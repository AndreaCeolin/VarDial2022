{"id": "4576501", "revid": "84184", "url": "https://it.wikipedia.org/wiki?curid=4576501", "title": "Searcy", "text": "Searcy \u00e8 una citt\u00e0 degli Stati Uniti d'America, capoluogo della Contea di White nello Stato dell'Arkansas. Secondo il censimento del 2010 la popolazione \u00e8 di abitanti.\nGeografia fisica.\nLe coordinate geografiche di Searcy sono (35.247043, -91.733706). Searcy occupa un'area totale di 38.3\u00a0km\u00b2, di cui 38.1\u00a0km\u00b2 di terra e 0.2\u00a0km\u00b2 di acqua.\nSociet\u00e0.\nEvoluzione demografica.\nAl censimento del 2010, risultarono 22858 abitanti, 8140 nuclei familiari e 4495 famiglie residenti in citt\u00e0. Ci sono 9244 alloggi con una densit\u00e0 di 194.5/km\u00b2. La composizione etnica del villaggio \u00e8 86.8% bianchi, 7.5% neri o afroamericani, 0.5% nativi americani, 1.3% asiatici, 0.1% originari delle isole del Pacifico, 1.09% di altre razze e 4.6% ispanici e latino-americani. Dei 8140 nuclei familiari il 27.4% ha figli di et\u00e0 inferiore ai 18 anni che vivono in casa, 51.8% sono coppie sposate che vivono assieme, 10.8% \u00e8 composto da donne con marito assente, e il 34.1% sono non-famiglie. Il 29.5% di tutti i nuclei familiari \u00e8 composto da singoli 14.7% da singoli con pi\u00f9 65 anni di et\u00e0. La dimensione media di un nucleo familiare \u00e8 di 2.28 mentre la dimensione media di una famiglia \u00e8 di 2.86. La suddivisione della popolazione per fasce d'et\u00e0 \u00e8 la seguente: 20.5% sotto i 18 anni, 23.4% dai 18 ai 24, 23.3% dai 25 ai 44, 17.8% dai 45 ai 64, e il 1.7% oltre 65 anni. L'et\u00e0 media \u00e8 di 30 anni. Per ogni 100 donne ci sono 97.5 maschi. Per ogni 100 donne sopra i 18 anni, ci sono 97.5 maschi. Il reddito medio di un nucleo familiare \u00e8 di $33,415 mentre per le famiglie \u00e8 di $41,334. Gli uomini hanno un reddito medio di $32,445 contro $21,142 delle donne. Il reddito pro capite del villaggio \u00e8 di $19,427. Circa il 11.7% delle famiglie e il 15.0% della popolazione \u00e8 sotto la soglia della povert\u00e0. Sul totale della popolazione il 18.1% dei minori di 18 anni e il 8.0% di chi ha pi\u00f9 di 65 anni vive sotto la soglia della povert\u00e0.\nSiti d'interesse.\nA Seacry hanno sede il Palazzo di giustizia della Contea di White e la Harding University."}
{"id": "4576502", "revid": "36426", "url": "https://it.wikipedia.org/wiki?curid=4576502", "title": "Gregorio IV", "text": ""}
{"id": "4576503", "revid": "287204", "url": "https://it.wikipedia.org/wiki?curid=4576503", "title": "Indianapolis Kautskys 1939-1940", "text": "La stagione 1939-40 degli Indianapolis Kautskys fu la 3\u00aa nella NBL per la franchigia.\nGli Indianapolis Kautskys arrivarono quarti nella \"Eastern Division\" con un record di 9-19, non qualificandosi per i play-off."}
{"id": "4576505", "revid": "36426", "url": "https://it.wikipedia.org/wiki?curid=4576505", "title": "Gregorio I", "text": ""}
{"id": "4576508", "revid": "1305772", "url": "https://it.wikipedia.org/wiki?curid=4576508", "title": "The Take a Knee Game", "text": "Take a Knee Game \u00e8 il nome con cui i tifosi dei Minnesota Vikings chiamarono l'incontro di football americano valevole per l'NFC Championship Game della stagione NFL 1998, disputatosi il 17 gennaio 1999 a Minneapolis, nello Stato del Minnesota (Stati Uniti d'America), tra i Minnesota Vikings padroni di casa e gli ospiti Atlanta Falcons. Il match deve tale nome alla criticata decisione dell'allora allenatore capo dei Vikings, Dennis Green, che opt\u00f2 per inginocchiarsi (in inglese per l'appunto \"Take a Knee\") in situazione di \"terzo down\" quando mancavano soltanto 30\" al termine dell'incontro.\nPremesse.\nLa stagione NFL del 1998 fu letteralmente dominata dai Minnesota Vikings che divennero l'allora sola 3a franchigia nella storia dell'NFL capace di chiudere la stagione regolare con un record di 15-1-0. Essi potevano godere di un attacco diretto dal quarterback Randall Cunningham che aveva nel running back Robert Smith e nei wide receiver Cris Carter e Randy Moss le principali frecce al proprio arco che permise a Minnesota di stabilire l'allora record NFL di ben 556 punti messi a segno in stagione regolare (una media di 34,75 a partita) e di superare il precedente record di 541 punti stabilito dai Washington Redskins nel 1983. Gli Atlanta Falcons dal canto loro non avevano fatto poi tanto peggio in stagione regolare, tanto che dominarono e vinsero l'NFC West Division con un altro eccellente record di poco inferiore a quello dei Vikings: 14-2-0 ed avevano nel running back Jamal Anderson la loro principale arma d'attacco capace di guidare quell'anno la NFC in yard totali corse e ricevute (2165) e di contribuire sensibilmente nel rendere l'attacco di Atlanta primo nella NFL per tempo di possesso palla (33'10\" in media a partita). Allo scontro diretto, valevole per il titolo di campioni dell'NFC, le due squadre arrivavano tuttavia con due percorsi diversi: i Vikings infatti ebbero facilmente ragione degli Arizona Cardinals in un match dominato in lungo ed in largo e chiuso sul punteggio di 21-41, i Falcons invece dovettero tenere a bada la rimonta finale dei San Francisco 49ers bravi nel portarsi a soli 2 punti sul finire del 4\u00b0 quarto ma incapaci di andare oltre e completare la rimonta. Ci\u00f2 spiega come alla vigilia dell'incontro i Vikings partivano con i chiari favori del pronostico che vedeva invece nei Falcons (prima squadra a chiudere la stagione regolare con un 14-2-0 a non ospitare la finale di Conference) gli \"underdog\", dati a 11 dagli scommettitori.\nLa partita.\nPrimi ad andare a segno furono i Falcons che, partiti col kickoff, dopo poco pi\u00f9 di 5' andarono in vantaggio con un touchdown messo a segno da Anderson su passaggio da 5 yard del quarterback Chris Chandler. I Vikings dal canto loro risposero subito a 5'33\" dal termine del quarto con un touchdown messo a segno da Moss su passaggio da 31 yard di Cunningham. Nel 2\u00b0 quarto i Vikings presero il largo andando a segno tre volte di fila: la prima con un field goal realizzato dal kicker Gary Anderson dopo poco pi\u00f9 di 5 minuti dall'inizio del quarto a seguito di un fumble recuperato dalla guardia Randall McDaniel all'altezza delle proprie 40 yard, la seconda direttamente con Cunningham che realizz\u00f2 un touchdown su corsa da 1 yard a 5'53\" dal termine grazie ad un fumble ritornato da 9 yard dello strong safety Robert Griffith e la terza nuovamente con Anderson che realizz\u00f2 il secondo field goal della partita a -2'45\". A quel punto i Vikings erano saldamente davanti con un parziale di 7-20 e sembravano per giunta non volersi pi\u00f9 fermare, tanto che a 1'17\" dal termine della prima met\u00e0 di gioco recuperarono l'ovale all'altezza delle loro 18 yard, ma, invece che tentare una corsa visto anche il tempo che incalzava, Cunningham tent\u00f2 due passaggi. Al \"terzo down\" il defensive end di Atlanta, Chuck Smith, forz\u00f2 un fumble e la palla che venne recuperata dal compagno Travis Hall all'altezza delle 14 yard di Minnesota. Nella giocata successiva Chandler effettu\u00f2 un passaggio da 14 yard per il wide receiver Terance Mathis quando oramai mancavano soli 49\", riportando in partita Atlanta che fino a pochi secondi prima aveva rischiato fortemente di veder svanire anzitempo i propri sogni di Super Bowl.\nIl 3\u00b0 quarto fu avaro di giocate significative ma vide l'entrata in scena del kicker di Atlanta, Morten Andersen, che con un field goal da 27 yard ricuc\u00ec ulteriormente il gap che separava gli ospiti dai padroni di casa: la partita era ora sul 17-20 a favore dei Vikings. Entrati nel 4\u00ba ed ultimo quarto i Vikings riuscirono subito ad andare a touchdown con il wide receiver Matthew Hatchette su passaggio da 5 yard di Cunningham riportando nuovamente a 10 punti il distacco dai Falcons. Ma questi ultimi, a 11'02\" dal termine dell'incontro, riuscirono nuovamente ad andare a segno con un field goal da 24 yard trasformato da Mortensen dopo che Chandler aveva permesso ai suoi di avanzare con un passaggio da 70 yard verso Mathis. Dopo un drive fallito a testa per le due squadre, quando mancavano solamente 2'07\" al termine dell'incontro, Anderson, che aveva in quella stagione realizzato una \"perfect season\" stabilendo i record NFL di 35 field goal segnati su 35 tentativi e di 59 punti addizionali su 59, incredibilmente fall\u00ec il tentativo di field goal da 38 yard (calciando circa 15 centimetri largo a sinistra) impedendo di fatto a Minnesota di blindare il risultato e nel contempo regalando ad Atlanta fiducia in una pur sempre difficile rimonta. Rimonta che alla fine avvenne nel possesso successivo quando, in un drive da 8 giocate per 71 yard, Chandler riusc\u00ec a mandare a touchdown Mathis con un passaggio da 16 yard. Infine, nell'ultima giocata del tempo regolamentare, la controversa decisione di Green: la partita \u00e8 in situazione di \"terzo down\" e mancano solo 30\" al termine e Minnesota, sulla propria linea delle 30 yard, ha ancora due timeout mentre Atlanta ha esaurito i suoi. In barba a tutto ci\u00f2 ed in barba al fatto che i Vikings possono sempre contare su uno degli attacchi pi\u00f9 esplosivi nella storia della NFL e potrebbero arrivare a tentare un ultimo tentativo di field goal, Green ordina a Cunningham di inginocchiarsi con la speranza di ottenere il kickoff al lancio della monetina in overtime.\nL'overtime.\nNell'overtime, al lancio della monetina, Atlanta scelse croce mentre il destino fece uscire testa regalando cos\u00ec ai Vikings l'occasione di chiudere subito la partita. Ma i Vikings nei due possessi successivi non riuscirono a guadagnare campo, ponendo di fatto fine alla partita di Cunningham che chiuse il match con 29 completi su 48 tentativi per 266 yard, e ricorsero ad un punt di 52 yard che Mitch Berger sped\u00ec all'altezza delle 9 yard dei Falcons. Da l\u00ec Chandler, con un drive da 70 yard per 10 giocate, port\u00f2 Atlanta ad una distanza utile perch\u00e9 Andersen tentasse il field goal da 38 yard che di fatto pose termine all'incontro quando mancavano 3'08\" al termine dell'overtime."}
{"id": "4576509", "revid": "124639247", "url": "https://it.wikipedia.org/wiki?curid=4576509", "title": "Coccolino", "text": "Coccolino \u00e8 un marchio commerciale globale di ammorbidenti posseduto da Unilever conosciuto sul mercato per l'omonimo orsacchiotto che compare come mascotte sulle confezioni e nelle pubblicit\u00e0 dei prodotti nonch\u00e9 come \"franchise\" per alcuni \"gadgets\".\nStoria.\nDopo che Procter &amp; Gamble lanci\u00f2 sul mercato una propria linea di ammorbidenti conosciuta con il marchio Downy negli Stati Uniti d'America e con il marchio Lenor in Europa, Unilever intendeva concorrere con tale marchio lanciando sul mercato un proprio marchio di ammorbidenti denominato \"Comfort\" che, nonostante avesse conosciuto nei primi anni un numero sempre crescente di consumi, non riusc\u00ec a chiudere il ruolo dominante detenuto da P&amp;G. A ci\u00f2 la dirigenza di un'azienda tedesca sussidiaria di Unilever rispose sviluppando un nuovo marchio di ammorbidenti che, secondo essa, avrebbe conosciuto un enorme e rapido successo commerciale dovuto alla mascotte dei suoi prodotti, un orsacchiotto denominato Kuschelweich, che trasferirebbe al consumatore un'immagine desiderevole di morbidezza. Il marchio, gi\u00e0 diffuso sul mercato tedesco, \u00e8 entrato anche nei mercati degli altri Paesi sviluppati alla fine degli anni Settanta del XX secolo e Unilever diffuse il marchio stesso negli Stati Uniti d'America a met\u00e0 degli anni Ottanta del XX secolo dove assunse il nome locale di The Snuggle Bear e riceve tuttora una discreta fama anche come \"franchise\" dopo che Kermit Love, gi\u00e0 creatore del personaggio di Sesame Street Big Bird, cre\u00f2 il pupazzo di un omonimo personaggio.\nA fine anni 80 e primi anni 90, lo stesso marchio era disponibile anche come detersivo per lavare la lana e i capi delicati (noto quindi come Coccolino Detersivo), che si distingueva per il flacone rosa, in contrapposizione al blu di quello per l'ammorbidente."}
{"id": "4576513", "revid": "599013", "url": "https://it.wikipedia.org/wiki?curid=4576513", "title": "Chris McIntosh", "text": "Carriera professionistica.\nSeattle Seahawks.\nAssieme a Shaun Alexander, McIntosh fu scelto nel primo giro del Draft 2000 dai Seattle Seahawks. I suoi minuti in campo aumentarono col passare della sua stagione da rookie. McIntosh part\u00ec come titolare 10 volte nella sua prima stagione ma fu limitato a sole tre partenze nel 2001 a causa di un ricorrente infortunio al collo partito durante il training camp. McIntosh si ritir\u00f2 dopo la stagione 2002 a causa degli infortuni."}
{"id": "4576516", "revid": "287204", "url": "https://it.wikipedia.org/wiki?curid=4576516", "title": "Indianapolis Kautskys 1938-1939", "text": "La stagione 1938-39 degli Indianapolis Kautskys fu la 2\u00aa nella NBL per la franchigia.\nGli Indianapolis Kautskys arrivarono quarti nella \"Western Division\" con un record di 13-13, non qualificandosi per i play-off."}
{"id": "4576517", "revid": "256896", "url": "https://it.wikipedia.org/wiki?curid=4576517", "title": "Murchison Falls National Park", "text": ""}
{"id": "4576525", "revid": "287204", "url": "https://it.wikipedia.org/wiki?curid=4576525", "title": "Indianapolis Kautskys 1937-1938", "text": "La stagione 1937-38 degli Indianapolis Kautskys fu la 1\u00aa nella NBL per la franchigia.\nGli Indianapolis Kautskys arrivarono quarti nella \"Western Division\" con un record di 4-9, non qualificandosi per i play-off."}
{"id": "4576528", "revid": "121658", "url": "https://it.wikipedia.org/wiki?curid=4576528", "title": "UISP", "text": ""}
{"id": "4576529", "revid": "93556", "url": "https://it.wikipedia.org/wiki?curid=4576529", "title": "Statuti Alessandrini", "text": "Gli Statuti Alessandrini (Statuta civilia et criminalia terrae Canneti et aliorum locorum Brixiensium sub dominio Mantuae), datati tra il 1450 ed il 1456 e redatti in scrittura gotica, sono un codice legislativo, una raccolta giuridica voluta da Alessandro Gonzaga, signore di Castel Goffredo, Castiglione, Medole, Solferino, Canneto e Redondesco ed acquisita successivamente da tutti i governanti locali, che rimase alla base della vita del suo feudo fino al 1796.\nStoria e contenuti.\nGli Statuti Alessandrini vennero compilati in aderenza a quelli vigenti nella citt\u00e0 di Brescia. In essi erano contenute norme in materia civile (236 articoli) e criminale (246 articoli) ed era diviso in quattro sezioni:\nErano minuziosamente contemplati tutti i reati e le relative pene inflitte ai condannati, che venivano puniti con pene pecuniarie. La pena di morte era prevista per impiccagione e veniva applicata per gli omicidi, i violentatori, i ladri, le adultere, gli omosessuali, gli incendiari e i falsificatori di monete e documenti. I ladri venivano puniti con nerbate qualora il furto fosse di lieve entit\u00e0. I bestemmiatori erano puniti con una multa e, se recidivi, venivano legati sulla pubblica piazza con la lingua messa in una morsa.\nVenivano previste pene specifiche per gli osti che non rispettavano gli orari consentiti. Erano sanzionati anche coloro che gettavano rifiuti nelle strade, coloro che non provvedevano alla manutenzione dei fossi e dei ponti e per chi danneggiava le colture.\nPene erano previste anche per chi non santificava le feste, che negli Statuti venivano elencate per singolo mese ed erano trentasette nell'anno.\nErano previste particolari norme in caso di calamit\u00e0, come la peste, la carestia e la siccit\u00e0.\nEdizioni.\nUna copia degli Statuti Alessandrini \u00e8 custodita presso la Biblioteca Comunale di Mantova, presso il comune di Canneto sull'Oglio e presso la biblioteca del Senato."}
{"id": "4576531", "revid": "1442080", "url": "https://it.wikipedia.org/wiki?curid=4576531", "title": "Montgomery Open 1979 - Singolare", "text": "Il singolare del torneo di tennis Montgomery Open 1979, facente parte della categoria Grand Prix, ha avuto come vincitore Trey Waltke che ha battuto in finale Vince Van Patten 6-2, 4-6, 7-5."}
{"id": "4576532", "revid": "287204", "url": "https://it.wikipedia.org/wiki?curid=4576532", "title": "La Pel\u00e8e", "text": ""}
{"id": "4576537", "revid": "287204", "url": "https://it.wikipedia.org/wiki?curid=4576537", "title": "Denver Nuggets 1948-1949", "text": "La stagione 1948-49 dei Denver Nuggets fu la 1\u00aa e unica nella NBL per la franchigia.\nI Denver Nuggets arrivarono quinti nella \"Western Division\" con un record di 18-44, non qualificandosi per i play-off."}
{"id": "4576544", "revid": "287204", "url": "https://it.wikipedia.org/wiki?curid=4576544", "title": "John Ward", "text": ""}
{"id": "4576546", "revid": "1442080", "url": "https://it.wikipedia.org/wiki?curid=4576546", "title": "Paramus Indoor 1973 - Singolare", "text": "Il singolare del torneo di tennis Paramus Indoor 1973, facente parte della categoria Grand Prix, ha avuto come vincitore Jimmy Connors che ha battuto in finale Clark Graebner 6-1 6-2"}
{"id": "4576547", "revid": "62748", "url": "https://it.wikipedia.org/wiki?curid=4576547", "title": "Pilunno", "text": "Pilunno (latino: \"Pilumnus\") \u00e8 una figura misteriosa della mitologia romana arcaica, era un dio protettore dei neonati nelle case contro le malefatte di Silvano.\nCaratteristiche.\nEra associato per questa funzione a due altre misteriose \"dee\": Intercidona e Deverra. La prima \u00e8 la dea \"dei colpi di scure\" contro le porte per cacciare il demone \"Silvano\", e la seconda della scopa con cui si spazzava la soglia dopo la nascita di un bambino.\nPermettevano quindi ai bambini di crescere e rimanere sani.\nPilunno deriverebbe il suo nome dal latino: \"pilon\" (pestello), col quale si colpiva la porta nella stessa occasione. \nScure, pestello e scopa passavano per simboli della coltivazione.\nUn'altra possibile etimologia lo fa derivare da \"pilum\" (il giavellotto dei romani).\nVeniva chiamato anche \"Picummus\", forse associandolo al dio Pico oppure era cos\u00ec chiamato il fratello. \nNell'Eneide , Virgilio fa di Pilunno il nonno di Turno ed il padre di Dauno.\nGli antichi romani costruivano un letto supplementare dopo la nascita di un figlio, al fine di assicurarsi l'aiuto del dio.\nDurante una cerimonia in onore di questo dio, si conficcava nel terreno un palo."}
{"id": "4576549", "revid": "220835", "url": "https://it.wikipedia.org/wiki?curid=4576549", "title": "Giovanni Cavazzi da Montecuccolo", "text": ""}
{"id": "4576552", "revid": "287204", "url": "https://it.wikipedia.org/wiki?curid=4576552", "title": "Denver Refiners 1950-1951", "text": "La stagione 1950-51 dei Denver Refiners fu la 1\u00aa e unica nella NBPL per la franchigia.\nI Denver Refiners arrivarono secondi nella \"Western Division\" con un record di 18-16. Durante la stagione si spostarono a Evansville, cambiando nome in Evansville Agogans e cambiando completamente giocatori e staff tecnico. Con la nuova denominazione disputarono 6 partite, perdendole tutte."}
{"id": "4576553", "revid": "300067", "url": "https://it.wikipedia.org/wiki?curid=4576553", "title": "Denver Refiners", "text": ""}
{"id": "4576557", "revid": "1543377", "url": "https://it.wikipedia.org/wiki?curid=4576557", "title": "George Osborne, X duca di Leeds", "text": "Biografia.\nEra il figlio di George Osborne, IX duca di Leeds, e di sua moglie, Frances Georgiana Pitt-Rivers, figlia di George Pitt-Rivers, IV barone Rivers. Studi\u00f2 a Eton College e poi al Trinity College di Cambridge.\nCarriera.\nRappresent\u00f2 Brixton (1887-1895) nella Camera dei comuni. Nei suoi primi tre anni come deputato, \u00e8 stato assistente segretario di Henry Holland, I visconte di Knutsford.\n\u00c8 stato Treasurer of the Household (1895-1896) e si sedette nel London County Council. Fu tenente degli Ussari e capitano onorario della Royal Naval Volunteer Reserve. Comand\u00f2 il Royal Yacht Squadron e fu aiutante di campo del re.\nMatrimonio.\nSpos\u00f2, il 13 febbraio 1884, Lady Katherine Lambton , figlia di George Lambton, II conte di Durham e Lady Frances Hamilton. Ebbero cinque figli:\nI coniugi trascorrevono il periodo invernale a Bordighera dove esisteva gi\u00e0 un'importante comunit\u00e0 inglese. I duchi risiedettero prima a Villa La Loggia e successivamente si fecero costruire una loro residenza personale, villa Selva Dolce dove nacque anche il loro unico figlio maschio. Particolarmente affezionata alla residenza bordigotta era la duchessa che commission\u00f2 anche dei quadri del loro giardino, da portare in Inghilterra, al pittore Filiberto Minozzi.\nMorte.\nMor\u00ec il 10 maggio 1927, all'et\u00e0 di 64 anni. Fu succeduto dall'unico figlio al ducato."}
{"id": "4576566", "revid": "599013", "url": "https://it.wikipedia.org/wiki?curid=4576566", "title": "Lamar King", "text": "Carriera professionistica.\nKing fu scelto nel corso del primo giro del draft 1999 dai Seattle Seahawks, la prima scelta sotto la direzione del nuovo allenatore Mike Holmgren. Nella sua stagione da rookie non part\u00ec mai come titolare in 14 presenze. La sua stagione successiva fu la migliore in carriera, quando mise a segno 6,0 sack. Dopo la stagione 2003 firm\u00f2 come free agent coi Tampa Bay Buccaneers con cui pass\u00f2 tutta la stagione 2004 in lista infortunati."}
{"id": "4576567", "revid": "28592", "url": "https://it.wikipedia.org/wiki?curid=4576567", "title": "Vescovo di Nola", "text": ""}
{"id": "4576570", "revid": "767487", "url": "https://it.wikipedia.org/wiki?curid=4576570", "title": "Almost a Man", "text": "Almost a Man \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche USA il 4 dicembre 1912."}
{"id": "4576573", "revid": "767487", "url": "https://it.wikipedia.org/wiki?curid=4576573", "title": "Not on the Circus Program", "text": "Not on the Circus Program \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche statunitensi l'11 ottobre 1912."}
{"id": "4576575", "revid": "36426", "url": "https://it.wikipedia.org/wiki?curid=4576575", "title": "Biodola", "text": "La Biodola \u00e8 una frazione balneare nel territorio comunale di Portoferraio, ed una delle maggiori localit\u00e0 turistiche dell'isola d'Elba.\nEtimologia.\nIl toponimo \"Bi\u00f2dola\", attestato dal XVI secolo, deriva dal basso latino \"bladula\" (\u00abbiada\u00bb) e indica, nel dialetto elbano, la pianta \"Scirpoides holoschoenus\", un giunco particolarmente frequente in quell'area marittima.\nStoria.\nLa localit\u00e0 fu frequentata sin dal Paleolitico medio e superiore, come dimostrano rinvenimenti di alcuni strumenti litici; al Neolitico si data invece un'ascia frammentaria in pietra verde e una punta di giavellotto.\nNella localit\u00e0, fortemente urbanizzata a partire dal secondo dopoguerra, sino al XIX secolo si trovavano pochissime abitazioni rurali denominate \"Ca' del Graniti\" e \"Ca' di Giorgio\"."}
{"id": "4576577", "revid": "1632387", "url": "https://it.wikipedia.org/wiki?curid=4576577", "title": "Caramell (gruppo musicale)", "text": "Caramell sono un gruppo eurodance svedese. Si sciolse nel 2002, per poi riformarsi nel 2008 col nuovo nome.\nStoria.\nI Caramell nacquero nel novembre del 1998 a Stoccolma, dall'unione delle cantanti Katia L\u00f6fgren e Malin Sundstr\u00f6m con i disc jockey e produttori Jorge \"Vasco\" Vasconcelo e Juha \"Millboy\" Myllyl\u00e4. Il loro album di debutto, \"Gott Och Blandat\", fu pubblicato il 13 agosto 1999 da Remixed Records, preceduto dai singoli \"Om Du Var Min\" e \"Efter Plugget\" (cover dei Factory). Due anni dopo, il 5 novembre 2001, fu pubblicato il secondo album, \"Supergott\". L'album fu lanciato dal singolo \"Vad Heter Du?\", che riscosse un enorme successo al lancio e anche molti anni dopo.\nComunque, la band si sciolse nell'estate del 2002, poco dopo la pubblicazione del singolo \"Allra B\u00e4sta V\u00e4nner\"."}
{"id": "4576581", "revid": "767487", "url": "https://it.wikipedia.org/wiki?curid=4576581", "title": "Alkali Ike's Close Shave", "text": " Alkali Ike's Close Shave \u00e8 un cortometraggio muto del 1912 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 16 novembre 1912."}
{"id": "4576584", "revid": "767487", "url": "https://it.wikipedia.org/wiki?curid=4576584", "title": "Twins (film 1912)", "text": "Twins \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche statunitensi il 26 luglio 1912."}
{"id": "4576585", "revid": "59548450", "url": "https://it.wikipedia.org/wiki?curid=4576585", "title": "Stato di eccezione", "text": ""}
{"id": "4576587", "revid": "729019", "url": "https://it.wikipedia.org/wiki?curid=4576587", "title": "Invasioni crociate dell'Egitto", "text": "Le Invasioni crociate dell'Egitto (1154-1169) furono una serie di campagne intraprese dal Regno di Gerusalemme per rafforzare la propria posizione nel Levante, approfittando della debolezza dei Fatimidi.\nIl pretesto delle invasioni furono le lotte intestine in merito alla successione dei califfi Fatimidi e quando una fazione chiese l'aiuto di Nur ad-Din, l'altra si rivolse a Gerusalemme.\nScenario.\nIn seguito alla conquista di Gerusalemme da parte delle forze del Prima Crociata, i Fatimidi d'Egitto avevano lanciato, dalla piazzaforte di Ascalona, raid regolari in Palestina contro i crociati fino a quando, nel 1153, Baldovino III riusc\u00ec a consolidare la frontiera meridionale conquistando Ascalona.\nPer il resto, tuttavia, il fallimento della Seconda Crociata e la conquista, da parte di Nur ad-Din, avevano reso evidente ai Crociati la impossibilit\u00e0 di avanzare ulteriormente in Siria senza aver preventivamente consolidato il potenziale economico e bellico degli Stati Crociati.\nIn Egitto, invece, la situazione era assai differente in quanto il califfato fatimide, scita, era dilaniato da lotte intestine per il potere.\nInfatti, il potere da lunghi anni era appannaggio non del califfo ma del suo visir a seguito di una progressiva perdita di prestigio e autorevolezza dell'autorit\u00e0 suprema.\nIl potere del visir dell'epoca, Shawar, fortemente impopolare per la sua cupidigia e avidit\u00e0, era per\u00f2 contestato da altre fazioni, alcune, favorevoli ai Crociati ed ostili agli Zengidi, sunniti, altre che contrastavano i Crociati; tutte unite dal desiderio di assumere per s\u00e9 la carica di visir.\nSvolgimento.\n1163-1164: intervento di Nur ad-Din.\nNel 1163, il gran ciambellano, Dirgham, depose Shawar e lo costrinse a recarsi in esilio presso la corte di Nur ad-Din.\nShawar, allora, chiese a Nur di essere reintegrato nel suo titolo e che in cambio avrebbe garantito un'alleanza tra Egitto e Siria in funzione anti-crociata.\nDirgham cerc\u00f2 aiuto a Gerusalemme ma Nur ad-Din fu pi\u00f9 rapido: nel maggio del 1164 invi\u00f2 un esercito in Egitto che, al comando del generale Shirkuh, restaur\u00f2 Shawar.\nBen presto, per\u00f2, Shawar si rese conto di essere divenuto nient'altro che una marionetta di Nur ad Din dal momento che tutte le piazzeforti, tra le quali Bilbeis, importantissimo centro commerciale, erano rimaste sotto il controllo di Shirkuh.\nPer tali motivi, il visir, invi\u00f2 un messo ad Amalrico I, re di Gerusalemme, affinch\u00e9 cacciasse Shirkuh.\n1164: primo intervento di Amalrico I.\nAmalrico, bramoso di ottenere le ricchezze dell'Egitto, pass\u00f2 subito il confine con un'armata e, congiuntosi con le truppe di Shawar, pose l'assedio alla citt\u00e0 di Bilbeis dove si era rifugiato Shirkuh.\nNur ad-Din, allora, per distogliere Amalrico dall'Egitto, attacc\u00f2 il Principato di Antiochia e la Contea di Tripoli riuscendo a sconfiggere l'esercito crociato nella Battaglia di Harim e a catturarne i capi Boemondo III di Antiochia e Raimondo III di Tripoli.\nAppresa la notizia della sconfitta, Amalrico, si ritir\u00f2 nel suo regno, mentre Shirkuh evacu\u00f2 l'Egitto: Shawar pot\u00e9 quindi mantenere indisturbato il proprio potere.\n1166-1167: Ritorno di Shirkuh e seconda invasione crociata.\nDue anni dopo, Shirkuh, assistito dal nipote Saladino, invase nuovamente l'Egitto e ancora una volta Shawar chiam\u00f2 Amalrico che del resto risultava strategicamente avvantaggiato disponendo della supremazia navale e della possibilit\u00e0 di usare la strada costiera rispetto a quella del deserto, pi\u00f9 lenta, usata da Shirkuh.\nL'esercito congiunto crociato-fatimida, acquartieratosi al Cairo, rimase inattivo finch\u00e9 Shirkuh non si avvicin\u00f2 alle Piramidi di Giza per poi, inaspettatamente, muovere verso sud.\nAmalrico, allora, mosse l'esercito crociato-fatimida ed affront\u00f2 Shirkuh nella Battaglia di al-Babein, cruenta e dal punto di vista tattico, inconcludente anche se strategicamente fu un successo per Shirkuh: infatti, l'esercito Zengide, riusc\u00ec a ritirarsi in buon ordine verso il nord fino ad Alessandria.\nAmalrico, allora, pose sotto assedio la citt\u00e0 per terra e per mare e dopo alcuni mesi d'assedio, Shirkuh, ormai con un esercito allo stremo, accett\u00f2 di lasciare l'Egitto a condizione che i crociati facessero altrettanto.\nAmalrico, quindi, lasci\u00f2 il paese non senza aver concordato con Shawar un tributo di 100.000 dinar.\n1168-1169: terza invasione crociata.\nCon l'Egitto indipendente ma alleato dei Crociati, Amalrico avrebbe potuto rafforzare le proprie posizioni contro la Siria ma, pressato dagli Ospedalieri e nonostante l'opposizione dei Templari decise di invadere nuovamente l'Egitto per annetterlo direttamente.\nA tale scopo cerc\u00f2 ed ottenne l'aiuto di Manuele I Comneno, imperatore bizantino, che promise ad Amalrico una flotta e denaro per finanziare la spedizione in cambio della concessione di diritti commerciali e di grano.\nNel 1168, Amalrico, con un rapido attacco, si impadron\u00ec di Bilbeis la cui intera popolazione fu massacrata; Shawar invoc\u00f2 l'aiuto siriano e Shirkuh invase nuovamente il paese.\nRifugiatosi nella capitale, Fustat, Shawar, di fronte ad un imminente attacco di Amalrico, decise di incendiarla.\nShirkuh e Saladino giunsero pochi giorni dopo, impegnarono in combattimento i crociati e li costrinsero a ritirarsi, il 2 gennaio del 1169.\nIl 18 gennaio, Sh\u0101war fu attirato in un'imboscata e ucciso direttamente da Saladino e Sh\u012brk\u016bh divenne vizir d'Egitto ma mor\u00ec il 23 marzo, venendo sostituito dal nipote Saladino.\nAmalrico, tuttavia, forte dell'appoggio bizantino, decise di assediare Damietta: l'assedio and\u00f2 per le lunghe e dopo tre mesi i bizantini, ormai senza risorse, si ritirarono, seguiti, nel 1171, da Amalrico il cui esercito era prostrato dalle malattie.\nNello stesso anno, Saladino, depose l'ultimo califfo fatimida e si autoproclam\u00f2 Sultano, formalmente nel nome di Nur ad-Din.\nConclusione.\nSebbene per alcuni anni, il Regno di Gerusalemme, pot\u00e9 godere di un periodo di pace per via della lotta tra Saladino e Nur ad-Din, le sconfitte in Egitto, furono il preludio della disfatta finale.\nInfatti, alla morte di Nur ad-Din, nel 1174, Saladino pot\u00e9 realizzare l'unione tra la Siria e l'Egitto e quindi circondare gli stati crociati."}
{"id": "4576589", "revid": "767487", "url": "https://it.wikipedia.org/wiki?curid=4576589", "title": "L'alfabeto dell'amore", "text": "L'alfabeto dell'amore \u00e8 un film del 1939 diretto da Ray Enright con Dick Powell, Ann Sheridan e Ronald Reagan.\nTrama.\nUn compositore di musica \"seria\" che vive in provincia ha avuto la notizia che una sua composizione \u00e8 stata eseguita in versione jazzista."}
{"id": "4576590", "revid": "287204", "url": "https://it.wikipedia.org/wiki?curid=4576590", "title": "Atletica leggera in Italia", "text": "Latletica leggera in Italia \u00e8 il settimo sport per numero di praticanti, con circa 995\u00a0000 atleti.\nTesseramento.\nLa federazione che si occupa del coordinamento delle attivit\u00e0 dilettantistiche ed agonistica e della promozione dell'atletica leggera in Italia \u00e8 la Federazione Italiana di Atletica Leggera (FIDAL), affiliata alla federazione europea European Athletic Association (EAA) e alla federazione internazionale, la World Athletics, oltre che al Comitato olimpico nazionale italiano (CONI). La FIDAL organizza i campionati italiani di atletica leggera per le varie categorie (allievi, juniores e assoluti) su pista, di corsa campestre, di marcia, di prove multiple, di maratona, di corsa su strada e di corsa in montagna.\nOltre alla FIDAL, esistono altri enti che promuovono l'atletica leggera, come l'Unione Italiana Sport Per tutti (UISP) che al suo interno comprende la Lega Nazionale di Atletica Leggera. Questa organizza campionati italiani su pista, di corsa campestre, di corsa su strada, di corsa in salita, di gran fondo, di maratonina, di maratona, di trail running e di racchette da neve, ma anche meeting e competizioni di livello regionale, che sono comunque competizioni ben distinte da quelle FIDAL.\nSociet\u00e0.\nGli atleti che intendono praticare lo sport a livello agonistico (e prendere parte alle competizioni organizzate dalla FIDAL o dai suoi comitati regionali e provinciali) devono essere tesserati per una societ\u00e0 affiliata alla federazione stessa. Oltre alle normali societ\u00e0 civili, esistono anche i gruppi sportivi militari, ovvero sezioni dei vari enti militari e di polizia che competono nell'atletica leggera (ma anche in altri sport). Ci sono poi i Comitati per Sport Universitario (meglio noti con l'acronimo CUS) che sono societ\u00e0 polisportive che hanno quasi sempre una sezione dedicata all'atletica leggera.\nNel 2013 le societ\u00e0 affiliate alla FIDAL erano 2\u00a0607. Si contavano 11\u00a0977 dirigenti, 4\u00a0391 giudici, 5\u00a0573 tecnici e 2\u00a0178 medici, mentre gli atleti erano 188\u00a0608, il 54,9 % in pi\u00f9 rispetto al 2003."}
{"id": "4576593", "revid": "767487", "url": "https://it.wikipedia.org/wiki?curid=4576593", "title": "The Ranch Girl's Trial", "text": "The Ranch Girl's Trial \u00e8 un cortometraggio muto del 1912 scritto, prodotto, interpretato e diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 26 ottobre 1912."}
{"id": "4576594", "revid": "767487", "url": "https://it.wikipedia.org/wiki?curid=4576594", "title": "Acciaio umano", "text": "Acciaio umano (\"Hell's Kitchen\") \u00e8 un film del 1939 di Lewis Seiler e E.A. Dupont con Ronald Reagan.\nTrama.\nUn ex forzato aiuta i giovani delinquenti a mettersi sulla retta via."}
{"id": "4576598", "revid": "59548684", "url": "https://it.wikipedia.org/wiki?curid=4576598", "title": "Piallatura", "text": ""}
{"id": "4576600", "revid": "767487", "url": "https://it.wikipedia.org/wiki?curid=4576600", "title": "Servizio della morte", "text": "Servizio della morte (\"Smashing the Spy Ring\") \u00e8 un film del 1938 diretto da Christy Cabanne.\nVede come interpreti principali Ralph Bellamy e Fay Wray.\nProduzione.\nLe riprese del film durarono dal 10 al 26 ottobre 1938 con i titoli di lavorazione \"International Spy\" e \"Spy Ring\".\nNel film, pur senza fare riferimento esplicito alla Germania che non viene mai nominata, tutte le spie hanno un accento tedesco e un aspetto che rimanda a caratteristiche germaniche.\nDistribuzione.\nIl copyright del film, richiesto dalla Columbia Pictures Corp. of California, Ltd., fu registrato il 7 dicembre 1938 con il numero LP8495. Distribuito dalla Columbia Pictures, il film usc\u00ec nelle sale cinematografiche statunitensi il 29 dicembre 1938 con il titolo inglese \"Smashing the Spy Ring\"."}
{"id": "4576602", "revid": "767487", "url": "https://it.wikipedia.org/wiki?curid=4576602", "title": "Chains (film 1912)", "text": "Chains \u00e8 un cortometraggio muto del 1912 diretto da Archer MacMackin.\nTrama.\nUna giovane sposa in carcere il fidanzato che sta scontando una condanna. In seguito, la donna incontra un altro uomo che lei capisce essere il suo vero amore. Ma il matrimonio ormai la lega per sempre al galeotto.\nProduzione.\nIl film fu prodotto dalla Essanay Film Manufacturing Company. Venne girato a Chicago, sede della casa di produzione.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche statunitensi il 5 novembre 1912."}
{"id": "4576603", "revid": "59548755", "url": "https://it.wikipedia.org/wiki?curid=4576603", "title": "Rottura fragile", "text": ""}
{"id": "4576604", "revid": "59548758", "url": "https://it.wikipedia.org/wiki?curid=4576604", "title": "Rottura di tipo fragile", "text": ""}
{"id": "4576605", "revid": "547034", "url": "https://it.wikipedia.org/wiki?curid=4576605", "title": "De Warenne", "text": "I de Warenne furoni una famiglia nobile inglese originaria dell'Alta Normandia.\nStoria.\nOrigini.\nIl cognome de Warenne deriva dal centro abitato chiamato Varenne posto sulle rive del fiume Varenne che scorreva nel territorio che Guglielmo acquis\u00ec nell'Alta Normandia nell'odierna regione di Bellencombre.\nAscesa.\nSi trasferirono con Guglielmo I di Warenne in Inghilterra seguendo Guglielmo il Conquistatore, dal quale ricevettero per i loro servigi diversi castelli sparsi nello Yorkshire, a Norfolk, nel Surrey e nel Sussex. \nGuglielmo I ricevette la contea di Surrey nel 1088, titolo e terra che venne tramandata a suo figlio Guglielmo II, il quale fu governatore di Rouen. Si imparentarono con i D'Angi\u00f2 tramite il matrimonio, avvenuto nel 1163 o nel 1164, di Isabel Warenne con un figlio illegittimo di Goffredo V d'Angi\u00f2 di nome Hamelin; matrimonio che avvenne dopo il decesso del suo primo marito, Guglielmo I di Boulogne. \nEstinzione.\nI loro titolo di \"Conti di Surrey\", insieme alla terra stessa, passarono all'11\u00ba conte di Arundel Richard FitzAlan per mancanza di eredi."}
{"id": "4576610", "revid": "131145", "url": "https://it.wikipedia.org/wiki?curid=4576610", "title": "Febbre dengue", "text": ""}
{"id": "4576613", "revid": "287204", "url": "https://it.wikipedia.org/wiki?curid=4576613", "title": "Hogg 22", "text": "Hogg 22 \u00e8 un piccolo ma brillante ammasso aperto situato nella costellazione dell'Altare.\nOsservazione.\nSi individua pochi primi a sudest dell'ammasso NGC 6204, situato a sua volta 2 gradi a NNE dell'ammasso NGC 6193, in una regione parzialmente oscurata da polveri interstellari; date le sue piccole dimensioni, con un binocolo \u00e8 appena individuabile come una macchia allungata e ridotta, quasi come se fosse un'appendice di NGC\u00a06204. La sua risoluzione \u00e8 possibile con un telescopio da 120mm e buoni ingrandimenti, in cui appare come un piccolo gruppetto di stelle azzurrognole molto pi\u00f9 simile a un asterismo che a un ammasso aperto vero e proprio.\nA causa della sua declinazione fortemente meridionale, quest'ammasso pu\u00f2 essere osservato soprattutto da osservatori situati nell'emisfero australe della Terra; la sua osservazione dall'emisfero nord \u00e8 possibile solo in vicinanza delle latitudini subtropicali. Il periodo migliore per la sua osservazione nel cielo serale \u00e8 quello compreso fra giugno e ottobre.\nStoria delle osservazioni.\nQuest'ammasso \u00e8 stato riconosciuto come tale soltanto nel 1965, grazie agli studi dell'astronomo Arthur Robert Hogg; in precedenza infatti si riteneva plausibile che esso costituisse in realt\u00e0 un sottogruppo un po' decentrato dell'ammasso NGC\u00a06204. La differenza nelle componenti dei due ammassi \u00e8 per\u00f2 ben evidente, essendo Hogg\u00a022 costituito in prevalenza da stelle giovani azzurre.\nCaratteristiche.\nHogg 22 \u00e8 un piccolo gruppo di stelle piuttosto luminose costituenti un giovanissimo ammasso, come \u00e8 testimoniato dal fatto che appare dominato da stelle di classe spettrale O; la sua et\u00e0 si aggira sui 5 milioni di anni, a differenza del ben pi\u00f9 vecchio NGC\u00a06204. La sua distanza \u00e8 stimata sui 2800\u00a0parsec (9128 anni luce)."}
{"id": "4576614", "revid": "339392", "url": "https://it.wikipedia.org/wiki?curid=4576614", "title": "Lustral", "text": ""}
{"id": "4576619", "revid": "291412", "url": "https://it.wikipedia.org/wiki?curid=4576619", "title": "Divertiamoci (perch\u00e9 c'\u00e8 feeling)", "text": "Divertiamoci (perch\u00e9 c'\u00e8 feeling) \u00e8 una canzone delle cantanti Paola &amp; Chiara in collaborazione con il rapper siciliano Razza Krasta. Il brano musicale \u00e8 stato pubblicato il 3 giugno 2013 su iTunes, Amazon, Spotify e Google play come primo ed unico singolo estratto dal nono album del duo, \"Giungla\", uscito l'11 giugno 2013."}
{"id": "4576622", "revid": "670021", "url": "https://it.wikipedia.org/wiki?curid=4576622", "title": "Vittorio Zironi", "text": " \u00c8 conosciuto come ideatore e fondatore del Museo della tappezzeria.\nBiografia.\n1916-1945.\nVittorio Zironi nasce da una famiglia di modeste origini e a dodici anni inizia a lavorare come ragazzo di bottega nella Tappezzeria Sassi sotto il Pavaglione a Bologna, dove impara le basi di quello che poi divent\u00f2 il suo lavoro e passione.\nDa ragazzo conosce Bruna Brini, sua futura moglie, compagna di sempre nel lavoro e nella vita.\n\u00c8 chiamato alle Armi di leva nel 2\u00ba Reggimento \"Granatieri di Sardegna\", mobilitato dal 19 giugno 1940 al 30 novembre 1945, partecipa alla guerra sul fronte occidentale e nel luglio viene promosso Sottoufficiale del 2\u00ba Reggimento \"Granatieri di Sardegna\".\nRientrato in patria, prende parte sempre nel 2\u00ba Reggimento \"Granatieri di Sardegna\" alla Mancata difesa di Roma dall'8 al 10 settembre e in conseguenza viene fatto prigioniero di Guerra e trasportato in Germania.\nViene deportato prima nel campo di concentramento Stalag VIII C nei pressi di Sagan in Germania (ora \u017baga\u0144 in Polonia) e poi nel campo di concentramento Stalag VIII-A nei pressi di Goerlitz a quei tempi in Germania, oggi Zgorzelec, in Polonia. Passa 20 mesi in prigionia e viene obbligato ai lavori forzati 5 mesi in uno zuccherificio, 9 mesi in miniera di carbone alla profondit\u00e0 di 700 m, 1 mese in una fabbrica di benzina, 3 mesi in pieno inverno a scavare terra con pala e piccone. In quei momenti di sofferenza, sentendo parlare della distruzione di un Museo di Berlino si disse: \"Se torno a casa far\u00f2 a Bologna il Museo della Tappezzeria\".\nLiberato dalle truppe alleate il 20 aprile 1945, finalmente rientra in Italia il 20 luglio 1945 e congedato il 30 novembre 1945.\n1945-1966.\nAl rientro in patria era debolissimo, affamato e bisognoso di cure; i suoi genitori erano giardinieri dei Signori Pisa, proprietari di Villa Spada, e questi gli permisero di abitare la Torre di Villa Spada, dove visse con la moglie Bruna e dove nacque il figlio Stefano.\nDal 1946 ricomincia il suo lavoro da tappezziere e inizia la raccolta per la creazione del Museo, nonostante le difficolt\u00e0 del momento. In questo progetto trova nel collega Giuseppe Rosa un valido aiuto e incoraggiamento - insieme venivano chiamati \"qui di straz\".\nNel 1950 inaugur\u00f2 la prima timida mostra con Rosa nel retro del bar Bios, dove la costituente \"Associazione Tappezzieri\" si riuniva in quanto non aveva una sede fissa - In seguito l'Associazione Tappezzieri &amp; Affini trov\u00f2 sede in Via Cantarana 6, in locali della Ditta Sassi dove fu allestita una esposizione con quanto si era rimediato: erano complessivamente circa 100 pezzi fra stoffe e accessori.\nNel 1957 la raccolta di reperti venne esposta alla prima mostra selettiva dell'Arte della Tappezzeria nel Palazzo delle Esposizioni a Roma il cui salone d'onore centrale era dedicato al nascente Museo della Tappezzeria.\nIl 1\u00ba aprile 1958 viene insignito del Brevetto di Maestro d'Arte con diploma n\u00b08 dall'Associazione Nazionale Tappezzieri e Arredatori Italiani.\nDopo altre mostre itineranti, ricerche di fondi e con l'appoggio dell'On. Prof. Giovanni Elkan viene creata l'Associazione e lo Statuto, e dopo vent'anni il 6 novembre 1966 viene inaugurato il \"Museo Storico Didattico della Tappezzeria\" nei locali di Palazzo Salina-Brazzetti di via Barberia a Bologna.\n1966-1999.\nNel 1967 viene nominato Cavaliere al merito della Repubblica Italiana.\nNegli anni settanta apre in Via Saragozza 23 quella che divent\u00f2 per oltre trent'anni la sua Tappezzeria.\nIl Museo prosegue le sue attivit\u00e0 e i reperti aumentano, nel 1985 viene presentato il progetto di ristrutturazione di Villa Spada, nel frattempo diventata di propriet\u00e0 del Comune di Bologna.\nIl 10 giugno 1990, con il restauro in fase di completamento, il Sindaco Renzo Imbeni e l'Assessore alla Cultura Giardini consegnano simbolicamente le chiavi di Villa Spada al Museo e il 5 novembre 1990 con presenti le autorit\u00e0 si inaugura ufficialmente l'attuale sede del Museo della Tappezzeria con il suo laboratorio di restauro tessili e la biblioteca specializzata.\nTappezzeria, premi e riconoscimenti.\nIn tutta la sua carriera da tappezziere-arredatore riceve innumerevoli premi e medaglie alle numerose mostre e fiere (Tesar, Permanente e Salone del Tessuto Antico di Milano, mostra della Tappezzeria al Castello di Albinea di Reggio Emilia, Salsomaggiore Terme fino alla Mostra dell'Emilia Romagna a San Francisco) alle quali partecipa con le proprie tappezzerie.\nTra i tanti lavori prestigiosi si annoverano la realizzazione dell'imbottitura (1988) dell'antico scranno dell'Universit\u00e0 di Bologna, utilizzato da Napoleone, e restaurato in occasione del IX Centenario. Ha realizzato inoltre numerosi lavori di tappezzeria e restauro su commissione della Soprintendenza ai Beni Storici di Bologna e lavori di tappezzeria e arredamento per i film Fatti di gente perbene del regista Mauro Bolognini, e Noi tre di Pupi Avati."}
{"id": "4576624", "revid": "729019", "url": "https://it.wikipedia.org/wiki?curid=4576624", "title": "Invasione dell'Hannover (1757)", "text": "L'invasione dell'Hannover ebbe luogo nel 1757 nel corso della guerra dei sette anni quando l'esercito francese al comando di Louis Charles C\u00e9sar Le Tellier, duca d'Estr\u00e9es avanz\u00f2 nell'Elettorato di Hannover e negli stati tedeschi confinanti dopo la battaglia di Hastenbeck. Le forze francesi riuscirono a sconfiggere l'armata d'osservazione che era preposta alla difesa dell'elettorato, da Stade al Mare del Nord. Alla Convenzione di Klosterzeven il principe Guglielmo, duca di Cumberland si accord\u00f2 per sciogliere il proprio esercito in cambio della rinuncia della Francia ad occupare l'elettorato.\nIn seguito, su pressione dei ministri inglesi, re Giorgio II rinunci\u00f2 alla Convenzione e le truppe tedesche tornarono ad avere valore attivo nelle operazioni. Dalla primavera del 1758, sotto un nuovo comandante delle forze alleate, la Francia venne espulsa dall'Elettorato e riportata al di l\u00e0 del fiume Reno.\nSfondo storico.\nA seguito dello scoppio dei primi combattimenti tra Francia e Gran Bretagna in America del Nord nel 1754, la leadership francese vide che la mancanza di popolazione, truppe e risorse disponibili nel Canada francese lo avrebbero destinato a cadere nelle mani degli inglesi se la guerra si fosse prolungata, e decisero di provare in Europa a conquistare un territorio da porre eventualmente sul tavolo dei negoziati per il Canada.\nDal 1714 Gran Bretagna ed Elettorato di Hannover avevano il medesimo monarca. Giorgio II era reggente di entrambi gli stati - ed i francesi credevano di poter fare pressione sul fatto che fosse inconcepibile che un re inglese regnasse anche sull'Hannover. In risposta la Gran Bretagna inizialmente pianific\u00f2 di pagare 50.000 soldati russi per difendere l'Hannover ma successivamente alter\u00f2 i piani creando un'alleanza con la Prussia formando l'armata d'osservazione composto da truppe provenienti da Hannover, Brunswick e Assia, tutti pagati dal governo inglese. Un gran numero di ufficiali inglesi, come ad esempio Jeffrey Amherst e Guy Carleton, ottennero ruoli di comando in questa forza. Essa venne posta sotto il comando generale di Guglielmo, duca di Cumberland, figlio secondogenito di Giorgio II. Il nome di Armata d'Osservazione esprimeva proprio il ruolo unicamente difensivo e osservativo che le truppe esercitavano sull'area, non cercando il conflitto diretto con la Francia. All'inizio del 1756, quando un'invasione francese in Gran Bretagna sembrava ormai imminente, molte truppe dell'Hannover e dell'Assia vennero imbarcate alla volta dell'Inghilterra meridionale in difesa. Quando l'invasione dell'Hannover ebbe inizio, le truppe vennero spostate nuovamente in Germania.\nLa prospettiva di un combattimento nella Germania occidentale coincideva con la disputa tra Austria e Prussia, che erano in guerra dal 1756. Dopo il primo trattato di Versailles, Austria e Francia avevano dato vita all'alleanza franco-austriaca e cercarono di sconfiggere i rispettivi alleati tedeschi nel 1757. Il primo intento della Francia era quello dunque di conquistare l'Hannover e quindi di attaccare la Prussia, mentre l'Austria avrebbe agito da sud. Per questo scopo la Francia costitu\u00ec una grande forza conosciuta come Armata di Vestfalia al comando del duca d'Estr\u00e9es.\nL'invasione.\nAll'inizio di giugno del 1757, l'esercito francese inizi\u00f2 ad avanzare verso l'Hannover una volta che divenne chiaro che non era possibile un accordo di negoziato. La prima schermaglia tra le due forze ebbe luogo il 3 maggio. Parte dell'esercito francese venne ritardato dall'assedio di Geldern che impieg\u00f2 tre mesi per essere presa alla guarnigione prussiana di 800 uomini. Il peso dell'esercito francese che avanzava lungo il Reno venne rallentato dalle difficolt\u00e0 logistiche di spostare un'armata di circa 100.000 uomini.\nDi fronte all'avanzata, il pi\u00f9 piccolo esercito tedesco si ritir\u00f2 verso il fiume Weser nel territorio dell'Elettorato di Hannover stesso, mentre il duca di Cumberland inizi\u00f2 a preparare le sue truppe. Il 2 luglio, il porto prussiano di Emden cadde in mano francese prima che uno squadrone della Royal Navy venisse inviato a riprenderlo. Quest'ultimo fatto divise l'Hannover dalla Repubblica delle Sette Province Unite il che significava che le provviste dalla Gran Bretagna potevano pervenire ora solo via mare. I francesi proseguirono assediando Kassel ed assicurandosi il fianco destro.\nBattaglia di Hastenbeck.\nDalla fine di luglio, il duca di Cumberland credeva che il suo esercito fosse pronto per la battaglia ed adott\u00f2 una posizione difensiva attorno al villaggio di Hastenbeck. I francesi vinsero una battaglia ed il duca di Cumberland ritir\u00f2 le sue forze ormai abbattute e disgregate. Malgrado la sua vittoria, il duca d'Estr\u00e9es venne poco dopo rimpiazzato come comandante dell'esercito francese dal duca di Richelieu, che recentemente si era distinto sbarcando delle forze francesi che catturarono Minorca. Gli ordini di Richelieu perseguirono l'originale strategia di prendere il controllo totale dell'Hannover, e di rivolgersi poi ad ovest per portare assistenza agli austriaci nel loro attacco alla Prussia.\nOccupazione dell'Hannover.\nLe forze del duca di Cumberland continuarono a ritirarsi verso nord. I francesi vennero rallentati da altri problemi di rifornimento, ma continuarono a seguire il ritiro dell'Armata d'Osservazione. Nel tentativo di causare un diversivo e dare un po' di tranquillit\u00e0 al duca di Cumberland, gli inglesi pianificarono una spedizione per razziare il villaggio francese di Rochefort - sperando che questo avrebbe spinto i francesi a ritirarsi dalla Germania per proteggere la costa francese da ulteriori attacchi. Al comando di Richelieu i francesi continuarono ad ogni modo la loro marcia, prendendo Minden e poi catturando la citt\u00e0 di Hannover l'11 agosto.\n Richelieu invi\u00f2 una forza ad occupare Braunschweig. Federico il Grande decise di ritirare il contingente prussiano dall'esercito del duca di Cumberland, indebolendo cos\u00ec ulteriormente l'Armata d'Osservazione.\nIl governo dell'Hannover si ritir\u00f2 col duca di Cumberland attraverso Verden verso Stade, capitale del principato di Brema-Verden e citt\u00e0 portuale connessa col mare del Nord dal fiume Elba. Sebbene ben fortificata e accessibile dal mare, il duca di Cumberland era sicuro che la situazione della sua armata fosse quanto mai precaria. La proposta di convogliare a Stade un gran numero di uomini di rinforzo provenienti dalla Gran Bretagna venne rifiutata, ed una spedizione britannica venne inviata come previsto a Rochefort, concludendosi con un nulla di fatto. Vennero inviati degli ordini al capitano Hyde Parker affinch\u00e9 utilizzasse il suo squadrone della Royal Navy per mantenere aperta la strada dei rifornimenti attraverso l'Elba verso il duca di Cumberland sino a quando il ghiaccio non permettesse diversamente. L'impiego di questo squadrone lasci\u00f2 credere a Richelieu che la posizione di Cumberland a Stade fosse sicura e che non potesse essere sconfitto per fame o per mancanza di rifornimenti. Il morale dell'esercito francese era ora collassato e molte truppe si trovavano immobilizzarte dalla malattia. Richelieu si apr\u00ec dunque ai negoziati - prospettiva che aveva rigettato il 21 agosto quando il duca di Cumberland gli aveva proposto un armistizio.\nLa Convenzione di Klosterzeven.\nFederico V re di Danimarca era obbligato per trattato ad inviare truppe per difendere i ducati di Brema e Verden, entrambi governati in unione personale con la Gran Bretagna e l'Hannover, quindi da potenze straniere. Ansioso di preservare la neutralit\u00e0 del suo paese, Federico V tent\u00f2 di favorire un accordo tra i due comandanti.\nIl 10 settembre francesi e hannoveriani siglarono la Convenzione di Klosterzeven che assicur\u00f2 l'immediata fine delle ostilit\u00e0. I termini prevedevano condizioni pesanti: innanzitutto i contingenti originari del Brunswick e dell'Assia dovevano ritornare nelle loro terre d'origine. Met\u00e0 delle forze hannoveriane dovevano essere internate a Stade, mentre la parte restante doveva ritirarsi attraversando il fiume Elba. Gran parte dell'Hannover sarebbe rimasto sotto l'occupazione francese, ad eccezione di aree demilitarizzate. I francesi avrebbero evacuato il ducato di Brema, costringendo dunque gli inglesi a ritirarsi verso il fiume Weser. Molti punti erano per\u00f2 lasciati oscuri e questo aveva portato al sorgere di controversie. Dopo la convenzione, l'Armata d'Osservazione venne sciolta, anche se non venne chiesta loro la consegna delle armi anche se alcuni soldati dell'Assia vennero forzosamente disarmati dalle truppe francesi, in apparente violazione di queste condizioni.\nLa Convenzione venne immediatamente attaccata in Gran Bretagna, e malgrado si fosse data al duca di Cumberland l'autorizzazione a negoziare, Giorgio II richiese il rientro a Londra del figlio nell'ottobre di quello stesso anno, imponendogli di ritirarsi da tutti i suoi incarichi militari. Richelieu incontr\u00f2 dal canto suo uno strenuo criticismo da Parigi dove i termini vennero sentiti come troppo favorevoli al nemico. La decisione ad ogni modo era stata motivata dal comandante francese dalla non volont\u00e0 di scontrarsi con l'esercito prussiano, preferendo invece muovere le proprie forze a prendere Halberstadt.\nIl governo britannico, vedendo che tale atto inoltre contraddiceva la sua alleanza con la Prussia, minacci\u00f2 di rifiutare l'accordo preso, appoggiato dal fatto che sia Giorgio II che diversi ministri dell'Hannover erano intenzionati a riprendere la guerra. L'8 ottobre Giorgio II revoc\u00f2 gli accordi presi dal figlio aggrappandosi alle azioni di interferenza compiute dai francesi sugli assiani di ritorno a casa. Dal momento che anche i francesi non erano soddisfatti dell'accordo raggiunto, anch'essi si prepararono al ritorno in guerra.\nDiretti dagli inglesi, gli hannoveriani iniziarono a riformare l'Armata d'Osservazione e scelsero Ferdinando di Brunswick-Wolfenb\u00fcttel, comandante prussiano e cognato di Federico il Grande, come nuovo comandante. Gli inglesi questa volta per\u00f2 si accordarono per un pagamento specifico alle truppe dell'Hannover cos\u00ec come ad altri contingenti e questo cre\u00f2 dei problemi alla politica di William Pitt, il quale precedentemente si era opposto al supporto della guerra continentale da parte della Gran Bretagna. Ad ogni modo, egli insistette perch\u00e9 non venisse inviato alcun contingente britannico nell'esercito del duca di Brunswick.\nIl contrattacco degli alleati.\nFerdinando immediatamente inizi\u00f2 a riformare le forze al proprio comando, e cerc\u00f2 di instillare un nuovo spirito nelle truppe hannoveriane. Egli venne aiutato dal fatto che le truppe francesi avevano commesso vari atti di una brutalit\u00e0 tale che la popolazione civile si era rivoltata contro gli occupanti.\nA seguito della vittoria di Federico II di Prussia sui francesi a Ro\u00dfbach, Ferdinando lanci\u00f2 la sua campagna militare invernale - una strategia inusuale per l'epoca - contro gli invasori francesi. La condizione delle forze francesi si era deteriorata a questo punto e Richelieu aveva iniziato a ritirarsi per futuri scontri. Poco dopo egli diede le dimissioni dal suo incarico e venne rimpiazzato da Luigi di Borbone-Cond\u00e9, il quale scrisse a Luigi XV di Francia descrivendo le condizioni misere dell'esercito, che defin\u00ec pieno di uomini feriti e demoralizzati. Richelieu venne accusato anche di manovre militari poco appropriate come aver rubato la paga dei suoi soldati.\nIl contrattacco di Ferdinando vide le forze alleate riconquistare il porto di Emden e spingere i francesi verso il fiume Reno e pertanto in quella stessa primavera, l'Hannover venne liberato. Malgrado i francesi fossero stati vicini al loro obbiettivo di una vittoria totale in Europa sul finire del 1757 e l'inizio del 1758, da quell'ultima fase gli inglesi iniziarono ad avere la meglio.\nConseguenze.\nMalgrado la situazione del 1758, la ripresa dell'Hannover continuava ad essere l'obbiettivo focale della strategia francese. Questo divenne prioritario in particolar modo dopo la caduta di Quebec nel 1759. I francesi investirono molte forze nel tentativo di sconfiggere l'esercito di Ferdinando e rioccupare il territorio dell'Hannover, tentativo che comunque non riusc\u00ec loro. Dopo la sconfitta definitiva della Francia nella Battaglia di Wilhelmsthal nel 1762, venne siglato un armistizio e dopo il Trattato di Parigi la Francia venne costretta ad evacuare le proprie forze dalla Germania e dai Paesi Bassi austriaci.\nNella successiva Guerra d'indipendenza americana, la Francia sigl\u00f2 una convenzione di neutralit\u00e0 con l'Hannover, evitando cos\u00ec ulteriori attacchi francesi sul suolo hannoveriano. Quest'ultimo passaggio sar\u00e0 un'ulteriore umiliazione per il governo francese che non solo dovette riconoscere di aver sbagliato ad attaccare l'Hannover nel 1757 ma permise invece agli inglesi di sentirsi liberi di attaccare le colonie francesi nelle Indie Occidentali, nel Canada, in Africa ed in India."}
{"id": "4576626", "revid": "144796", "url": "https://it.wikipedia.org/wiki?curid=4576626", "title": "Luigi, conte di Clermont", "text": ""}
{"id": "4576632", "revid": "73843", "url": "https://it.wikipedia.org/wiki?curid=4576632", "title": "Noi, My, Us", "text": "Noi, My, Us \u00e8 il terzo album del compositore romano Pierluigi Castellano, pubblicato nel 1990 dalla Mantra Records.\n\"Noi, My, Us\" venne ben recensito da molte riviste specializzate italiane e venne votato dalla redazione del mensile Rockerilla come miglior album italiano dell'anno.\nIl My(\"\u041c\u044b\") del titolo significa \"noi\" in russo, su ispirazione del romanzo di fantascienza distopica \"Noi\" (1924) dello scrittore russo Evgenij Ivanovi\u010d Zamjatin.\nLe immagini in copertina sono tratte da \"Amish quilts of Lancaster County\" pubblicate da Esprit De Corp nel 1990 a San Francisco."}
{"id": "4576633", "revid": "125953459", "url": "https://it.wikipedia.org/wiki?curid=4576633", "title": "Andr\u00e9 Gomes", "text": "Caratteristiche tecniche.\nAbile con entrambi i piedi, \u00e8 un centrocampista moderno \"box-to-box\" dalla impostazione classica completo in ogni suo aspetto; molto forte fisicamente e rapido nei movimenti sullo stretto, \u00e8 dotato di un'ottima tecnica individuale e di un buon tiro dalla lunga distanza. Bravo nel tempismo degli inserimenti senza palla, sa svolgere entrambe le fasi offensiva e difensiva.\nCarriera.\nClub.\nComincia la carriera calcistica, militando nelle giovanili di Porto e Boavista. Nel 2011 viene acquistato dal Benfica per cinquantamila euro. Esordisce il 28 luglio 2012 in una amichevole contro il Gil Vicente e trascorre la sua prima stagione sia con la squadra delle riserve (militante in seconda divisione), sia in prima squadra. Segna il suo primo gol con il Benfica B contro il Braga B, nella partita terminata 2-2. Nel corso della stagione 2012-2013 gioca anche 2 partite in Champions League e 3 partite, tutte da titolare, in Europa League, competizione nella quale la sua squadra arriva in finale e perde contro il . L'anno seguente disputa 2 partite in Champions League e 6 partite in Europa League, senza mai segnare.\nIl 16 luglio 2014 passa in prestito al Valencia. Termina la prima stagione con 37 presenze (tra campionato e coppa) e 4 reti. Il 12 giugno dell'anno successivo, dopo un'ottima annata, viene riscattato dal club spagnolo, con cui firma un contratto fino al 30 giugno 2020.\nIl 21 luglio 2016 viene reso noto il suo acquisto da parte del Barcellona. L'accordo \u00e8 trovato per circa 35 milioni pi\u00f9 20 di bonus legati al raggiungimento di determinati traguardi sportivi. Il 17 agosto 2016 esordisce con i catalani giocando la partita di Supercoppa di Spagna contro il , vinta per 3-0 grazie anche al suo coinvolgimento nelle azioni di due dei tre gol. Il 19 marzo 2017 segna il primo gol con la maglia del Barcellona, nella partita vinta per 4-2 in casa contro il Valencia, suo ex club. Nella finale di Coppa di Spagna, vinta per 3-1 contro l', subentra e fornisce l'assist per il secondo gol del match, quello di Neymar. Trova poco spazio in squadra anche nella stagione 2017-2018, in cui colleziona solo 12 presenze in campionato.\nIl 9 agosto 2018 si trasferisce in prestito all' per un anno, in cambio di 2,2 milioni di euro. Il 2 febbraio 2019 segna la sua prima rete in Premier League, nella partita interna persa per 3-1 contro il . Nel giugno successivo, viene riscattato dai \"Toffees\" per 25 milioni di euro, firmando con la societ\u00e0 inglese un nuovo contratto della durata di cinque anni.\nIl 3 novembre 2019, durante la partita di campionato tra Everton e , riporta al minuto 79\u00ba una frattura scomposta alla gamba e alla caviglia destra, in seguito ad un intervento del calciatore sudcoreano Son Heung-min.\nNazionale.\nHa giocato con le rappresentative giovanili dall'Under-17 all'Under-21, giocando anche l'Europeo Under-19 2012.\nIl 6 febbraio 2013 ha ricevuto la sua prima convocazione in nazionale maggiore, per un'amichevole contro l'Ecuador. Viene convocato per gli Europei 2016 in Francia. Il 10 luglio si laurea campione d'Europa dopo la vittoria in finale sulla Francia padrona di casa per 1-0, ottenuta grazie al goal decisivo di \u00c9der durante i tempi supplementari.\nStatistiche.\nPresenze e reti nei club.\n\"Statistiche aggiornate al 27 marzo 2020.\""}
{"id": "4576634", "revid": "729019", "url": "https://it.wikipedia.org/wiki?curid=4576634", "title": "Aeroporto di K\u00e4rdla", "text": "L'Aeroporto di K\u00e4rdla (IATA: KDL, ICAO: EEKA) (in estone: \"K\u00e4rdla Lennujaam\") \u00e8 un aeroporto dell'Estonia. La struttura \u00e8 situata 7\u00a0km ad est della citt\u00e0 di K\u00e4rdla sull'Isola di Hiiumaa.\nIl complesso aeroportuale \u00e8 dotato di una pista di asfalto della lunghezza di 1520 metri e una larghezza di 30 metri. La direzione \u00e8 14/32. La pista \u00e8 stata ristrutturata nel 1998, dal governo estone.\nStoria dell'aeroporto.\nL'aeroporto di K\u00e4rdla venne inaugurato nel 1963.\nNegli anni successivi ci fu una discreta attivit\u00e0 nell'aerostazione; con voli regolari su Tallinn, Haapsalu, Vormsi, Kuressaare, Riga, P\u00e4rnu, Viljandi e Tartu, e voli charter verso Murmansk, Vilnius e Kaunas.\nNel 1987 24.335 passeggeri viaggiarono attraverso questo aeroporto. Ma il traffico aereo diminu\u00ec drasticamente dopo che l'Estonia restaur\u00f2 la propria indipendenza nel 1991 e nel 1995 solo 727 passeggeri lo ulilizzavano.\nDa allora il traffico increment\u00f2 nuovamente fino ad arrivare nel 2010 ad un numero di 10.551 passeggeri.\nL'aeroporto ha \"Giorni di Volo\" annuali il primo fine settimana di agosto\nIncidenti.\nIl 23 novembre 2001 un aeroplano con 17 persone a bordo precipit\u00f2 lungo la tratta tra Tallinn e K\u00e4rdla nei pressi di Palade a Hiiumaa. Due persone morirono nell'incidente. Sono ancora in corso indagini su quanto accaduto."}
{"id": "4576635", "revid": "110157", "url": "https://it.wikipedia.org/wiki?curid=4576635", "title": "Infratel Italia", "text": "Infratel Italia - Infrastrutture e Telecomunicazioni per l'Italia S.p.A. \u00e8 una societ\u00e0 pubblica italiana che opera nel settore delle telecomunicazioni per il Ministero dello sviluppo economico del quale \u00e8 una societ\u00e0 in house. Effettua progettazione, realizzazione e manutenzione di reti di telecomunicazioni in fibra ottica per l'accesso a internet tramite connessione a banda larga e banda ultra larga.\nInfratel Italia attualmente si occupa anche dell\u2019attuazione della \u201cStrategia Italiana per la Banda Ultralarga\u201d attraverso il cosiddetto \u201cPiano Aree Bianche\u201d che ha l\u2019obiettivo di realizzare e integrare le infrastrutture capaci di aumentare le opportunit\u00e0 per l\u2019accesso a internet veloce con tecnologie FTTH e FWA.\n\u00c8 controllata da Invitalia, che ne possiede il 100% delle azioni.\nStoria.\nInfratel Italia nasce il 23 dicembre 2003 con il compito di realizzare reti di telecomunicazioni in \"aree a fallimento di mercato\", ovvero zone (prevalentemente nel Mezzogiorno d'Italia) in cui i costi sostenuti per la costruzione delle infrastrutture non saranno remunerati una volta che queste entreranno in servizio. Dopodich\u00e9 tale rete verr\u00e0 affittata ai vari operatori di telecomunicazione che forniranno la connessione ai cittadini della zona cablata. In seguito la sua missione si \u00e8 estesa alla copertura di aree in divario digitale in tutto il territorio nazionale.\nIl 3 marzo 2015 il Governo italiano ha approvato la \"Strategia Italiana per la Banda Ultralarga\", che ha l\u2019obiettivo di contribuire a ridurre il divario infrastrutturale e di mercato esistente, attraverso la creazione di condizioni pi\u00f9 favorevoli allo sviluppo integrato delle infrastrutture di telecomunicazione fisse e mobili, e rappresenta il quadro nazionale di riferimento per le iniziative pubbliche a sostegno dello sviluppo delle reti a banda ultra larga in Italia, al fine di soddisfare gli obiettivi fissati dall\u2019Agenda Digitale Europea entro il 2020. Infratel si occupa di porre in atto tale piano strategico.\nAttivit\u00e0.\nAttuatore del \"Piano nazionale banda larga\", al 31 dicembre 2012 ha gestito la realizzazione di 6684\u00a0km di tracciato ottico che servono 2,5 milioni di utenti abilitati alla banda larga, con un investimento di 285 milioni di euro, riducendo il divario digitale delle zone coperte, dal 15,5% al 5,1% (fine 2011).\nIl 40% degli utenti coperti da rete Infratel si \u00e8 abbonato a servizi ADSL.\nGestione aziendale.\nNel 2017 Infratel ha realizzato ricavi per 53,6 milioni di euro ed utili per 1,06 milioni.\nInfratel Italia prevede, tra il 2017 e il 2020, la costruzione di una rete pubblica in fibra ottica in 7300 comuni italiani (comprese tutte le aree a fallimento di mercato), con un investimento diretto dello Stato di circa 3 miliardi di euro."}
{"id": "4576636", "revid": "1305772", "url": "https://it.wikipedia.org/wiki?curid=4576636", "title": "Donax", "text": ""}
{"id": "4576641", "revid": "767487", "url": "https://it.wikipedia.org/wiki?curid=4576641", "title": "When Wealth Torments", "text": "When Wealth Torments \u00e8 un cortometraggio muto del 1912. Il nome del regista non viene riportato.\nTrama.\nDue giovani devono affrontare le obiezioni della madre di lei, ostinatamente contraria al loro amore.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche USA l'8 novembre 1912."}
{"id": "4576644", "revid": "287204", "url": "https://it.wikipedia.org/wiki?curid=4576644", "title": "Marilson Gomes dos Santos", "text": ""}
{"id": "4576645", "revid": "287204", "url": "https://it.wikipedia.org/wiki?curid=4576645", "title": "Marilson dos Santos", "text": ""}
{"id": "4576646", "revid": "486946", "url": "https://it.wikipedia.org/wiki?curid=4576646", "title": "Dinastia Schaumburg - Holstein", "text": ""}
{"id": "4576647", "revid": "729019", "url": "https://it.wikipedia.org/wiki?curid=4576647", "title": "AgustaWestland Project Zero", "text": "L'AgustaWestland Project Zero \u00e8 un dimostratore tecnologico per un convertiplano/aereo V/STOL il cui progetto \u00e8 stato avviato nel dicembre 2010. Il dimostratore senza pilota ha effettuato il primo volo vincolato nel giugno 2011 presso lo stabilimento AgustaWestland di Cascina Costa, in provincia di Varese. Il prototipo ha effettuato altri voli in aree controllate nel 2011 e 2012, alcuni con e altri senza condotti avvolgenti attorno ai rotori basculanti e con un secondo set di pale pi\u00f9 evolute, caratterizzate da una curvatura non lineare e profili alari progettati specificamente. Secondo l'azienda, l'aeromobile \"non \u00e8 dotato di impianti idraulici, non brucia combustibili fossili ed \u00e8 a emissioni zero.\u201d\nLa richiesta di brevetto europeo \u00e8 stata presentata il 29 luglio 2011 con il numero EP2551190(A1) e il brevetto \u00e8 stato concesso il 30 gennaio 2013. Sono stati registrati in contemporanea brevetti a nome James Wang negli Stati Uniti d'America con numero US2013026303 (A1); in Corea, con numero KR20130014450 (A); in Giappone con numero JP2013032147 (A) e in Cina con numero CN102897317 (A).\nIl programma \u00e8 stato reso pubblico il 4 marzo 2013 nel corso dell'Heli-Expo organizzato dall'Helicopter Association International (HAI). L'AgustaWestland ha emesso due comunicati stampa relativi all'aeromobile.\nIl prototipo \u00e8 stato sviluppato come programma segreto con non pi\u00f9 di due dozzine di ingegneri impiegati a tempo pieno dall'AgustaWestland e con la compartecipazione di altre 15 societ\u00e0. Le attivit\u00e0 di progettazione si sono svolte in Italia, Regno Unito, Stati Uniti d'America e Giappone, con ritmi di 24 ore al giorno, 7 giorni alla settimana per sei mesi, per passare dal primo progetto al primo volo."}
{"id": "4576648", "revid": "298229", "url": "https://it.wikipedia.org/wiki?curid=4576648", "title": "Mar\u00edlson dos Santos", "text": ""}
{"id": "4576650", "revid": "1586642", "url": "https://it.wikipedia.org/wiki?curid=4576650", "title": "Unione Sportiva Battipagliese 1995-1996", "text": "Questa voce raccoglie le informazioni riguardanti la Unione Sportiva Battipagliese nelle competizioni ufficiali della stagione 1995-1996.\nStagione.\nA fine stagione, la Battipagliese si colloca al 7\u00ba posto nel Girone C della Serie C2.\nIn Coppa Italia Serie C viene eliminata dalla al primo turno.\nRosa.\n\"Fonte: Calciatori.com\""}
{"id": "4576652", "revid": "1180736", "url": "https://it.wikipedia.org/wiki?curid=4576652", "title": "Allegro italiano", "text": "Allegro italiano \u00e8 un doppio album pubblicato dal gruppo musicale italiano dei Ricchi e Poveri nel 1992 per la EMI.\nIl disco.\nL'album esce in seguito alla partecipazione della band al Festival di Sanremo 1992 con il brano \"Cos\u00ec lontani\", scritto da Toto Cutugno (ultima delle dodici partecipazioni del gruppo alla manifestazione come artisti in gara). Questa canzone rappresenta l'unica traccia inedita contenuta nel presente lavoro. Le altre 20, infatti, sono note canzoni italiane interpretate a pi\u00f9 voci, secondo il metodo della polifonia. La fusione delle loro voci distinte di basso, tenore e soprano \u00e8 la ripresa dello stile da cui erano partiti negli anni settanta, quando le voci che andavano a intrecciarsi erano quattro, stile meno presente nelle loro produzioni degli anni ottanta per esigenza di melodie pi\u00f9 orecchiabili, ballabili e commerciali.\nTra le cover da segnalare: \"La mia banda suona il rock\" di Ivano Fossati, \"Senza una donna\" di Zucchero Fornaciari, \"Io che non vivo (senza te)\" di Pino Donaggio, \"Ti amo\" e \"Gloria\" di Umberto Tozzi, \"Caruso\" di Lucio Dalla, \"Fotoromanza\" di Gianna Nannini, \"Adesso tu\" di Eros Ramazzotti, \"Gente di mare\" di Raf e Umberto Tozzi, \"Il paradiso\" di Patty Pravo, \"Grande grande grande\" di Mina, \"L'italiano\" di Toto Cutugno e \"Quando quando quando\" di Tony Renis.\nNel 1992 e nel 1993 i Ricchi e Poveri hanno occasione di pubblicizzare quotidianamente \"Allegro italiano\" nella trasmissione del mezzogiorno di Rete 4 \"A casa nostra\", durante la quale ripropongono anche alcuni loro cavalli di battaglia e si cimentano in altre cover di canzoni conosciute, sia recenti che classiche."}
{"id": "4576662", "revid": "767487", "url": "https://it.wikipedia.org/wiki?curid=4576662", "title": "Otto Stolz", "text": ""}
{"id": "4576665", "revid": "767487", "url": "https://it.wikipedia.org/wiki?curid=4576665", "title": "An Indian's Friendship", "text": "An Indian's Friendship \u00e8 un cortometraggio muto del 1912 sceneggiato, prodotto, diretto e interpretato da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 9 novembre 1912."}
{"id": "4576666", "revid": "729019", "url": "https://it.wikipedia.org/wiki?curid=4576666", "title": "Rete filoviaria di Padova", "text": "La rete filoviaria di Padova fu in esercizio nella citt\u00e0 veneta dal 1937 al 1970.\nStoria.\nNel 1933 la SAER rilev\u00f2 dalla TMP l'esercizio della rete tranviaria cittadina e, constatatane l'obsolescenza, decise di sostituirla con una moderna rete filoviaria, analogamente a quanto accadeva in molte altre citt\u00e0 italiane.\nLa prima linea venne attivata il 21 aprile 1937, e dopo la parentesi bellica la rete continu\u00f2 ad espandersi fino ad un massimo di 13 linee, per una lunghezza d'impianto di quasi 62\u00a0km; nel frattempo, nel 1952 la gestione della rete era passata alla municipalizzata ACAP.\nLa contrazione della rete, sostituita progressivamente da autobus, inizi\u00f2 nel 1965 e si concluse nel febbraio 1970 con la chiusura dell'ultima linea."}
{"id": "4576669", "revid": "767487", "url": "https://it.wikipedia.org/wiki?curid=4576669", "title": "Cutting California Redwoods", "text": "Cutting California Redwoods \u00e8 un cortometraggio muto del 1912 diretto da Gilbert M. 'Broncho Billy' Anderson. La sua partecipazione alla produzione del film e alla sua sceneggiatura non \u00e8 confermata.\nLa pellicola \u00e8 un documentario sul taglio delle sequoie in California.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 14 novembre 1912."}
{"id": "4576670", "revid": "256896", "url": "https://it.wikipedia.org/wiki?curid=4576670", "title": "Kibale National Park", "text": ""}
{"id": "4576672", "revid": "62004", "url": "https://it.wikipedia.org/wiki?curid=4576672", "title": "Michael Wright (ciclista)", "text": "Professionista tra il 1962 e il 1976, vinse tre tappe al Tour de France e quattro alla Vuelta a Espa\u00f1a.\nCarriera.\nDa dilettante partecip\u00f2 ai mondiali del 1961, classificandosi quindicesimo. Pass\u00f2 professionista nel 1962 con la belga Wiel's-Groene Leeuw, vincendo nella prima stagione il Grand Prix du Brabant Wallon. Nel 1964 si impose al Grand Prix de Denain, al Tour du Condroz e in una tappa del Tour du Nord, mentre il 1965 lo vide vincitore della Hoeilaart-Diest-Hoeilaart e della tappa di Auxerre del Tour de France. Nel 1966 vinse la Bruxelles-Verviers e nel 1967 la tappa di Strasburgo del Tour de France.\nNel 1968 pass\u00f2 alla francese Bic diretta da Rapha\u00ebl G\u00e9miniani, con cui vinse due tappe alla Vuelta a Espa\u00f1a (Lleida e Salou) e una tappa al Tour de Luxembourg. Nel 1969 fece sue una tappa alla Vuelta al Pa\u00eds Vasco, due tappe alla Vuelta a Espa\u00f1a (Badajoz e Barbastro), il Tour du Condroz e due tappe al Tour du Nord. Nel 1970 vinse una tappa alla Volta Ciclista a Catalunya.\nNel 1972 pass\u00f2 alla nuova Gitane di Andr\u00e9 Desvages, con cui vinse la tappa di Aubagne al Tour de France 1973 e il Circuit du Port de Dunkerque nel 1974. Termin\u00f2 l'attivit\u00e0 agonistica nel 1976: in carriera partecip\u00f2 a otto edizioni del Tour de France, tre della Vuelta a Espa\u00f1a, una del Giro d'Italia e per dodici volte ai campionati del mondo."}
{"id": "4576673", "revid": "380453", "url": "https://it.wikipedia.org/wiki?curid=4576673", "title": "Kayla Banwarth", "text": "Carriera.\nGiocatrice.\nClub.\nLa carriera di Kayla Banwarth inizia a livello scolastico, per proseguire nella squadra della sua universit\u00e0, la , con la quale prende parte alla NCAA Division I dal 2007 al 2010. \nNella stagione 2011-12 inizia la carriera professionistica con lo , col quale si aggiudica il campionato austriaco. Nel dicembre 2012 viene ingaggiata a stagione in corso dal , squadra della 1. Bundesliga tedesca, che tuttavia lascia dopo una sola partita per rientrare negli Stati Uniti d'America, dove resta ad allenarsi nel collegiale della nazionale.\nNella stagione 2013-14 viene ingaggiata dal , club della Superliqa azera col quale vince lo scudetto. Nella stagione seguente viene ceduta in prestito alle concittadine dell'; tuttavia il club si ritira prima dell'inizio del campionato. Rientra quindi in collegiale con la nazionale, alla quale si dedica fino al termine della sua carriera.\nNazionale.\nNel 2011 debutta in nazionale in occasione dei XVI Giochi panamericani, dove vince la medaglia di bronzo. Un anno dopo si aggiudica l'oro alla Coppa panamericana, bissata nel 2013, quando viene anche premiata come miglior ricevitrice, prima di aggiudicarsi un altro oro al campionato nordamericano e l'argento alla Grand Champions Cup.\nSuccessivamente vince l'oro al campionato mondiale 2014, seguito da un altro oro al World Grand Prix 2015, da un bronzo alla Coppa del Mondo 2015 e dall'ennesimo oro al campionato nordamericano 2015, insignita del premio come miglior ricevitrice; nel 2016, dopo essersi aggiudicata l'argento al World Grand Prix, conquista la medaglia di bronzo ai Giochi della XXXI Olimpiade, dopo i quali si ritira dalla pallavolo giocata.\nAllenatrice.\nDurante il periodo in collegiale con la nazionale, precisamente nel dicembre 2015, ottiene l'incarico di assistente allenatrice volontaria del programma maschile della , dove fa parte per una annata dello staff di Marvin Dunphy. Nel gennaio 2017 ritorna alla per far parte dello staff di John Cook, ricoprendo il ruolo di assistente allenatrice: raggiunge due finali nazionali consecutive, conquistando il titolo nel 2017.\nIl 21 dicembre 2019 viene nominata nuova allenatrice della ."}
{"id": "4576679", "revid": "536103", "url": "https://it.wikipedia.org/wiki?curid=4576679", "title": "Forse sono io", "text": "Forse sono io \u00e8 una webserie italiana diretta e interpretata da Vincenzo Alfieri, trasmessa sul sito ufficiale www.forsesonoio.it l'11 aprile 2013, poi andata in onda su MTV Italia dal luglio dello stesso anno. \u00c8 stata girata in digitale e interamente a Roma.\nTrama.\nMichele Miele, detto Mike, \u00e8 un giovane attore di scarso successo, che si barcamena tra un provino e l'altro, in cerca della sua grande occasione. Nonostante cerchi disperatamente di innamorarsi, l'essere stato maledetto da una bambina di cinque anni quando era pi\u00f9 piccolo, non lo aiuta di certo. Infatti Mike non solo non si innamora, ma \u00e8 destinato ad incontrare donne completamente pazze. I suoi tre migliori amici, Andrea Tony e Ginevra, sono esausti di sentire le continue lamentele del loro migliore amico, cos\u00ec decidono di vendicarsi ricorrendo all'aiuto di un eccentrico produttore col quale troveranno un modo, per guadagnare sulla situazione disperata del povero Mike Miele.\nInterpreti.\nVincenzo Alfieri \u00e8 Mike, giovane attore disoccupato, innamorato dell'amore e con uno spasmodico desiderio di diventare un attore famoso.\nGiulio Pampiglione \u00e8 Andrea, miglior amico di Mike, lavora come commesso in un supermercato, le sue uniche passioni sono la sua fidanzata Ginevra e il sesso.\nMarco Cassini \u00e8 Tony , eccentrico amico nerd/omosessuale di Mike. Lavora in un negozio di fumetti e vive la sua vita in modo eccentrico e sopra le righe.\nValentina Izum\u00ec \u00e8 Ginevra, storica fidanzata gelosa e possessiva di Andrea. In apparenza stupida, si riveler\u00e0 essere la mente di tutta un'organizzazione atta a lucrare sulla situazione sentimentale di Mike.\nMarco Gandolfi Vannini \u00e8 il Produttore, eccentrico uomo d'affari con il gusto per le armi e la violenza. Ha un solo scopo nella vita, guadagnare e lo far\u00e0 a spese di Mike.\nElena Cucci \u00e8 Flavia, giovane fotografa, sognatrice e carismatica, che riuscir\u00e0 a far perdere la testa a Mike.\nRiconoscimenti.\n2013 Roma Web Fest - Miglior Attore Protagonista\n2014 Roma Web Awards - MIglior Attore Protagonista, MIglior Produzione, Miglior Montaggio"}
{"id": "4576681", "revid": "84184", "url": "https://it.wikipedia.org/wiki?curid=4576681", "title": "De Vere", "text": "I De Vere sono una famiglia nobile inglese, che ebbe il titolo di conte di Oxford dalla creazione, nel 1142, fino all'estinzione, nel 1703.\nOriginano probabilmente da Ver. Il capostipite fu Aubery De Vere, possessore di terre sparse nel Middlesex, nel Suffolk, nel Cambridgeshire e nell'Essex. Un Robert fu esecutore della Magna Charta. La linea maschile si estinse con il 20\u00ba conte di Oxford Aubrey De Vere, la cui discendenza tramite la figlia Diana ebbe il titolo di barone di Oxford."}
{"id": "4576682", "revid": "287204", "url": "https://it.wikipedia.org/wiki?curid=4576682", "title": "Jean-Baptiste Santerre", "text": "Biografia.\nFormatosi alla scuola di Bon Boullogne e di Fran\u00e7ois Lemaire, ritrattista, oper\u00f2 principalmente a Parigi tra il 1666 ed il 1717. A Versailles fond\u00f2 una scuola per artisti di sesso femminile. Nel 1698 fu accettato presso l'Accademia reale di pittura e scultura e nel 1704 ne divenne membro come pittore di storia, presentando il dipinto \"Susanna al bagno\", la sua opera pi\u00f9 nota. Nel 1709, su commissione reale, realizz\u00f2, per la cappella della Reggia di Versailles, \"Santa Teresa in estasi\", che ricorda la scultura del Bernini.\nSi dedic\u00f2 soprattutto alla rappresentazione di soggetti di genere e cristiano-religiosi, all'esecuzione di ritratti e di nudi, per cui fu principalmente famoso. Precursore di Jean-Marc Nattier nel genere dei ritratti fantastici, realizz\u00f2 molte immagini sensuali di soggetto allegorico o familiare, sensualit\u00e0 ottenuta in gran parte con un incarnato di porcellana e reso in modo naturale con toni grigi o freddi, stile che anticipa certi aspetti del neoclassicismo (\"Due attrici\" (1699); \"Giovane donna con velo\", \"Ritratto di donna\" (1701); \"Maria Adelaide di Savoia, duchessa di Borgogna\"). I soggetti delle opere di Santerre furono spesso di derivazione nordica, come musicisti, donne che leggono lettere, fumatori e cuoche. A questi furono aggiunti pellegrini, \"Espagnolettes\" e donne vestite in maschera. Altro motivo presente nelle sue opere fu l'illuminazione a luce di candela, ispirata da Gerrit Dou e Godfried Schalcken.\nFu oggetto di maldicenze e discredito per il carattere sensuale delle sue opere d'ispirazione religiosa."}
{"id": "4576684", "revid": "729019", "url": "https://it.wikipedia.org/wiki?curid=4576684", "title": "Rete filoviaria di Brescia", "text": "La rete filoviaria di Brescia fu in esercizio nella citt\u00e0 lombarda dal 1935 al 1967. Secondo , la dismissione avvenne l'anno seguente.\nStoria.\nLa prima filovia entr\u00f2 in servizio lungo la linea porta Milano - Ponte Mella alla fine del 1935, l'anno successivo fu istituita la circolare linea 4 stazione - corso Zanardelli che altern\u00f2 per alcuni stagioni un filobus e due tram. Nel 1938 l'estensione complessiva della rete filoviaria raggiunse i 12,24 km con l'attivazione della linea 2 Borgo Trento \u2014 via Cremona.\nDopo la seconda guerra mondiale la rete filoviaria contava solo 13 filobus funzionanti con alcune linee non funzionanti e un servizio ridotto su quelle funzionanti. Nel novembre del 1946 riprese a funzionare la linea \u21164.\nNel 1948 apre la linea \u21167 via Benacense - Sant'Eufemia (conversione della tranvia) e nell'ottobre del 1949 l'ultima linea del tram viene convertita nella linea \u21165.\nNel 1965, l'ASM Brescia avvi\u00f2 il processo di dismissione della rete filoviaria e della progressiva sostituzione con servizi automobilistici. Ci\u00f2 in analogia a quanto avvenne in varie altre citt\u00e0 italiane, anche a seguito di una vera campagna promossa da associazioni di promozione turistica e culturale (Italia Nostra ed altre) che caldeggiavano la liberazione del patrimonio architettonico italiano (gi\u00e0 provato dal conflitto mondiale) dai troppi cavi elettrici, dall'impatto visivo disturbante. L'ultima linea in esercizio fu la 1, che chiuse operativamente il 6 agosto 1967."}
{"id": "4576690", "revid": "599013", "url": "https://it.wikipedia.org/wiki?curid=4576690", "title": "The Penitent", "text": ""}
{"id": "4576692", "revid": "106456", "url": "https://it.wikipedia.org/wiki?curid=4576692", "title": "Istituto Nazionale di Ricerche Spaziali", "text": ""}
{"id": "4576693", "revid": "436907", "url": "https://it.wikipedia.org/wiki?curid=4576693", "title": "On the Backs of Angels", "text": "On the Backs of Angels \u00e8 un singolo del gruppo musicale statunitense Dream Theater, pubblicato il 18 luglio 2011 come unico estratto dall'undicesimo album in studio \"A Dramatic Turn of Events\".\nIl singolo ha ricevuto una candidatura ai Grammy Awards 2012 nella categoria Best Hard Rock/Metal Performance, perdendo nei confronti di \"White Limo\" dei Foo Fighters.\nDescrizione.\nNel comporre \"On the Backs of Angels\", sotto consiglio di uno dei loro fan, i Dream Theater hanno cercato di mostrare il tipico sound cui sono soliti realizzare. Gi\u00e0 dall'introduzione del brano, il gruppo l'ha immaginato come una traccia d'apertura che, secondo quanto affermato dal chitarrista John Petrucci, \"fa sentire a casa\" i propri fan.\nL'introduzione \u00e8 caratterizzata da un arpeggio di chitarra che Petrucci ha composto ispirandosi dalla musica dei Pink Floyd, mentre al minuto 5:51 il brano si scompone in una sezione di pianoforte improvvisata da Jordan Rudess."}
{"id": "4576695", "revid": "767487", "url": "https://it.wikipedia.org/wiki?curid=4576695", "title": "The Penitent (film 1912)", "text": "The Penitent \u00e8 un cortometraggio muto del 1912. Il nome del regista non viene riportato nei credit del film prodotto dalla Essanay.\nTrama.\nUna giovane, contesa da due pretendenti, si rende conto che solo uno dei due l'ama veramente quando, vittima di un incidente, diventa cieca. Trovato l'amore, recuperer\u00e0 poi anche la vista.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche USA il 22 novembre 1912. Nel Regno Unito, venne distribuito il 13 febbraio del 1913."}
{"id": "4576700", "revid": "256896", "url": "https://it.wikipedia.org/wiki?curid=4576700", "title": "Agenzia Spaziale Civile Ecuadoriana", "text": ""}
{"id": "4576701", "revid": "212348", "url": "https://it.wikipedia.org/wiki?curid=4576701", "title": "Francesco Rossi (compositore)", "text": "Biografia.\nPoche notizie certe si hanno di questo musicista. Nato a Bari, l'abate Francesco Rossi fu attivo come maestro di cappella a Napoli presso il Conservatorio di Sant'Onofrio a Porta Capuana dal 1669 al 1672; a questo periodo risalgono un oratorio (\"La caduta degli angeli\") e alcune cantate. Nel 1677 fu nominato canonico della Cattedrale di Bari.\nNegli anni '80 del XVII secolo si trasfer\u00ec quindi a Venezia, citt\u00e0 dove fece rappresentare almeno tre opere liriche: \"Il Sejano moderno della Tracia ovvero La caduta dell'ultimo Gran Visir\" (su libretto di Antonio Girapoli, 1686); \"La Corilda ovvero l'amore trionfante della vendetta\" (su libretto di Paolo Emilio Badi, 1688); \"La pena degli occhi\" (1688), tutte andate in scena presso il Teatro San Mois\u00e8.\nAl Rossi \u00e8 attribuita anche (in particolare dal F\u00e9tis) una quarta opera, perduta, intitolata \"Mitrane\": rappresentata forse al San Mois\u00e8 (o, secondo Franz Stieger, a Treviso) nel 1689, deve la sua notoriet\u00e0 a un'aria per contralto in Mi maggiore, tuttora in repertorio, \"Ah! rendimi quel core\", che lo stesso F\u00e9tis dichiar\u00f2 di aver estratto dalla partitura del \"Mitrane\" per inserirla in un suo concerto del 1833 dedicato alla musica del XVII secolo.\nSecondo altri autori, tuttavia, l'esistenza stessa dell'opera \"Mitrane\" \u00e8 da ritenersi dubbia, e l'aria \"Ah, rendimi\" sarebbe di un autore ignoto della seconda met\u00e0 del Settecento."}
{"id": "4576702", "revid": "256896", "url": "https://it.wikipedia.org/wiki?curid=4576702", "title": "Agenzia Spaziale Israeliana", "text": ""}
{"id": "4576704", "revid": "767487", "url": "https://it.wikipedia.org/wiki?curid=4576704", "title": "The Boss of the Katy Mine", "text": "The Boss of the Katy Mine \u00e8 un cortometraggio muto del 1912 diretto da Arthur Mackley.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche USA il 28 novembre 1912."}
{"id": "4576706", "revid": "256896", "url": "https://it.wikipedia.org/wiki?curid=4576706", "title": "Istituto Statale d'Arte di Firenze", "text": ""}
{"id": "4576708", "revid": "125600674", "url": "https://it.wikipedia.org/wiki?curid=4576708", "title": "Giresunspor Kul\u00fcb\u00fc", "text": "Il Giresunspor Kul\u00fcb\u00fc, meglio noto come Giresunspor, \u00e8 una societ\u00e0 calcistica turca con sede nella citt\u00e0 di Giresun. Milita nella S\u00fcper Lig, la massima divisione del campionato turco.\nDisputa le partite casalinghe allo stadio della Nocciola di Giresun, impianto inaugurato nel 2021. In precedenza era di scena allo stadio Atat\u00fcrk di Giresun.\nStoria.\nL'Iresunspor Club fu fondato nel 1925 come rivale dell'Hilalspor e adott\u00f2 i colori giallo e blu scuro, per opera degli insegnanti Fevzi e Faruk Beyler. Il club era attivo nel calcio, nell'atletica e negli sport acquatici a livello dilettantistico, ma organizzava anche spettacoli teatrali e intrattenimento notturno (il poeta Can Akengin contribu\u00ec al sodalizio con iniziative e spettacoli). Il Giresunspor milit\u00f2 a lungo nei campionati locali con Hilalspor e Ye\u015filtepe tra il 1925 e il 1940. I club Giresunspor, Hilalspor, Ye\u015filtepe e Sahilspor, dovettero chiudere le attivit\u00e0 e furono sciolti il 28 marzo 1941, con l'emanazione della legge del 29 giugno 1938.\nDopo la chiusura, l'Hilalspor e il Sahilspor fondarono l\"Aksugen\u00e7lik Spor Kul\u00fcb\u00fc\", che adott\u00f2 una tenuta biancoverde il 3 maggio 1941. Il Giresunspor e lo Ye\u015filtepe si fusero a fondare l\"'Ak\u0131ngen\u00e7lik Spor Kul\u00fcb\u00fc\", che adott\u00f2 il rosso e l'indaco. Il 5 giugno 1947 fu costituito un altro nuovo club, con il nome di \"G\u00fcne\u015fspor\". Mentre l'Aksugen\u00e7likspor continu\u00f2 le proprie attivit\u00e0 con il nome di \"Be\u015fikta\u015f\" e i colori bianco e nero dal 1952, il G\u00fcne\u015fspor cambi\u00f2 denominazione in \"Ye\u015filtepe\" nel 1963 per mantenere in vita e proseguire la tradizione dello Ye\u015filtepe, quindi, il 17 marzo 1967, cambi\u00f2 nome in \"Giresunspor\". L'Ak\u0131ngen\u00e7likspor si sciolse il 18 aprile 1967 e il Be\u015fikta\u015f si sciolse il 21 aprile 1967; entrambi confluirono nel Giresunspor. In questo modo tutti i principali club cittadini, il pi\u00f9 antico dei quali era stato fondato nel 1925, si riunirono sotto un unico sodalizio e proseguirono le proprie attivit\u00e0.\nIl Giresunspor cominci\u00f2 a militare nel campionato turco di seconda serie sotto la guida di Hasan G\u00fcrel, che fu anche il primo presidente del club, nella stagione calcistica 1967-1968. La prima partita ufficiale fu giocata contro il Beylerbeyispor, un club di Istanbul, allo stadio Atat\u00fcrk di Giresun il 20 agosto 1967 fin\u00ec con un pareggio a reti bianche. La squadra di Giresun. \nDopo quattro stagioni nei campionati professionistici, al termine della stagione 1970-1971 la squadra sal\u00ec nella massima divisione turca, divenendo la prima compagine calcistica della regione del Mar Nero orientale a competere nel campionato di vertice della Turchia, dove rimase per sei stagioni. Caduto in seconda serie nel 1977, nel 1978 retrocesse in terza divisione. Tornato in seconda divisione nel 1979, vi rimase per sette anni. Nel 1986 torn\u00f2 in terza divisione, ma nel 1988 fece ritorno nel campionato cadetto vincendo il campionato di terza serie. Nel 1991 retrocesse in terza serie, poi torn\u00f2 in seconda divisione nel 1993 e nel 1995 retrocesse nuovamente in terza divisione, ma dal 1997 milit\u00f2 nuovamente nel campionato cadetto, per poi retrocedere nuovamente nel 2000. Ritrovatasi in quarta serie, vi rimase sino al 2005, quando ascese in terza serie. Nel 2007 torn\u00f2 in seconda divisione, dove rimase sino al 2012. Tornata nel campionato cadetto nel 2014, nel 2021 ha ottenuto la promozione in massima serie, dove ha fatto ritorno dopo 44 anni di assenza.\nStadio.\nIl Giresunspor gioca le partite casalinghe allo stadio della Nocciola, impianto da 21 028 posti inaugurato nel 2021. In passato ha giocato allo stadio Atat\u00fcrk di Giresun, che aveva capienza di 12 200 posti a sedere.\nOrganico.\nRosa 2021-2022.\n\"Aggiornata all'8 febbraio 2022.\"\nRosa 2020-2021.\n\"Aggiornata al 24 settembre 2020.\"\n \nRosa 2017-2018.\n\"Aggiornata al 2 settembre 2017.\"\n \"(capitano)\"\nRosa 2015-2016.\n\"Aggiornata al 2 settembre 2015.\"\n \"(capitano)\""}
{"id": "4576717", "revid": "767487", "url": "https://it.wikipedia.org/wiki?curid=4576717", "title": "Vefa Spor Kul\u00fcb\u00fc", "text": "Il Vefa Spor Kul\u00fcb\u00fc \u00e8 una squadra di calcio turca che ha giocato nella massima serie turca per 14 anni.\nFondato nel 1908 il club gioca nelle Amat\u00f6r Futbol Ligleri."}
{"id": "4576721", "revid": "486946", "url": "https://it.wikipedia.org/wiki?curid=4576721", "title": "Agenzia Spaziale Ucraina", "text": ""}
{"id": "4576722", "revid": "287204", "url": "https://it.wikipedia.org/wiki?curid=4576722", "title": "Marcel Freeman", "text": "Carriera.\nIn carriera ha vinto 1 titolo di doppio. Nei tornei del Grande Slam ha ottenuto il suo miglior risultato raggiungendo i quarti di finale di doppio misto a Wimbledon nel 1988 e agli US Open nel 1985, e il terzo turno nel singolare agli Australian Open nel 1983 e agli US Open nel 1986."}
{"id": "4576724", "revid": "767487", "url": "https://it.wikipedia.org/wiki?curid=4576724", "title": "Acido faseico", "text": "L'acido faseico \u00e8 un prodotto della degradazione dell'acido abscissico."}
{"id": "4576725", "revid": "256896", "url": "https://it.wikipedia.org/wiki?curid=4576725", "title": "Istituto Coreano di Ricerca Aerospaziale", "text": ""}
{"id": "4576727", "revid": "706090", "url": "https://it.wikipedia.org/wiki?curid=4576727", "title": "The White Queen", "text": "The White Queen \u00e8 una miniserie televisiva britannica di genere storico, trasmessa dal 16 giugno al 18 agosto 2013 sul canale BBC One. \u00c8 basata sui romanzi \"La regina della rosa bianca\", \"La regina della rosa rossa\" e \"La futura regina\" appartenenti alla serie \"The Plantagenet and Tudor Novels\" di Philippa Gregory.\nAmbientata durante la guerra delle due rose, la serie si focalizza su tre donne coinvolte nel lungo ed estenuante conflitto per il trono d'Inghilterra: Elizabeth Woodville (la regina della rosa bianca), Margaret Beaufort (la regina della rosa rossa) ed Anne Neville (la futura regina).\nNel 2017 \u00e8 stata trasmessa \"The White Princess\", una miniserie sequel con protagonista Elisabetta di York.\nTrama.\nLe vicende narrate si svolgono a partire dal 1464, gli York e i Lancaster sono in guerra per il trono di Inghilterra. Elizabeth, vedova e con due figli da mantenere, si ritrova senza pi\u00f9 alcun potere e possedimento quando gli York salgono al potere. Per permettere ai propri figli di seguire una vita dignitosa, affronta il re Edoardo IV che cade nella trappola e si innamora perdutamente della giovane protagonista. I due, infatti, si sposano segretamente nonostante il contrario parere di Lord Warwick, pi\u00f9 interessato al potere che ai sentimenti del re. Ma Lord Warwick \u00e8 in buona compagnia, anche Anne e Margaret faranno di tutto pur di allontanare Elizabeth dal trono.\nProduzione.\nLa serie, girata in Belgio, \u00e8 costata 25 milioni di sterline e i giorni di riprese sono stati 120.\nPuntate.\nLe dieci puntate di \"The White Queen\" sono andate in onda in prima visione assoluta su BBC One dal 16 giugno al 18 agosto 2013.\nIn Italia, la prima puntata \u00e8 andata in onda in anteprima sul canale satellitare Sky Uno il 24 dicembre 2013. La serie completa \u00e8 stata trasmessa in prima visione dal 7 gennaio al 4 febbraio 2014. In chiaro, la miniserie \u00e8 stata trasmessa su Rai 4 dal 7 gennaio all'11 marzo 2015."}
{"id": "4576728", "revid": "1845932", "url": "https://it.wikipedia.org/wiki?curid=4576728", "title": "La musica mi prende come l'amore", "text": "La musica mi prende come l'amore \u00e8 un album in italiano di L\u00e9o Ferr\u00e9 del 1977, il secondo in italiano dopo La solitudine del 1972. Si tratta di una raccolta di canzoni, tradotte in italiano da Guido Armellini, che aveva pubblicato in Francia nell'album Je te donne (1976). Il disco fu registrato, presso gli studi Regson di Milano, dal fonico Paolo Bocchi.\nTracce.\nTraduzioni : Guido Armellini\nLato A\nLato B\nLa ristampa in CD (2000) aggiunge tre tracce per l'accoppiamento originale: la canzone \"Cecco\" (testo: Cecco Angiolieri), ha pubblicato un lato di un 45 nel 1980, e due demo di difficile datazione, con testi che non hanno ottenuto fino ad oggi.\nBonus"}
{"id": "4576729", "revid": "287204", "url": "https://it.wikipedia.org/wiki?curid=4576729", "title": "Rodney Harmon", "text": "Carriera.\nIn carriera ha vinto 1 titolo di doppio. Nei tornei del Grande Slam ha ottenuto il suo miglior risultato raggiungendo i quarti di finale nel singolare agli US Open nel 1982, e di doppio misto a Wimbledon nel 1983."}
{"id": "4576730", "revid": "706090", "url": "https://it.wikipedia.org/wiki?curid=4576730", "title": "Puntate di The White Queen", "text": "Le dieci puntate della miniserie televisiva The White Queen sono andate in onda sul canale britannico BBC One dal 16 giugno al 18 agosto 2013.\nNegli Stati Uniti, la miniserie \u00e8 stata trasmessa dal 10 agosto al 19 ottobre 2013 sul canale via cavo Starz.\nIn Italia, la prima puntata \u00e8 andata in onda in anteprima sul canale satellitare Sky Uno il 24 dicembre 2013. La serie completa \u00e8 stata trasmessa in prima visione dal 7 gennaio al 4 febbraio 2014. La miniserie stata trasmessa in chiaro dal 7 gennaio all'11 marzo 2015 su Rai 4. I titoli italiani sono stati aggiunti quando la serie \u00e8 stata pubblicata da Starz Play.\nInnamorata del re.\nTrama.\nElizabeth Woodville \u00e8 una bella e giovane vedova, madre di due figli. Suo marito, John Grey, \u00e8 morto combattendo per il re Henry VI, appartenente alla casata dei Lancaster. Per poter riottenere le terre che le sono state confiscate, Elizabeth cerca di catturare l'attenzione del pi\u00f9 grande nemico della sua famiglia, il giovane re Edward IV York. Entrambi sono fortemente attratti ma in un incontro segreto, Elizabeth nega il proprio corpo al re, che si dichiara offeso e giura di non volerla mai pi\u00f9 rivedere.\nLa madre di Elizabeth, Lady Jacquetta Rivers, mette alla prova sua figlia: ogni giorno dovr\u00e0 accorciare di circa tre centimetri un filo trasparente. Elisabeth trova, legato ad un'estremit\u00e0, un anello a forma di corona.\nEdward prima della battaglia le chiede di sposarlo: i due si sposano segretamente nella cappella di famiglia con Jacquetta come testimone. Edward promette a Elizabeth di annunciare il loro matrimonio quando uscir\u00e0 vittorioso dalla guerra. Dopo alcune settimane senza notizie, il padre di Elizabeth e i suoi fratelli vengono convocati in tribunale e prevedono che Edward annunci il suo fidanzamento con la principessa Bona di Francia, organizzato dal suo mentore il Conte di Warwick. Edward, invece, annuncia di essere gi\u00e0 sposato con Elizabeth, sorprendendo tutti. Elizabeth si trasferisce quindi a corte e incontra i fratelli di Edward, George, Duca di Clarence e Richard, Duca di Gloucester; Warwick e le sue due figlie; Lady Margaret Beaufort, cugina di Henry VI e madre di Henry Tudor e la madre di Edward, la Duchessa Cecily, che, indignata per il matrimonio segreto con una Lancaster, minaccia Elizabeth e Jacquetta di far terminare il regno di Edward, spodestandolo nonch\u00e9 nominandolo figlio illegittimo. \nIl prezzo del potere.\nTrama.\nIn seguito all'incoronazione di Elizabeth, la famiglia Rivers organizza matrimoni per i loro giovani figli, in modo da assicurare protezione e lealt\u00e0 alla famiglia reale. Elizabeth rimane incinta ma partorisce una bambina; in assenza di un erede maschio la famiglia reale non \u00e8 stabile. Seguono altre due figlie.\nI Lancaster sono privati dei titoli nobiliari. Lady Margaret Beaufort va su tutte le furie quando suo figlio, il giovane Henry Tudor, perde il titolo di Conte di Richmond in favore del fratello di Edward, George. Margaret \u00e8 costretta a partecipare al matrimonio del nipote di suo marito, Harry Stafford, con la sorella di Elizabeth, Katherine, quando entrambi sono ancora dei bambini. Dilaniata dal dolore che deve patire, si rifugia nella cappella del palazzo e l\u00ec ha una visione riguardo al futuro del figlio: egli sar\u00e0 re Henry Tudor.\nAnche Isabel e Anne Neville, figlie del Conte di Warwick sono invidiose dell'ascesa al potere di Elizabeth: per rimetterle in gioco nella lotta al potere, Warwick chieder\u00e0 a Edward di maritarle con i suoi due fratelli. Nonostante Warwick abbia catturato il precedente re Henry VI, Edward, sotto consiglio di Elizabeth, rifiuta i matrimoni. George sposa comunque in segreto Isabel Neville. In seguito, la giovane capisce che il padre ha intenzione di rendere George re e di dichiarare guerra a Edward.\nMentre Edward aspetta i suoi nemici a Nottingham, questi lo colgono di sorpresa e lo rendono prigioniero. Il padre e il fratello di Elizabeth, John, sono decapitati senza accusa n\u00e9 processo per ordine di Warwick. Ai piedi della Torre di Londra Elizabeth maledice Warwick e George per aver ucciso i suoi familiari.\nLa tempesta.\nTrama.\nQuando il Parlamento nega a Warwick l'appoggio necessario per portare avanti delle rivolte, Edward riesce a scappare e a tornare da Elizabeth. George e Warwick tornano a corte e i due sovrani sono costretti ad accoglierli: le ragazze Neville diventano le dame di compagnia di Elizabeth fino al momento del parto di Isabel.\nUn'altra rivolta \u00e8 alle porte e Jasper, tutore del giovane Henry Tudor, chiede al marito di Margaret, Henry Stafford, di organizzare un piccolo esercito. Nonostante il rifiuto di suo marito, Margaret promette a Jasper che il suo fratellastro, Richard Welles, porter\u00e0 un esercito al suo fianco. In realt\u00e0 non si tratta di una rivolta dei Lancaster: George e Warwick, una volta sul campo di battaglia, uccideranno Richard e proclameranno il nuovo re.\nWarwick intende attraccare a Calais per reclutare un esercito contro Edward ma Elizabeth e Jacquetta, preoccupate da ci\u00f2, invocano una tempesta. Questa colpisce in pieno le navi di Warwick proprio mentre Isabel rompe le acque. Quando cercano di attraccare a Calais, ricevono cannonate dalla citt\u00e0, rimasta fedele a Edward. Cos\u00ec, quando finalmente Isabel partorisce, si rende conto che suo figlio, un maschio, \u00e8 nato morto.\nLa cattiva regina.\nTrama.\nGirano voci che Warwick si stia alleando con Margaret d'Anjou, la \"Regina Cattiva\", per riportare al trono suo marito, Henry VI. Per assicurare discendenza al nuovo regno, Warwick d\u00e0 in sposa sua figlia Anne al figlio di Margaret di Anjou, Edward di Lancaster. Cos\u00ec facendo George non diventerebbe mai re. Elizabeth e Jacquetta visitano quindi la madre di George, la Duchessa Cecily, facendole notare che suo figlio potrebbe rischiare la sua vita combattendo per i Lancaster. Cecily invia allora Lady Sutcliffe in Francia e offre a George la possibilit\u00e0 di ritornare a corte.\nMentre Edward si prepara per un'altra battaglia, Elizabeth e le sue figlie si rifugiano nella Torre di Londra per precauzione. Warwick e le sue truppe ritornano in Inghilterra vittoriosi e senza perdere tempo perlustrano la Torre cercando Elizabeth. Questa per\u00f2 fugge nell'Abbazia di Westminster e apprende dai suoi due figli Thomas e Richard (che avevano affiancato Edward in battaglia), che suo marito \u00e8 stato costretto a rifugiarsi nelle Fiandre con Richard, Duca di Glouchester e suo fratello Anthony. Inoltre Jacquetta \u00e8 stata arrestata da Warwick con l'accusa di praticare stregonerie. Durante il suo processo Warwick utilizza un falso testimone per schiacciarla con delle prove. Jacquetta tuttavia riesce a scappare nominando in sua difesa la nuova regina Margaret d'Anjou e arriva all'Abbazia in tempo per aiutare Elizabeth a partorire un figlio maschio: il principe Edward di York. \nIl giovane Henry Tudor riesce a scappare dalle truppe di Warwick: come erede del trono dei Lancaster, il suo nome l'ha salvato. Margaret e suo figlio ora condividono la speranza che in futuro diventi re. Margaret, Henry e Jasper, visitano la corte di Henry VI, inconsapevoli della nascita di un nuovo erede York.\nLa guerra in prima persona.\nTrama.\nLa figlia minore di Warwick, Anne \u00e8 costretta a fidarsi dei suoi ex nemici e a viaggiare con Margaret d'Anjou per combattere contro gli York. Le truppe di Warwick hanno lasciato la citt\u00e0 e si stanno dirigendo a nord di Londra per fronteggiarsi con quelle di Edward. Egli, affiancato dal fratello George, ha in programma di sconfiggere Warwick prima che Margaret d'Anjou arrivi in Gran Bretagna. Grazie all'aiuto di Elizabeth e Jacquetta, Edward e le sue truppe sono protette da una sorta di nebbia che dar\u00e0 loro l'elemento sorpresa di cui hanno bisogno per sconfiggere Warwick: egli muore e Edward ritorna a Londra vittorioso.\nMargaret Beaufort \u00e8 furiosa quando scopre che Elizabeth ha partorito un erede maschio; gli York infatti parteggeranno per il nuovo erede, indebolendo le possibilit\u00e0 che suo figlio Henry Tudor salga al trono. Il marito di Margaret, Henry Stafford, parteciper\u00e0 alla battaglia ma in favore degli York.\nDurante la battaglia di Barnet viene duramente ferito e muore poco dopo. Margaret quindi scrive segretamente a Jasper e lo invita ad allearsi con Margaret d'Anjou.\nMargaret d'Anjou, Edward di Lancaster e sua moglie Anne attraccano finalmente a Davon per incontrare Warwick, ma sono arrivati troppo tardi: Anne \u00e8 devastata dalla notizia della morte del padre e non ha altra scelta se non quella di seguire Margaret e Edward in Galles. Durante la marcia, l'inesperto principe e la madre affrontano l'esercito reale nella battaglia di Tewkesbury: Edward trova la morte.\nAmore e morte.\nTrama.\nElizabeth \u00e8 nuovamente incinta ma si sente a disagio per il piano elaborato dal re: inviare il giovane erede in Galles e rendere George suo tutore. Elizabeth propone suo fratello John. La notizia che Edward ha un'amante, Jane Shore, mette in discussione le fondamenta del matrimonio reale. Nel frattempo, un altro duro colpo attende la regina: sua madre \u00e8 gravemente malata e, secondo i medici, le resta poco da vivere. \nAnne ritorna a corte grazie all'aiuto di Richard, duca di Glouchester, e viene perdonata da Edward. George viene nominato suo custode. Anne pensa che George la voglia trattenere a corte fino alla morte della madre, in modo da ereditare tutta la fortuna dei Neville. Anne allora si confida con Richard, il quale le dichiara il suo amore e le chiede di sposarlo. I due celebrano il matrimonio nonostante la disapprovazione di George.\nQuando Lady Beauchamp muore, Margaret si sente finalmente libera e chiede a Jasper di poterlo raggiungere. In seguito alla sua risposta negativa, decide di sposare un membro della famiglia York, Thomas Stanley, per riuscire a riportare a casa suo figlio dall'esilio, Henry Tudor.\nIl bambino di Elizabeth muore lo stesso giorno di Jacquetta. Nonostante il dolore per le perdite, Edward e Elizabeth trovano un modo per riconciliarsi.\nVeleno e malvasia.\nTrama.\nElizabeth partorisce un altro erede maschio, Richard, ma il bambino non vagisce. Viene dato a Margaret Beaufort, ora dama di compagnia e bambinaia della regina, e comincia a respirare. Elizabeth crede che Margaret l'abbia salvato. Anche Anne Neville ha un figlio maschio, Edward, e vive felicemente lontana dalla corte con suo marito Richard. La felicit\u00e0 della coppia viene turbata dall'arrivo della madre di Anne, che insinua nella figlia dei dubbi riguardo alle motivazioni di Richard nello sposarla. Spinto dal desiderio di conquista di George, Edward dichiara guerra alla Francia. Tuttavia Edward accetta un accordo di pace con re Louis XI: suo figlio sposer\u00e0 la figlia di Edward e diventer\u00e0 regina di Francia. George, non potendo pi\u00f9 diventare reggente in Francia, si allea segretamente con il re francese e gli promette Calais in cambio di un supporto in battaglia contro Edward. A corte, Elizabeth augura alle due sorelle Neville di essere fertili come la madre: Isabel teme di partorire solo figlie femmine. George quindi assume uno stregone per neutralizzare le maledizioni della regina. Isabel partorisce un erede maschio, Teddy, ma muore poco dopo di febbre puerperale. George quindi accusa pubblicamente Elizabeth di aver avvelenato sua moglie e ucciso il suo primogenito. Edward non pu\u00f2 far altro che accusare il fratello di alto tradimento alla corona. George, come ultima punizione a Elizabeth, decide la sua morte: vuole essere annegato in una botte di Malvasia, il vino preferito della Regina.\nViva il re.\nTrama.\nNel 1483 re Edward IV si ammala mortalmente e nomina suo fratello Richard, duca di Gloucester, Lord Protettore fino al momento in cui suo figlio Edward raggiunger\u00e0 la maggiore et\u00e0 e potr\u00e0 governare. Egli si trova in Galles sotto la protezione di suo zio Anthony, e il suo fratellastro Richard Grey \u00e8 stato incaricato di condurre il giovane Principe a Londra per l'incoronazione. \nPoich\u00e9 Edward \u00e8 ancora un bambino, Anne incoraggia suo marito Richard ad incoronarsi re. Per questo motivo egli intercetta il convoglio reale e rapisce il Principe, rinchiudendolo nella Torre di Londra e promettendogli l'incoronazione. Elizabeth non essendo pi\u00f9 regina, teme per la sicurezza della sua famiglia e chiede asilo nell'Abbazia di Westminster. Maledice Richard e progetta una ribellione contro di lui, alleandosi segretamente con Margaret Beaufort e Thomas Stanley.\nMargaret incoraggia la lotta tra Richard e Elizabeth facendo il doppio gioco: in questo modo suo figlio Henry Tudor potrebbe sconfiggere entrambi e proclamarsi re. Evita quindi di essere scoperta quando Richard accusa di tradimento alla corona Stanley e la sua famiglia.\nRichard, per paura che il fratello e il figlio di Elizabeth, Anthony e Richard Grey, complottino contro di lui, li fa uccidere entrambi. Avendo paura per gli altri suoi figli, Elizabeth manda in segreto nelle Fiandre il secondo principe di York, Richard, e cerca un bambino che gli somigli in modo da mandarlo nella Torre al posto suo insieme a Edward.\nMargaret crede che aiutando Elizabeth a combattere Richard e a far scappare i suoi figli dalla Torre, ella darebbe sua figlia, la Principessa Elizabeth in sposa a Henry Tudor, in modo da assicurargli il trono. In ogni caso fingono di essere leali in entrambe le parti e appoggiano Richard quando si incorona Re d'Inghilterra come Richard III, dopo aver giudicato il matrimonio tra suo fratello Edward IV e Elizabeth Woodville illegittimo e i suoi figli bastardi.\nI principi della torre.\nTrama.\nSir Robert Brackenbury, Harry Stafford, duca di Buckingham e Lord Thomas Stanley, investiti di titoli nobiliari, giurano fedelt\u00e0 a re Richard III.\nAncora timorosa della minaccia che i principi costituiscono, Anne confida a Brackenbury di volerli morti: nonostante fossero stati dichiarati illegittimi, il popolo infatti continuava ad appoggiarli.\nElizabeth \u00e8 costretta a chiedere aiuto a Margaret Beaufort e al nipote del suo ex marito, Buckingham: il tentativo da loro organizzato di salvataggio dei principi dalla Torre per\u00f2 fallisce. \nQuando viene riferito a Elizabeth che i suoi figli sono morti, si rende conto che i suoi alleati avrebbero avuto pi\u00f9 ragioni per ucciderli che per salvarli. Elizabeth e sua figlia usano quindi la magia per impedire l'avanzata di Henry Tudor, che si sarebbe dovuto alleare con Buckingham. Egli viene arrestato e giustiziato. Con una maledizione Elizabeth augura la morte del primogenito a chiunque abbia ucciso suo figlio, il Principe Edward.\nMargaret \u00e8 agli arresti domiciliari, tradita da Stanley nella ribellione organizzata contro re Richard III. Tutto il suo patrimonio e tutte le sue terre sono nelle mani di suo marito.\nAnne, alla notizia della morte dei principi, crede di esserne stata la causa; anche Richard \u00e8 devastato dalle voci che lo accusano di aver assassinato i nipoti. Per smentirle, permette a Elizabeth e ai suoi figli pi\u00f9 piccoli di abbandonare l'Abbazia. Le Principesse Elizabeth e Cecily si trasferiscono a corte sotto la protezione del loro zio e re Richard.\nLa battaglia finale.\nTrama.\nPer assicurare la successione al trono, Richard e Anne nominano loro figlio Principe Edward del Galles. Quando egli muore improvvisamente, Anne crede che sia abbattuta sulla sua famiglia un'altra maledizione di Elizabeth. Essendo morto l'ultimo erede, Henry Tudor \u00e8 pi\u00f9 vicino al trono e annuncia il suo fidanzamento con la Principessa Elizabeth. \nTra quest'ultima e Richard esiste tuttavia una storia d'amore. Quando Anne viene a scoprirlo, capisce di essere sul punto di morire e si accerta che l'omicidio dei Principi non sia avvenuto per causa sua.\nI francesi e i Lancaster si alleano con Henry Tudor e gli procurano un esercito; gli York e i Neville sono dalla parte di Richard. \nUn'eclissi di sole sembra segnare la fine del regno York; al suo termine, Anne muore. In un primo momento Elizabeth spera di poter sposare suo zio Richard e diventare regina al suo fianco, ma essendo Henry Tudor sbarcato in Inghilterra, capisce di dover sposare il vincitore.\nLa battaglia di Bosworth Field, combattuta nel 1485, determina la definitiva vittoria del casato dei Lancaster ottenuta grazie all'intervento di Sir Thomas Stanley, il marito di Margaret Beaufort. Il vincitore Henry Tudor, si autoproclama re sotto il nome di Henry VII e d\u00e0 inizio alla dinastia dei Tudor, unendo le casate Lancaster e York e mettendo fine alla guerra civile inglese, la guerra delle due rose."}
{"id": "4576731", "revid": "1444886", "url": "https://it.wikipedia.org/wiki?curid=4576731", "title": "Isola De Pinedo", "text": "L'isola De Pinedo \u00e8 un'isola fluviale sul fiume Po, situata nel territorio del comune di Caorso, in provincia di Piacenza.\nL'isola, insieme ad un'ampia zona di macchia lungo il corso del Po, fa parte dell'Oasi naturalistica dell'isola De Pinedo, zona faunistica protetta ricompresa tra i comuni di Caorso e Monticelli d'Ongina. Al tempo stesso l'isola fa parte del sito SIC-ZPS Fiume Po da Rio Boriacco a Bosco Ospizio, che include al suo interno tutta la zona rivierasca del Po ricadente all'interno della provincia di Piacenza.\nNell'oasi sono presenti numerose specie di uccelli acquatici, tra cui il falco di palude e l'airone rosso, la cui nidificazione e sosta \u00e8 favorita dalla presenza di numerose zone umide. Oltre agli uccelli sono presenti vari rapaci e la \"Rana latastei\", specie anfibia a rischio di estinzione. Tra le specie ittiche, sono presenti lucci, carpe, tinche, lasche, alborelle e barbi, nonch\u00e9 molluschi bivalvi filtratori, tra i quali l'\"Unio\" e l'\"Anodonta\".\nLa maggioranza della zona protetta ricadeva nella zona protetta limitrofa alla centrale nucleare di Caorso, che si \u00e8 rivelata fondamentale per la conservazione dell'ambiente naturale a causa dei vincoli di tutela intorno all'impianto che hanno impedito l'antropizzazione della zona.\nL'isola e l'oasi prendono il nome dell'eroe dell'aria Francesco De Pinedo, aviatore attivo durante la prima guerra mondiale a causa della presenza di numerose specie di volatili."}
{"id": "4576737", "revid": "716642", "url": "https://it.wikipedia.org/wiki?curid=4576737", "title": "Zonguldak K\u00f6m\u00fcrspor Kul\u00fcb\u00fc", "text": "Lo Zonguldak K\u00f6m\u00fcrspor Kul\u00fcb\u00fc \u00e8 una squadra di calcio turca di Zonguldak. Milita nella TFF 2. Lig, la terza divisione del campionato turco di calcio.\nHa militato per 14 stagioni nella massima serie turca.\nFondata nel 1966, la squadra gioca nella Amat\u00f6r Futbol Ligleri."}
{"id": "4576740", "revid": "486946", "url": "https://it.wikipedia.org/wiki?curid=4576740", "title": "Accademia delle Scienze di Lione", "text": ""}
{"id": "4576742", "revid": "256896", "url": "https://it.wikipedia.org/wiki?curid=4576742", "title": "Op\u00e9ra National de Paris", "text": ""}
{"id": "4576744", "revid": "298229", "url": "https://it.wikipedia.org/wiki?curid=4576744", "title": "Mauro da Silva", "text": ""}
{"id": "4576745", "revid": "287204", "url": "https://it.wikipedia.org/wiki?curid=4576745", "title": "Mauro Vinicius da Silva", "text": ""}
{"id": "4576748", "revid": "256896", "url": "https://it.wikipedia.org/wiki?curid=4576748", "title": "Club Alpino Francese", "text": ""}
{"id": "4576751", "revid": "256896", "url": "https://it.wikipedia.org/wiki?curid=4576751", "title": "Club Alpino Svizzero", "text": ""}
{"id": "4576753", "revid": "256896", "url": "https://it.wikipedia.org/wiki?curid=4576753", "title": "Conservatoire du Littoral", "text": ""}
{"id": "4576778", "revid": "773636", "url": "https://it.wikipedia.org/wiki?curid=4576778", "title": "Segusium", "text": ""}
{"id": "4576780", "revid": "11959", "url": "https://it.wikipedia.org/wiki?curid=4576780", "title": "Saif ad-Din Qutuz", "text": ""}
{"id": "4576781", "revid": "1451528", "url": "https://it.wikipedia.org/wiki?curid=4576781", "title": "Seguso", "text": "Seguso \u00e8 una delle pi\u00f9 antiche famiglie dell'isola di Murano dedita all'arte del Vetro Veneziano, conosciuta per la produzione di oggetti quali vasi, coppe, lampadari e per progetti su misura. Opere Seguso sono state realizzate per famiglie reali europee, per il Vaticano, alberghi e teatri. I vetri Seguso sono presenti nelle collezioni permanenti dei musei del vetro e di arte contemporanea, tra cui il Moma di New York, e il Victoria and Albert Museum di Londra, il Corning Glass Museum e il Museo del Vetro di Murano.\nIl pi\u00f9 antico documento ufficiale della famiglia \u00e8 custodito presso l`Archivio di Stato di Venezia ed \u00e8 datato 3 maggio 1397: in esso \"Filius Segusi\" viene menzionato in relazione alla lavorazione del vetro di Murano.\nTradizione familiare.\nLa storia della dinastia Seguso \u00e8 tracciata nel corso dei successivi sei secoli attraverso attestazioni. Nella seconda met\u00e0 del \u2018500 e nel \u2018600, l'attivit\u00e0 artistica Seguso si diffonde grazie allo sviluppo di nuove rotte commerciali e alla scoperta dell\u2019America. Nel 1605 il nome Seguso \u00e8 iscritto nel Libro d\u2019Oro di Murano, albo dove le famiglie dei vetrai muranesi venivano innalzate al rango di patrizi. Attraverso il \u2018700 la famiglia Seguso introduce l'uso della tecnica della filigrana. Nel 1792 il nome Seguso \u00e8 inserito nell'osella muranese, moneta coniata dai Dogi della Serenissima per farne dono alle famiglie nobili.\nNel 1866 dopo la terza Guerra d\u2019Indipendenza e l'annessione del Veneto al nuovo Regno d'Italia, le fornaci dell'isola riprendono ad operare. Nel 1867 Antonio Seguso (1829-1923) produce una coppa, creata insieme all'amico G. Barovier per la ditta Salviati &amp; C. che viene presentata all'Esposizione Universale di Parigi ottenendo menzione speciale.\nNel 1877 la famiglia Seguso diventa socia della Compagnia di Venezia e Murano \u201cCVM\u201d.\nIl figlio, Giovanni Seguso (1853-1931) ha lavorato con Paolo Venini. Lo stesso Venini usava raccontare ai suoi visitatori che \"Nane Patare (soprannome di Giovanni Seguso) mi ha insegnato tutto sul vetro.\"\nNel 1932, un Seguso (nato nel 1888, figlio di Giovanni soprannominato Toni Patare) fonda con i figli Ernesto, Archimede e Angelo e con Napoleone Barovier e Luigi Ferro, la Artistica Vetreria e Soffieria Barovier, Seguso e Ferro che nel 1937 diviene Seguso Vetri d'Arte e ottiene nello stesso anno il Grand Prix all'Esposizione Mondiale di Parigi. In fornace operano con ruoli diversi anche i figli, e la direzione artistica \u00e8 affidata a Flavio Poli. Dopo la seconda guerra mondiale, la vetreria vince il Compasso d\u2019Oro nell'anno della sua prima edizione, il 1954.\nNegli anni '70 la Seguso Vetri d`Arte esce dalle mani di famiglia. Archimede (1909 -1999), staccatosi dalla vetreria paterna, ha nel frattempo intrapreso un proprio percorso artistico. Far\u00e0 altrettanto il figlio di Archimede, Giampaolo (1942) che agli inizi degli anni '90 sviluppa un percorso artistico usando il vetro delle sue opere come foglio su cui incidere le proprie poesie. Fonda inoltre la Seguso Viro. \nAgli inizi del Duemila nasce Seguso Interiors, ideata da Pierpaolo Seguso (1974, figlio di Giampaolo). Sar\u00e0 Gianluca (1971, figlio di Giampaolo) a riportare SEGUSO VETRI d`ARTE in seno alla famiglia. \nSono oggi Gianluca (1971), Pierpaolo (1974) e Gianandrea (1976) Seguso a guidare l'azienda e i suoi marchi.\nArchivio Seguso.\nParte dell'archivio \u00e8 oggi conservato negli H.Q. Seguso, ed una parte invece \u00e8 stata donata alla Fondazione Cini.\nI marchi e le collezioni Seguso.\nSeguso Vetri d'Arte.\nSeguso Vetri d'Arte fabbrica vetro di Murano del XX secolo. Fondata tra il 1932 e 1933, diviene nota negli anni '50. Nel 1954 il Vaso Blu Rubino vince il Compasso d'Oro, con presidente di giuria Gio Ponti. La vetreria cambia gestore nel 1974 ma successivamente, quando \u00e8 in gestione a Gianluca Seguso, viene riacquisita dalla famiglia Seguso insieme all'archivio di disegni storici.\nSeguso Interiors.\nSeguso Interiors \u00e8 una collezione di illuminazione, mobili in vetro ed elementi decorativi risultato di un brevetto Seguso. \u00c8 stata creata da Pierpaolo Seguso (Direttore Creativo della Seguso). La produzione di opere in vetro di design \u00e8 dedicata allo sviluppo di \u201cinterior decoration\u201d per progetti residenziali, commerciali e pubblici.\nSeguso Viro.\nSeguso Viro (dal latino Vir \u2013 uomo \u2013 per l`uomo) \u00e8 un brand fondato agli inizi degli anni \u201890 da Giampaolo Seguso caratterizzato dalla produzione di opere dallo stile pi\u00f9 moderno. Dal 2001 ogni oggetto \u00e8 prodotto in edizione limitata. Oggi Seguso Viro \u00e8 distribuito dalla Seguso."}
{"id": "4576787", "revid": "19933", "url": "https://it.wikipedia.org/wiki?curid=4576787", "title": "Pilumnus", "text": ""}
{"id": "4576789", "revid": "256896", "url": "https://it.wikipedia.org/wiki?curid=4576789", "title": "Bank of International Settlements", "text": ""}
{"id": "4576794", "revid": "47767", "url": "https://it.wikipedia.org/wiki?curid=4576794", "title": "Elimar", "text": ""}
{"id": "4576796", "revid": "767487", "url": "https://it.wikipedia.org/wiki?curid=4576796", "title": "Johan Saksvik", "text": "Carriera.\nClub.\nSaksvik gioc\u00f2 con la maglia del Ranheim.\nNazionale.\nConta 2 presenze per la . Esord\u00ec il 5 settembre 1948, quando fu schierato in campo nella sfida vinta per 2-0 contro la ."}
{"id": "4576798", "revid": "767487", "url": "https://it.wikipedia.org/wiki?curid=4576798", "title": "Henry Henriksen", "text": "Carriera.\nClub.\nHenriksen gioc\u00f2 con la maglia del Kvik.\nNazionale.\nConta una presenza per la . Il 19 giugno 1949, infatti, fu schierato in campo nella sfida persa per 1-3 contro la ."}
{"id": "4576799", "revid": "767487", "url": "https://it.wikipedia.org/wiki?curid=4576799", "title": "Karl Skifjeld", "text": "Carriera.\nClub.\nSkifjeld gioc\u00f2 con la maglia del Pors.\nNazionale.\nConta 6 presenze per la . Esord\u00ec il 19 giugno 1949, quando fu schierato in campo nella sfida persa per 1-3 contro la ."}
{"id": "4576800", "revid": "1699816", "url": "https://it.wikipedia.org/wiki?curid=4576800", "title": "Catman (Due fantagenitori)", "text": ""}
{"id": "4576801", "revid": "599013", "url": "https://it.wikipedia.org/wiki?curid=4576801", "title": "Knut S\u00f8rensen", "text": "Carriera.\nClub.\nS\u00f8rensen gioc\u00f2 con la maglia dello Sparta Sarpsborg.\nNazionale.\nConta una presenza per la . Il 19 giugno 1949, infatti, fu schierato in campo nella sfida persa per 1-3 contro la ."}
{"id": "4576802", "revid": "599013", "url": "https://it.wikipedia.org/wiki?curid=4576802", "title": "Karsten Hansen", "text": "Carriera.\nClub.\nHansen gioc\u00f2 con la maglia dello Sparta Sarpsborg.\nNazionale.\nConta 3 presenze per la . Esord\u00ec il 15 agosto 1950, quando fu schierato in campo nella sfida pareggiata per 2-2 contro il ."}
{"id": "4576803", "revid": "36426", "url": "https://it.wikipedia.org/wiki?curid=4576803", "title": "Villa Il Colle", "text": "Villa Il Colle si trova a Monteroni d'Arbia, in provincia di Siena, in via del Colle 792, frazione Ville di Corsano.\nStoria e descrizione.\nIl toponimo del Colle \u00e8 noto almeno dal XIII secolo, quando ospitava un consistente insediamento fortificato. A giudicare dallo spessore delle murature della villa e la dimensione piccola delle aperture originali ai piani inferiori, si suppone che il nucleo originale della struttura sia stata una fortezza, magari quella citata in un documento del 1405 come richiesta dagli abitanti di Villa al Piano e non riscontrabile in altri luoghi della zona.\nLa villa si presenta oggi con un volume compatto, quadrangolare, alleggerito da una loggia tamponata da vetrate sul lato sud. Ha attorno un semplice giardino, con una terrazza dominata da una piccola vasca-peschiera, e vi si trova anche una cappella gentilizia, dedicata a santa Lucia."}
{"id": "4576804", "revid": "36426", "url": "https://it.wikipedia.org/wiki?curid=4576804", "title": "Villa il Colle", "text": ""}
{"id": "4576805", "revid": "767487", "url": "https://it.wikipedia.org/wiki?curid=4576805", "title": "Ewald Kihle", "text": "Carriera.\nClub.\nKihle gioc\u00f2 con la maglia dell'Odd.\nNazionale.\nConta 2 presenze per la . Esord\u00ec il 15 maggio 1951, quando fu schierato in campo nella sfida persa per 2-1 contro l'."}
{"id": "4576806", "revid": "46291", "url": "https://it.wikipedia.org/wiki?curid=4576806", "title": "Zingiberales", "text": "Zingiberales \u00e8 un ordine di piante angiosperme monocotiledoni nel clade delle Commelinidi.\nDi solito sono grandi piante erbacee con rizomi e prive di fusto aereo tranne durante la fioritura.\nI fiori sono generalmente grandi e vistosi e gli stami sono spesso modificati in staminodi e possono formare anche strutture colorate simili a petali che attirano gli impollinatori.\nLe Zingiberales comprendono molte piante familiari che vengono utilizzate come piante ornamentali (ad esempio: l'uccello del paradiso \"Strelitzia reginae,\" le \"Heliconie\"), come colture alimentari (banane, platani) o spezie (zenzero, cardamomo, curcuma, galanga).\nTassonomia.\nL'ordine comprende 68 generi e specie.\nLe Zingiberales contengono otto famiglie che sono suddivise in modo informale in due gruppi a seconda del numero di stami fertili:\n1) gruppo delle banane [Musaceae (la famiglia delle banane), Lowiaceae, Strelitziaceae e Heliconiaceae]\n2) gruppo dello zenzero [Zingiberaceae (la famiglia dello zenzero), Costaceae, Marantaceae e Cannaceae]\nSia la classificazione tradizionale (Sistema Cronquist) che la pi\u00f9 recente classificazione filogenetica (APG III) assegnano all'ordine Zingiberales le seguenti famiglie:"}
{"id": "4576807", "revid": "767487", "url": "https://it.wikipedia.org/wiki?curid=4576807", "title": "Oddvar Kruge", "text": "Carriera.\nClub.\nKruge gioc\u00f2 con la maglia del Fram Larvik.\nNazionale.\nConta una presenza per la . Il 30 giugno 1951, infatti, subentr\u00f2 a Harry Boye Karlsen nella sfida vinta per 3-4 contro la ."}
{"id": "4576809", "revid": "599013", "url": "https://it.wikipedia.org/wiki?curid=4576809", "title": "Anthony Simmons", "text": "Carriera.\nSimmons fu scelto nel corso del primo giro del draft 1998 dai Seattle Seahawks. Guid\u00f2 i Seahawks in tackle nel 2000, 2001 e 2003. Fu svincolato dopo la stagione 2004 e non scese mai in campo nel 2005 a causa di un infortunio. Firm\u00f2 coi New Orleans Saints prima della stagione 2006 ma si ritir\u00f2 prima dell'inizio della stagione regolare. Termin\u00f2 la carriera con 591 tackle (455 solitari), 10 sack, 9 intercetti e 2 touchdown in sole 87 partite."}
{"id": "4576810", "revid": "767487", "url": "https://it.wikipedia.org/wiki?curid=4576810", "title": "Rolf Vevle Eriksen", "text": "Carriera.\nClub.\nEriksen gioc\u00f2 con la maglia del Brann dal 1950 al 1956, collezionando 92 presenze in campionato.\nNazionale.\nConta una presenza per la . Il 10 giugno 1952, infatti, fu schierato in campo nella sfida persa per 1-2 contro la ."}
{"id": "4576817", "revid": "47767", "url": "https://it.wikipedia.org/wiki?curid=4576817", "title": "Cattedrale di Santa Maria e San Giuliano di Cuenca", "text": ""}
{"id": "4576819", "revid": "300067", "url": "https://it.wikipedia.org/wiki?curid=4576819", "title": "Liga ACB 2012-2013", "text": "La Liga ACB 2012-2013 \u00e8 stata la 57\u00aa edizione del massimo campionato spagnolo di pallacanestro maschile. La vittoria finale \u00e8 andata al Real Madrid.\nStatistiche.\nPunti\nRimbalzi\nAssist"}
{"id": "4576833", "revid": "767487", "url": "https://it.wikipedia.org/wiki?curid=4576833", "title": "The Iron Heel", "text": "The Iron Heel \u00e8 un cortometraggio muto del 1912 diretto da Archer MacMackin.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche statunitensi il 29 novembre 1912. Nel Regno Unito, venne distribuito il 9 febbraio 1913"}
{"id": "4576847", "revid": "92723", "url": "https://it.wikipedia.org/wiki?curid=4576847", "title": "Cattedrali a Capo Verde", "text": "Questa \u00e8 una lista delle cattedrali a Capo Verde."}
{"id": "4576858", "revid": "339392", "url": "https://it.wikipedia.org/wiki?curid=4576858", "title": "Elefantessa matriarca", "text": ""}
{"id": "4576859", "revid": "767487", "url": "https://it.wikipedia.org/wiki?curid=4576859", "title": "Broncho Billy's Mexican Wife (film 1912)", "text": "Broncho Billy's Mexican Wife \u00e8 un cortometraggio muto del 1912 scritto, prodotto, interpretato e diretto da Gilbert M. 'Broncho Billy' Anderson.\nNel 1915, Anderson ne girer\u00e0 un remake dallo stesso titolo.\nTrama.\nBroncho Billy sposa Lolita, una messicana, ma si rende ben presto conto che la donna lo tradisce con un mariachi. Lolita, per liberarsi del marito, lo fa arrestare ma Billy riesce a scappare volendo vendicarsi. Scopre per\u00f2 che i due amanti sono gi\u00e0 stati uccisi da un'altra donna, una fidanzata gelosa e vendicativa che era stata respinta dal musicista.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 30 novembre 1912.\nCopia della pellicola - un positivo 35\u00a0mm - \u00e8 conservata negli archivi dell'International Museum of Photography and Film at George Eastman House."}
{"id": "4576865", "revid": "290629", "url": "https://it.wikipedia.org/wiki?curid=4576865", "title": "Polibenzimidazoli", "text": ""}
{"id": "4576866", "revid": "47767", "url": "https://it.wikipedia.org/wiki?curid=4576866", "title": "\u00c9cole Normale Sup\u00e9rieure", "text": ""}
{"id": "4576875", "revid": "163662", "url": "https://it.wikipedia.org/wiki?curid=4576875", "title": "Lega Basket Serie A FIP MVP finale scudetto", "text": "Il Lega Basket Serie A FIP MVP finale scudetto \u00e8 il premio conferito dalla Lega Basket al miglior giocatore della finale dei play-off per l'assegnazione dello scudetto."}
{"id": "4576876", "revid": "834", "url": "https://it.wikipedia.org/wiki?curid=4576876", "title": "S\u00f6dert\u00e4lje SK", "text": ""}
{"id": "4576878", "revid": "1566286", "url": "https://it.wikipedia.org/wiki?curid=4576878", "title": "Stefan Arngrim", "text": "Biografia.\nStefan Arngrim \u00e8 stato un attore bambino, avendo iniziato la sua attivit\u00e0 a soli 10 anni e probabilmente il ruolo per il quale viene maggiormente ricordato \u00e8 quello nei panni di Barry Lockridge nella serie televisiva La terra dei giganti di Irwin Allen prodotto alla fine degli anni '60.\nLui \u00e8 figlio dell'attrice Norma MacMillan e dell'attore Thor Arngrim (nato Wilfred James Banin e ribattezzato Thorhallur Marven Arngrimsson) ed \u00e8 fratello maggiore dell'attrice Alison Arngrim.\nArngrim \u00e8 sposato con Dawn Morrison (sposata nel 1997) con la quale nel 1994 si trasfer\u00ec da Los Angeles a Vancouver."}
{"id": "4576882", "revid": "823898", "url": "https://it.wikipedia.org/wiki?curid=4576882", "title": "Stephan Arngrim", "text": ""}
{"id": "4576883", "revid": "599013", "url": "https://it.wikipedia.org/wiki?curid=4576883", "title": "Hlynur Stef\u00e1nsson", "text": "Carriera.\nClub.\nStef\u00e1nsson gioc\u00f2 con la maglia dell'\u00cdBV Vestmann\u00e6yja, prima di passare ai norvegesi del Nidelv. Torn\u00f2 poi all'\u00cdBV Vestmann\u00e6yja. Segu\u00ec un'esperienza al V\u00edkingur, con Stef\u00e1nsson che torn\u00f2 poi ancora all'\u00cdBV Vestmann\u00e6yja, prima di accordarsi con gli svedesi dello \u00d6rebro. Dopo un triennio in squadra, ritorn\u00f2 all'\u00cdBV Vestmann\u00e6yja nel 1996 e vi rimase fino al 2003, anno in cui si trasfer\u00ec al KFS. Ricominci\u00f2 a giocare nel KFS nel 2007, fino al 2010.\nNazionale.\nConta 25 presenze e una rete per l'. Esord\u00ec il 27 aprile 1991, subentrando ad Anthony Karl Gregory nella sconfitta per 2-1 contro l'."}
{"id": "4576884", "revid": "767487", "url": "https://it.wikipedia.org/wiki?curid=4576884", "title": "Broncho Billy's Mexican Wife (film 1915)", "text": "Broncho Billy's Mexican Wife \u00e8 un cortometraggio muto del 1915 interpretato e diretto da Gilbert M. 'Broncho Billy' Anderson.\nNel 1912, Anderson aveva prodotto e diretto un \"Broncho Billy's Mexican Wife\" che aveva tra gli altri interpreti Arthur Mackley, Harry Todd e Fred Church.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 5 novembre 1915."}
{"id": "4576890", "revid": "287204", "url": "https://it.wikipedia.org/wiki?curid=4576890", "title": "Intolerance (album)", "text": ""}
{"id": "4576893", "revid": "474175", "url": "https://it.wikipedia.org/wiki?curid=4576893", "title": "Linea A (metropolitana di Buenos Aires)", "text": "La linea A \u00e8 una linea della metropolitana di Buenos Aires, in Argentina. Fu aperta al pubblico il 1\u00ba dicembre 1913, costituendo la prima metropolitana dell'America Latina, del Sud del mondo e di tutti i paesi ispanici. Si estende per 10,7\u00a0km tra le stazioni Plaza de Mayo e San Pedrito e corre sotto tutta l'Avenida de Mayo e parte della Avenida Rivadavia.\nLe discussioni sulla necessit\u00e0 di costruire un sistema di trasporto sottorraneo risalgono alle fine del XIX secolo. Le prime proposte risalgono al 1886 quando si inizi\u00f2 a parlare di un \"tram sotterraneo\" tra la Estaci\u00f3n Central del Ferrocarril e Plaza Once. Buenos Aires aveva visto, infatti, un aumento esponenziale della popolazione passando da 895.381 abitanti nel 1903 a 1.457.885 nel 1913.\nFu in questo contesto che i lavori della prima linea metro della citt\u00e0 iniziarono. I cantieri vennero aperti nel settembre del 1911. Nel 1913 venne aperta la prima tratta che collegava le fermate Plaza de Mayo e Plaza Miserere. Nel 1914 la linea venne estesa fino alla stazione di Primera Junta, altro prolungamento venne aperto nel 2008 quando la linea venne prolungata fino alla stazione di Carabobo.\nStoria.\nNel primo decennio del XX secolo, il traffico su strada a Buenos Aires era aumentato in modo significativo a causa della crescita della popolazione. Nel 1903 la citt\u00e0 contava 895.381 abitanti e oltre 4.500 automobili, mentre nel 1913 divennero 1.457.885 abitanti con oltre 7.000 automobili. \u00c8 in questo contesto che nascono i primi sviluppi di un sistema di trasporto alternativo che fosse anche sotterraneo. Nel 1909 il Congresso Nazionale diede la concessione per costruire la prima linea metropolitana alla \"Ferrocarril del Oeste\" (FCO), ma il 28 dicembre dello stesso anno il Comune della citt\u00e0 decise di trasferire la concessione alla \"Compa\u00f1\u00eda de Tranv\u00edas Anglo Argentina\" (CTAA).\nQuesto fatto port\u00f2 alla nascita di una disputa tra le due societ\u00e0: alla fine si convenne che la FCO si sarebbe occupata della costruzione di una linea ad un solo binario per il trasporto merci ad una profondit\u00e0 tale da permettere la costruzione della linea metropolitana vera e propria da parte del CTAA. Cos\u00ec il 15 settembre 1911 ebbero inizio i lavori di costruzione.\nIl primo tratto (Plaza de Mayo-Plaza Miserere) apr\u00ec il 1\u00ba dicembre 1913. Buenos Aires divenne la tredicesima citt\u00e0 al mondo ad avere questo servizio, dopo Londra, Atene, Istanbul, Vienna, Budapest, Glasgow, Parigi, Boston, Berlino, New York, Philadelphia e Amburgo.\nIl 1\u00ba aprile 1914 venne aperto un prolungamento della linea fino alla stazione R\u00edo de Janeiro, altro prolungamento venne aperto il 14 luglio di quello stesso anno fino alla stazione Caballito, rinominata nel 1923 Primera Junta. La linea venne ulteriormente prolungata nel 2008 fino a Carabobo e nel 2013 fino a San Pedrito, attuale capolinea.\nNel dicembre 2012, il sindaco della citt\u00e0 annunci\u00f2 la chiusura della linea A per un periodo compreso tra 15 e 60 giorni a partire dal gennaio 2013, con l'obiettivo di ristrutturare l'intera linea e di sostituire i vecchi treni con quelli nuovi. La linea A fu chiusa tra l'8 gennaio e il 6 marzo 2013.\nLa riapertura della linea.\nIl 6 marzo 2013 la linea torn\u00f2 in funzione: il primo treno part\u00ec alle 20:00 dalla stazione Carabobo con una cerinomia alla quale hanno partecipato il sindaco della citt\u00e0 di Buenos Aires, Mauricio Macri, e il ministro dei trasporti, Florencio Randazzo.\nI lavori che sono stati eseguiti sulla linea sono stati i seguenti:\nInoltre, sono stati consegnati 45 nuovi treni, che non hanno sostituito del tutto il materiale rotabile gi\u00e0 presente: infatti, 16 dei treni gi\u00e0 esistenti sono stati ristrutturati e hanno continuato il loro servizio sulla linea durante i fine settimana.\nCaratteristiche tecniche.\nLa linea \u00e8 elettrificata tramite linea aerea con tensione a a corrente continua, diversamente dalle linee C, D ed E che sono elettificate tramite linea aerea con tensione a a corrente continua, e diversamente dalla linea B elettrificata tramite terzo binario a a corrente continua.\n\u00c8 composta in totale da 18 stazioni e si estende per .\nMateriale rotabile.\nAl momento dell'apertura della linea erano usate quattro vetture inglesi \"United Electric\" e 46 vetture di produzione belga \"La Brugeoise\". Ogni unit\u00e0 aveva due motori da 115 CV, permettendo di raggiungere una velocit\u00e0 di 50\u00a0km/h. Il corpo era fatto di legno e dipinto all'esterno di un colore blu grigiastro. Le vetture britanniche erano lunghe 15\u00a0m, quelle prodotte in Belgio 15,8\u00a0m, ciascuna con una larghezza di 2,6 metri e una capacit\u00e0 di 42 posti a sedere. Le aperte delle porte erano manuali, cosa che cambi\u00f2 nel 1929 quando il sistema di apertura porte fu centralizzato in modo da poter essere controllato direttamente dal macchinista presente sulla vettura.\nNel 1913 vennero acquistate altre 34 vetture, alle quali si unirono ulteriori 36 acquistate nel 1919, portando il totale delle vetture operanti sulla linea a 120.\nDelle quattro vetture \"United Electric\" una and\u00f2 distrutta in un incendio nel 1917, un'altra \u00e8 stata venduta una volta terminato il suo servizio, le altre due sono state cedute alla \"Asociaci\u00f3n Amigos del Tranv\u00eda\" e poi restaurate e conservate, ancora funzionanti, all'interno del museo appartenente all'associazione.\nMateriale rotabile storico.\nDopo quasi un secolo di servizio, le vetture \"La Brugeoise\" sono state sostituite dai pi\u00f9 moderni CNR anche perch\u00e9, con l'apertura nel dicembre 2008 sulla linea delle due nuove stazioni Pu\u00e1n e Carabobo, \u00e8 aumentato il numero dei passeggeri da trasportare. Il cambio, inoltre \u00e8 stato dettato anche da altri fattori relativi ai ricambi, in quanto questo tipo di vetture non \u00e8 pi\u00f9 prodotto e i pezzi di ricambio devono necessariamente essere costruiti appositamente, spesso con prezzi molto elevati. Va anche detto che, nonostante i quasi cent'anni di servizio, queste vetture avevano uno dei tassi pi\u00f9 bassi di guasto meccanico della rete: ve n'erano 19 ogni 100.000 km. Alla notizia della rimozione di questi treni dalla linea, l'opinione pubblica ha dissentito al riguardo: alla fine si \u00e8 deciso di preservarle e farle circolare in supporto dei pi\u00f9 moderni \"CNR\" oppure durante i giorni festivi e nei weekend.\nStazioni.\nNell'elenco che segue, a fianco ad ogni stazione, sono indicati i servizi presenti e gli eventuali interscambi ferroviari:\nL'attentato del 1953.\nL'attacco terroristico in Plaza de Mayo del 15 aprile 1953 consisteva nella detonazione di due bombe durante lo svolgimento di una cerimonia organizzata dal sindacato della \"Confederaci\u00f3n General del Trabajo\" (CGT), in Plaza de Mayo. Vi furono 5 morti e oltre 90 feriti. L'attacco \u00e8 avvenuto in Plaza de Mayo a Buenos Aires e sulla Linea A della metropolitana che corre sotto di essa, mentre l'allora presidente Juan Domingo Per\u00f3n si rivolgeva al pubblico dalla Casa Rosada.\nRoque Carranza e Carlos Alberto Gonz\u00e1lez Dogliotti furono arrestati come autori dell'attentato. Entrambi confessarono, sotto tortura, di aver commesso il fatto, ma nel 1955 venne concessa loro l'amnistia. Successivamente, Dogliotti Gonzalez disse di aver messo le bombe, ma specificando che erano solo petardi e che i morti e feriti vennero causati dalla fuga precipitosa della folla a causa del terrore causato dall'esplosione. Da parte sua, Carranza neg\u00f2 di aver collocato le bombe, ma ammise di conoscere dove sarebbero state collocate. Invece le testimonianze dei conoscenti di Carranza sono coerenti nel ritenere che \"le attivit\u00e0 di Carranza durante i nove anni di governo di Per\u00f3n furono un continuo trafficare in piccoli laboratori dove vennero fabbricati gli esplosivi \"\nStazioni fantasma.\nLe stazioni Pasco Sur e Alberti Norte sono due stazioni fantasma che si trovano sulla linea A.\nLe due stazioni sono state chiuse in quanto distanti una dall'altra soltanto , un tragitto cos\u00ec breve che portava il treno a dover fermarsi due volte in pochi metri. Nel 1951 si decise la chiusura di entrambe le stazioni, sostituite da altre due fermate oggi chiamate Pasco e Alberti."}
{"id": "4576894", "revid": "1573940", "url": "https://it.wikipedia.org/wiki?curid=4576894", "title": "Pristimantinae", "text": "Pristimantinae \u00e8 una sottofamiglia di anfibi dell'ordine degli Anuri, non pi\u00f9 considerata valida.\nDistribuzione e habitat.\nLe specie di questa sottofamiglia vivono in Honduras, Colombia, Ecuador, Per\u00f9, Bolivia, Argentina, Brasile, Guyana, Trinidad e Tobago, Grenada e Piccole Antille.\nTassonomia.\nLa sottofamiglia comprendeva quattro generi, trasferiti in altre sottofamiglie a seguito di revisione sistematica:"}
{"id": "4576896", "revid": "88740", "url": "https://it.wikipedia.org/wiki?curid=4576896", "title": "Roy Lee Dennis", "text": "La condizione di solito si traduce in disturbi neurologici e prematura morte durante la fanciullezza. Il suo corpo fu donato alla UCLA Medical Center dopo la sua morte. La sua vita \u00e8 narrata nel film del 1985 \"Dietro la maschera\".\nBiografia.\nRocky Dennis nacque il 4 dicembre 1961 a Glendora, in California, da Florence \"Rusty\" Tullis e Roy Dennis. All'et\u00e0 di 2 anni, a Dennis venne diagnosticata la \"displasia craniodiafisaria\", nota anche come CDD o leontiasi, una malattia estremamente rara che si verifica ogni 220 milioni di nascite, con meno di 20 casi registrati. I medici informarono la madre che i depositi di calcio anomali nel suo cranio avrebbero fatto spingere gli occhi verso i bordi del suo viso, torcere il naso fuori forma, causare problemi alla vista e all'udito, causando una pressione enorme che avrebbe distrutto il cervello prima dei sette anni.\nDennis visse con problemi a vista e udito e con un doloroso mal di testa, ma fu in grado di compiere la maggior parte delle cose che i medici gli avevano detto non sarebbe mai stato in grado di fare, come ad esempio imparare a leggere. Entr\u00f2 a scuola all'et\u00e0 di sei anni, nonostante il parere contrario di molti insegnanti, e anche se con un inizio faticoso (trascorse due anni in prima elementare), riusc\u00ec in seguito a fare progressi notevoli. Dennis risiedeva ad Azusa (California), anche se visse con la madre per qualche tempo a Covina (Grandview Avenue), dove frequent\u00f2 la scuola elementare di Ben Lomond.\nIl fratello maggiore di Dennis, Joshua Mason, mor\u00ec nel 1987 all'et\u00e0 di 32 anni per complicazioni di Aids. La madre mor\u00ec l'11 novembre 2006 all'et\u00e0 di 70 anni a causa di una infezione causata da un incidente in moto.\nInfluenza culturale.\nAnna Hamilton Phelan ha scritto una sceneggiatura basata sulla vita di Dennis, Peter Bogdanovich ha diretto il film drammatico del 1985, dal titolo \"Dietro la maschera\" (\"Mask\" in lingua originale), in cui Eric Stoltz interpreta Dennis. In una scena del film, il personaggio Dennis legge una poesia a sua madre, Rusty (interpretata da Cher), scritta dal vero Dennis. Il film originariamente era caratterizzato da musica di Bruce Springsteen (artista preferito di Dennis), ma a causa di problemi con la casa discografica, la musica di Bob Seger \u00e8 stata utilizzata per la colonna sonora del film. La maggior parte delle altre parti del film si basa molto liberamente alla vita di Dennis, con la maggior parte delle scene e dei dialoghi modificati per scopi drammatici. Per esempio, il film mostra Rusty alla tomba del figlio Dennis, tuttavia, il vero Dennis non \u00e8 stato sepolto, come sua madre, ma il suo corpo \u00e8 stato donato alla UCLA per la ricerca medica."}
{"id": "4576898", "revid": "599013", "url": "https://it.wikipedia.org/wiki?curid=4576898", "title": "Broncho Billy's Mexican Wife", "text": ""}
{"id": "4576911", "revid": "1573940", "url": "https://it.wikipedia.org/wiki?curid=4576911", "title": "Strabomantinae", "text": "Strabomantinae \u00e8 una sottofamiglia di anfibi dell'ordine degli Anuri, non pi\u00f9 considerata valida.\nDistribuzione e habitat.\nLe specie di questa sottofamiglia vivono in Colombia, Venezuela, Ecuador, Per\u00f9, Brasile e Costa Rica.\nTassonomia.\nLa sottofamiglia era originalmente classificata sotto la famiglia Brachycephalidae, rimossa nel 2008 e classificata come \"Incertae sedis\" della famiglia Craugastoridae. Nel 2011 viene inserita a tutti gli effetti nella famiglia Craugastoridae come sottofamiglia ufficiale. Tuttavia, a seguito di un'ulteriore revisione sistematica, i generi vengono trasferiti in altre sottofamiglie.\nLa sottofamiglia comprendeva due generi:"}
{"id": "4576912", "revid": "110157", "url": "https://it.wikipedia.org/wiki?curid=4576912", "title": "Kubok Rossii 1997-1998", "text": "La Coppa di Russia 1997-1998 () \u00e8 stata la 6\u00aa edizione del principale torneo a eliminazione diretta del calcio russo. Il torneo \u00e8 iniziato il 2 maggio 1997 ed \u00e8 terminato il 7 giugno 1998, con la finale giocata allo Stadio Lu\u017eniki di Mosca. Lo Spartak Mosca ha vinto la coppa, la seconda della sua storia, battendo in finale la Lokomotiv Mosca, che ha giocato la sua terza finale consecutiva.\nFormula.\nLa Coppa si dipanava su 9 turni, tutti disputati in gara unica: in caso di parit\u00e0 al termine dei novanta minuti venivano disputati i tempi supplementari; in caso di ulteriore parit\u00e0 venivano effettuati i tiri di rigore.\nSu 22 squadre della Pervaja liga 1997 18 entrarono in scena al secondo turno, mentre altre quattro esordirono al terzo turno.\nDelle diciotto squadre della Vys\u0161aja Liga 1997, invece, \u0160innik e Fakel Vorone\u017e (due delle tre neo promosse) entrarono in gioco nel quarto turno, mentre le restanti sedici solo a partire dal quinto turno (i sedicesimi di finale), giocando tutte fuori casa.\nPrimo Turno.\nLe partite furono disputate tra il 2 e il 5 maggio 1997.\nSecondo turno.\nLe partite furono disputate tra il 15 e il 16 maggio 1997. Entrarono in gioco tutte le squadre provenienti dalla Pervaja liga 1997, ad eccezione di Dinamo Stavropol', Kuban', Lokomotiv San Pietroburgo ed Uralan.\nTerzo turno.\nTutte le partite furono disputate tra il 16 giugno 1997. Entrarono in gioco le restanti quattro squadre di Pervaja liga 1997: Dinamo Stavropol', Kuban', Lokomotiv San Pietroburgo ed Uralan.\nQuarto turno.\nLe partite furono disputate tra il 6 e il 21 luglio 1997. Entrarono in gioco \u0160innik e Fakel Vorone\u017e provenienti dalla Vys\u0161aja Liga 1997.\nSedicesimi di finale.\nLe partite furono disputate tra il 30 luglio e il 20 agosto 1997. A questo turno parteciparono le 16 squadre promosse dal turno precedente e le rimanenti 16 squadre militanti nella Vys\u0161aja Liga 1997; queste ultime giocarono tutte fuori casa.\nOttavi di finale.\nLe partite furono disputate tra il 18 ottobre 1997 e il 23 marzo 1998.\nQuarti di finale.\nLe partite furono disputate tra il 6 e il 21 maggio 1998.\nSemifinali.\nLe partite furono disputate il 27 e il 28 maggio 1998."}
{"id": "4576913", "revid": "59553590", "url": "https://it.wikipedia.org/wiki?curid=4576913", "title": "Prestatyn Town", "text": ""}
{"id": "4576915", "revid": "767487", "url": "https://it.wikipedia.org/wiki?curid=4576915", "title": "Western Girls", "text": "Western Girls \u00e8 un cortometraggio muto del 1912 scritto, prodotto, interpretato e diretto da Gilbert M. 'Broncho Billy' Anderson.\nNon va confuso con \"Broncho Billy and the Western Girls\", film che Anderson gir\u00f2 l'anno dopo per la sua serie che aveva come protagonista il suo personaggio di Broncho Billy.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 3 dicembre 1912."}
{"id": "4576917", "revid": "124052108", "url": "https://it.wikipedia.org/wiki?curid=4576917", "title": "Il velo dipinto (romanzo)", "text": "Il velo dipinto \u00e8 un romanzo scritto da William Somerset Maugham in forma seriale sulla rivista \"Cosmopolitan\" da novembre 1924 a marzo 1925, quindi pubblicato in volume presso la George H. Doran Company (poi divenuta Doubleday) nel 1925. \nTrama.\nKitty Garstin, una ragazza carina di classe borghese medio-alta, sperpera la sua prima giovinezza divertendosi in feste ed eventi sociali, durante le quali la madre prepotente tenta di trovare un \"partito brillante\" per lei. Dall'et\u00e0 di 25 anni, Kitty ha flirtato ma rifiutato le proposte di matrimonio di decine di pretendenti. Sua madre la esorta a fidanzarsi con Walter Fane, un batteriologo, da alcuni considerato \"strano\", che \u00e8 follemente innamorato di lei. In preda al panico, poich\u00e9 la sorella pi\u00f9 giovane e meno attraente, Doris, sta per convolare a nozze prima di lei, Kitty accetta di sposarlo e parte in luna di miele per Hong Kong.\nQui Kitty incontra Charles Townsend, un vice console, alto bello e affascinante, e i due cominciano presto una relazione clandestina. Walter, che non dubita minimamente dell'infedelt\u00e0 di sua moglie, un giorno rientrando a casa li scorge in flagranza, ma decide di allontanarsi dalla scena del tradimento senza intervenire. I due amanti sospettano di essere stati visti, ma non ne hanno la certezza, e si rassicurano reciprocamente pensando che probabilmente Walter ha deciso di non palesare la propria presenza per codardia. Charles promette a Kitty che, qualunque cosa possa accadere, non la lascer\u00e0. Qualche tempo dopo Walter rivela a Kitty di essere a conoscenza del tradimento e la pone di fronte ad un ultimatum: o lei lo accompagner\u00e0 in un'amena e sperduta localit\u00e0 cinese, a Mei-Tan-Fu, dove lui ha deciso di partire in missione per far fronte a un'epidemia di colera, oppure lui chieder\u00e0 il divorzio accusandola di adulterio. Kitty lo supplica allora di concedere a lei, di chiedere il divorzio da lui, per una forma di galanteria, in modo da non rovinarle la reputazione. Walter, nel tentativo esasperato di far ravvedere Kitty circa i fasulli sentimenti del diplomatico, accetta, ma a condizione che anche la moglie di Charles divorzi, in modo che quest'ultimo sia libero di sposare immediatamente Kitty. La donna incontra Charles e gli rivela la proposta del marito, ma questi, fra lo stupore e il dolore di Kitty, si rifiuta di lasciare la moglie. Tornata a casa Kitty scopre che Walter, sicuro della scelta che Charles avrebbe fatto, ha gi\u00e0 preparato le valigie. Affranta delusa e umiliata, Kitty si accorge di non avere altra scelta che partire per l'entroterra selvaggio con il marito.\nDurante il viaggio, Kitty incontra Sir Waddington, deputato britannico, che le racconta altri dettagli sulla personalit\u00e0 disdicevole di Charles. Giunti a destinazione nel villaggio, la presenta poi alle suore francesi che si occupano di bambine abbandonate e Kitty, con grande rischio personale, scoprendo in se stessa doti e risorse che neppure immaginava di possedere, comincia a prodigarsi insieme a loro nel lavoro all'interno del piccolo convento. Anche Walter \u00e8 subito immerso nelle difficolt\u00e0 per gestire l'epidemia di colera ma, nonostante la stima e la grande considerazione di cui gode nella comunit\u00e0, lei non riesce a provare alcun amore per lui. Kitty scopre d'essere incinta e sospetta che il padre sia Charles, perch\u00e9 non \u00e8 in grado di stabilire con esattezza la data del concepimento. Decide comunque di confidarsi con il marito che accetta, sembra di buon grado, la gravidanza. Poco dopo Walter si ammala, probabilmente per una sperimentazione su di s\u00e9: si \u00e8 lasciato infettare dal colera per trovare una cura. Kitty, lo assiste premurosamente fino alla morte, poi torna a Hong Kong. \nDorothy, moglie di Charles, convince Kitty a farsi ospitare da loro. Adesso Kitty \u00e8 considerata una sorta di eroina, che ha scelto volontariamente e fedelmente di seguire il marito nonostante il pericolo. Charles, nonostante la diffidenza di Kitty, riesce a sedurla. Lei gli si concede ancora una volta nonostante, dopo le esperienze vissute, lo consideri vanesio e superficiale e, disgustata, arriva a dirglielo. Kitty ritorna nel Regno Unito, scoprendo durante la navigazione che sua madre \u00e8 morta. Suo padre, avvocato di poco successo, \u00e8 nominato presidente della Corte Suprema in una piccola colonia britannica dei Caraibi e lei lo convince a partire insieme, decisa a crescere la sua bambina lontano dalle ipocrisie dell'occidente e lontano dagli errori che sente di aver commesso."}
{"id": "4576918", "revid": "287204", "url": "https://it.wikipedia.org/wiki?curid=4576918", "title": "Bogvadite", "text": ""}
{"id": "4576919", "revid": "110157", "url": "https://it.wikipedia.org/wiki?curid=4576919", "title": "Caoilfhionn", "text": "Origine e diffusione.\n\u00c8 composto dagli elementi \"caol\" (\"snello\", da cui anche Kelvin e Kyle) e \"fionn\" (\"bello\", \"delicato\", \"puro\", \"bianco\", presente anche in Fiona, Fionnuala, Fintan, Fionnbharr e B\u00e9binn).\nIl nome \u00e8 stato anglicizzato in diverse forme in tempi relativamente recenti; a proposito di tali varianti, va notato che \"Keelan\" viene talvolta usata come nome maschile, e inoltre, Caoilfhionn viene anglicizzato anche utilizzando il nome Kaylyn.\nOnomastico.\nL'onomastico si pu\u00f2 festeggiare il 3 febbraio in memoria di santa Caoilfionn (o Caellainn), vergine, a cui \u00e8 dedicata una chiesa a Roscommon"}
{"id": "4576921", "revid": "110157", "url": "https://it.wikipedia.org/wiki?curid=4576921", "title": "N\u00e1rodn\u00ed basketbalov\u00e1 liga 2012-2013", "text": "La N\u00e1rodn\u00ed basketbalov\u00e1 liga 2012-2013 \u00e8 stata la 21\u00aa edizione del massimo campionato ceco di pallacanestro maschile. La vittoria finale \u00e8 stata ad appannaggio del \u010cEZ Nymburk.\nAlla competizione ha partecipato la squadra slovacca dell'Astrum Levice."}
{"id": "4576923", "revid": "47767", "url": "https://it.wikipedia.org/wiki?curid=4576923", "title": "Caellainn", "text": ""}
{"id": "4576924", "revid": "47767", "url": "https://it.wikipedia.org/wiki?curid=4576924", "title": "Caoilfionn", "text": ""}
{"id": "4576925", "revid": "729019", "url": "https://it.wikipedia.org/wiki?curid=4576925", "title": "Linea Sakai", "text": "La \u00e8 una breve ferrovia regionale di circa 18\u00a0km a scartamento ridotto che unisce la citt\u00e0 di Yonago, nella prefettura di Tottori con quella di Sakaiminato, anch'essa nella medesima prefettura, in Giappone. La linea \u00e8 gestita dalla West Japan Railway Company (JR West) ed \u00e8 a binario singolo privo di elettrificazione."}
{"id": "4576926", "revid": "767487", "url": "https://it.wikipedia.org/wiki?curid=4576926", "title": "On El Monte Ranch", "text": "On El Monte Ranch \u00e8 un cortometraggio muto del 1912 diretto e interpretato da Gilbert M. 'Broncho Billy' Anderson.\nProduzione.\nVenne girato in California, a Lakeside.\nDistribuzione.\nIl film - un cortometraggio in una bobina - usc\u00ec nelle sale cinematografiche USA il 4 giugno 1912."}
{"id": "4576927", "revid": "47767", "url": "https://it.wikipedia.org/wiki?curid=4576927", "title": "Keelan", "text": ""}
{"id": "4576928", "revid": "47767", "url": "https://it.wikipedia.org/wiki?curid=4576928", "title": "Keelin", "text": ""}
{"id": "4576929", "revid": "23", "url": "https://it.wikipedia.org/wiki?curid=4576929", "title": "Acanthite", "text": ""}
{"id": "4576932", "revid": "23", "url": "https://it.wikipedia.org/wiki?curid=4576932", "title": "Aluminium", "text": ""}
{"id": "4576934", "revid": "23", "url": "https://it.wikipedia.org/wiki?curid=4576934", "title": "Alunogen", "text": ""}
{"id": "4576943", "revid": "729019", "url": "https://it.wikipedia.org/wiki?curid=4576943", "title": "Linea Mine", "text": "La \u00e8 una ferrovia di interesse locale di circa 46\u00a0km a scartamento ridotto che unisce la citt\u00e0 di Sany\u014d-Onoda, nella prefettura di Yamaguchi con quella di Nagato, passando per Mine, tutte nella medesima prefettura, in Giappone. La linea \u00e8 gestita dalla West Japan Railway Company (JR West) ed \u00e8 a binario singolo non elettrificato. Vengono effettuati anche servizi merci.\nStazioni.\nTutte le stazioni si trovano nella prefettura di Yamaguchi."}
{"id": "4576944", "revid": "23", "url": "https://it.wikipedia.org/wiki?curid=4576944", "title": "Anhydrite", "text": ""}
{"id": "4576945", "revid": "123009236", "url": "https://it.wikipedia.org/wiki?curid=4576945", "title": "Welsh Cup 2012-2013", "text": "La Coppa del Galles 2012-2013 \u00e8 la 126\u00aa edizione del trofeo. \u00c8 iniziata il 18 agosto 2012 ed \u00e8 terminata il 6 maggio 2013. I New Saints erano la squadra detentrice del trofeo. Il torneo \u00e8 stato vinto dal Prestatyn Town, che \u00e8 stata cos\u00ec ammessa al primo turno di qualificazione della UEFA Europa League 2013-2014.\nQuarti di finale.\nI quarti di finale sono stati giocati il 1\u00ba e il 2 marzo 2013.\nSemifinali.\nLe semifinali si sono giocate il 6 aprile 2013."}
{"id": "4576946", "revid": "23", "url": "https://it.wikipedia.org/wiki?curid=4576946", "title": "Argentopyrite", "text": ""}
{"id": "4576950", "revid": "23", "url": "https://it.wikipedia.org/wiki?curid=4576950", "title": "Arsenic", "text": ""}
{"id": "4576952", "revid": "59554063", "url": "https://it.wikipedia.org/wiki?curid=4576952", "title": "Coppa del Galles 2012-2013", "text": ""}
{"id": "4576954", "revid": "23", "url": "https://it.wikipedia.org/wiki?curid=4576954", "title": "Asbolane", "text": ""}
{"id": "4576955", "revid": "767487", "url": "https://it.wikipedia.org/wiki?curid=4576955", "title": "Johann Christian Rosenm\u00fcller", "text": "Nel 1794 diede il nome binomiale all'\"Ursus spelaeus\".\nEponimi.\nDa lui prendono il nome tre strutture anatomiche:"}
{"id": "4576956", "revid": "47767", "url": "https://it.wikipedia.org/wiki?curid=4576956", "title": "Liberati (album)", "text": "Liberati \u00e8 il terzo album dei Krikka Reggae uscito nel 2011. Questo disco annovera la partecipazione di Roy Paci, Bunna (degli Africa Unite), Nando Popu (dei Sud Sound System), Mama Marjas, Macro Marco, Franziska, Rankin' Lele &amp; Papa Leu, Hubu e Tonico 70."}
{"id": "4576958", "revid": "23", "url": "https://it.wikipedia.org/wiki?curid=4576958", "title": "Aurichalcite", "text": ""}
{"id": "4576959", "revid": "23", "url": "https://it.wikipedia.org/wiki?curid=4576959", "title": "Azurite", "text": ""}
{"id": "4576963", "revid": "23", "url": "https://it.wikipedia.org/wiki?curid=4576963", "title": "Barytocalcite", "text": ""}
{"id": "4576964", "revid": "121658", "url": "https://it.wikipedia.org/wiki?curid=4576964", "title": "Aida (brano musicale)", "text": ""}
{"id": "4576966", "revid": "767487", "url": "https://it.wikipedia.org/wiki?curid=4576966", "title": "Cattedrali nella Repubblica Centrafricana", "text": "Questa \u00e8 una lista delle cattedrali nella Repubblica Centrafricana."}
{"id": "4576968", "revid": "118603620", "url": "https://it.wikipedia.org/wiki?curid=4576968", "title": "Clapping Music", "text": "Clapping Music \u00e8 un brano minimalista composto da Steve Reich nel 1972. Pu\u00f2 essere eseguito anche da due musicisti e per intero con il clapping.\nDescrizione.\nUno sviluppo della tecnica del phasing dai primi lavori di Reich come Piano Phase, fu scritto dallo stesso (come anch'egli dice) quando volle \"creare un brano che non ha bisogno di strumenti all'infuori del corpo umano\". Tuttavia, apprese subito che la tecnica del phasing, troppo lento sia in che fuori tempo con qualcos'altro non era adatto per un semplice battimani coinvolto nella produzione dei suoni attuali che sono serviti per produrre tale tipo di musica.\nQuindi, al posto del phasing, un musicista pu\u00f2 battere un ritmo base, ovvero una variante del basilare modello campana africano in un tempo di 12/8 per l'intero brano. Gli altri battiti seguono lo stesso modello, ma solo dopo 8 o 12 battute il musicista pu\u00f2 cambiare da una nota di 1/8 a quella giusta.\nI due musicisti possono continuare fino a quando il secondo non cambia a note da 12/8 e da qui suona il motivo in unisono con il primo musicista (come all'inizio), circa 144 battute dopo. La variazione sul modello campana africano \u00e8 di tipo minimale: infatti contiene solo un battito in pi\u00f9. Tuttavia, proprio questa aggiunta minimale contribuisce a rendere il brano pi\u00f9 interessante dal punto di vista delle sincopi man mano che va avanti.\nIn un libro di Reich del 1974 intitolato \"Writings About Music\", v'\u00e8 una foto del brano eseguito il 13 novembre 1973 al Contemporary Arts Museum di Houston"}
{"id": "4576971", "revid": "287204", "url": "https://it.wikipedia.org/wiki?curid=4576971", "title": "Calcio ai XVII Giochi del Mediterraneo", "text": "Il torneo di Calcio ai XVII Giochi del Mediterraneo si \u00e8 svolto dal 19 giugno al 27 giugno 2013 nei seguenti impianti:\nSi \u00e8 svolto solo il torneo maschile. A questa edizione parteciparono le selezioni nazionali Under-19."}
{"id": "4576973", "revid": "1005847", "url": "https://it.wikipedia.org/wiki?curid=4576973", "title": "Associazione Calcio Messina 1932-1933", "text": "Questa pagina raccoglie i dati riguardanti l'Associazione Calcio Messina nelle competizioni ufficiali della stagione 1932-1933.\nStagione.\nNella stagione 1932-1933 il Messina ha disputato il campionato di Serie B, con 30 punti si \u00e8 piazzato in decima posizione di classifica, il torneo \u00e8 stato dominato dalla coppia Livorno con 51 punti, e dal Brescia con 50 punti, entrambe promosse in Serie A. Da questa stagione il Messina dispone di un nuovo stadio che \u00e8 sorto in via Oreto, nel rione Gazzi, da questo quartiere prender\u00e0 il nome. L'inaugurazione ufficiosa a settembre in una partita amichevole Messina-Catania (1-1), quella ufficiale il 9 ottobre 1932 nella quarta di campionato del torneo cadetto Messina-Modena (2-0)."}
{"id": "4576974", "revid": "767487", "url": "https://it.wikipedia.org/wiki?curid=4576974", "title": "Football Days at Cornell", "text": "Football Days at Cornell \u00e8 un cortometraggio muto del 1912 diretto da Theodore Wharton. \u00c8 un documentario sull'attivit\u00e0 sportiva all'Universit\u00e0 di Cornell, dove venne girato seguendo le partite di football americano.\nProduzione.\nIl film fu prodotto dalla Essanay Film Manufacturing Company. Il documentario fu girato nello stato di New York, a Ithaca e alla Cornell University.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche USA il 5 dicembre 1912."}
{"id": "4576976", "revid": "23", "url": "https://it.wikipedia.org/wiki?curid=4576976", "title": "Beryllite", "text": ""}
{"id": "4576980", "revid": "23", "url": "https://it.wikipedia.org/wiki?curid=4576980", "title": "Beryllonite", "text": ""}
{"id": "4576985", "revid": "23", "url": "https://it.wikipedia.org/wiki?curid=4576985", "title": "Bismuth", "text": ""}
{"id": "4576992", "revid": "282579", "url": "https://it.wikipedia.org/wiki?curid=4576992", "title": "Sturmovik", "text": ""}
{"id": "4576993", "revid": "767487", "url": "https://it.wikipedia.org/wiki?curid=4576993", "title": "Pelayo Garc\u00eda", "text": "Carriera.\nEsord\u00ec con il Zaragoza FC il 2 settembre 1934 nella partita persa per 4-3 in casa del Logro\u00f1o. Milit\u00f2 nel club aragonese fino al 1941. Collezion\u00f2 23 presenze in Primera Divisi\u00f3n, 35 in Segunda Divisi\u00f3n e 21 in Coppa di Spagna.\nGioc\u00f2 la sua ultima partita con il Zaragoza il 5 gennaio 1941, in occasione della sconfitta casalinga per 2-1 contro il Valencia."}
{"id": "4576995", "revid": "2127271", "url": "https://it.wikipedia.org/wiki?curid=4576995", "title": "Stargazer (Rainbow)", "text": "Stargazer \u00e8 un brano musicale del gruppo musicale britannico Rainbow, quinta traccia del secondo album in studio \"Rising\", pubblicato il 17 maggio 1976 dalla Polydor Records.\nCover.\nDream Theater.\nTra il 2008 e il 2009 il gruppo progressive metal Dream Theater realizz\u00f2 una reinterpretazione di \"Stargazer\", pubblicata il 19 maggio 2009 come primo singolo estratto dall'edizione deluxe del decimo album in studio \"Black Clouds &amp; Silver Linings\"."}
{"id": "4576997", "revid": "287204", "url": "https://it.wikipedia.org/wiki?curid=4576997", "title": "Jaroslav Navr\u00e1til", "text": "Carriera.\nIn carriera ha vinto 2 titoli di doppio. Nei tornei del Grande Slam ha ottenuto il suo miglior risultato raggiungendo i quarti di finale nel doppio all'Open di Francia nel 1986, in coppia con Michiel Schapers, e nel 1986, in coppia con il connazionale Stanislav Birner.\nIn Coppa Davis ha disputato una sola partita, ottenendo nell'occasione una vittoria."}
{"id": "4577001", "revid": "287204", "url": "https://it.wikipedia.org/wiki?curid=4577001", "title": "Jaroslav Navratil", "text": ""}
{"id": "4577017", "revid": "6923", "url": "https://it.wikipedia.org/wiki?curid=4577017", "title": "Associazione Calcio Sampierdarenese 1932-1933", "text": "Questa pagina raccoglie i dati riguardanti l'Associazione Calcio Sampierdarenese nelle competizioni ufficiali della stagione 1932-1933.\nOrganigramma societario.\nArea direttiva\nArea tecnica\nCalciomercato.\nFonte:\nStatistiche.\nStatistiche dei giocatori.\nFonte:"}
{"id": "4577022", "revid": "59554709", "url": "https://it.wikipedia.org/wiki?curid=4577022", "title": "Sause", "text": ""}
{"id": "4577024", "revid": "767487", "url": "https://it.wikipedia.org/wiki?curid=4577024", "title": "Mummie di Borremose", "text": "Le Mummie di Borremose \u00e8 il nome collettivo dato a tre mummie di palude rinvenute nella torbiera di Borremose sita nell'Himmerland, in Danimarca. I corpi, appartenenti a un uomo e a due donne, furono recuperati tra il 1946 e il 1948 e datati all'et\u00e0 del bronzo scandinava. Da notare che nelle vicinanze del sito di rinvenimento delle mummie era stato scoperto, nel 1891, il manufatto celtico noto come Calderone di Gundestrup.\nUomo di Borremose.\nNel 1946 alcuni scavatori di torba rinvennero il corpo di un uomo mentre stavano lavorando nella parte pi\u00f9 meridionale della torbiera di Borremose. In un primo tempo si pens\u00f2 che il corpo appartenesse alla vittima di un omicidio e solo successivamente fu chiarita la sua reale natura. Il corpo fu rinvenuto alla profondit\u00e0 di mezzo metro, sotto uno strato di bastoncini di betulla. L'uomo era nudo mentre, al suo fianco, giacevano due cappotti in pelle di pecora e un berretto in tessuto. L'analisi forense del cadavere stim\u00f2 che l'uomo in vita era alto circa 1,55\u00a0m e la datazione al radiocarbonio fiss\u00f2 la data della morte attorno al 700 a.C.. Il corpo giaceva nel terreno con avvolto, attorno al collo, un cappio di corda lungo 36\u00a0cm, fatto che indicava una morte avvenuta per strangolamento. Tuttavia, l'esame del corpo ha rivelato anche un colpo mortale nella parte posteriore del cranio e una frattura del femore destro.\nBorremose II.\nNel 1947 venne scoperta una seconda mummia nella palude di Borremose, a circa un chilometro di distanza dall'Uomo di Borremose. Si suppone che il cadavere appartenga a una donna, anche se lo stato di conservazione non permette una precisa identificazione. Anche questo corpo fu rinvenuto al di sotto di uno strato di bastoncini di betulla. Il cadavere giaceva in posizione prona (sdraiato, cio\u00e8, sullo stomaco) ed era adagiato su uno strato di corteccia, anch'essa di betulla. La parte superiore del corpo era nuda, mentre l'inferiore era coperta con indumenti di lana. Attorno al collo fu rinvenuto un laccio di cuoio adornato con delle perline di ambra e con una targa di bronzo. Il cranio era schiacciato mentre una frattura si nota sotto il ginocchio destro. Nelle vicinanze del corpo furono scoperte delle ossa di bambino e un vaso di ceramica. A causa del cattivo stato di conservazione della mummia non fu possibile eseguire ulteriori studi. Una successiva datazione al radiocarbonio indic\u00f2 come data della morte il 400 a.C..\nDonna di Borremose.\n &lt;br&gt;\nNel 1948 fu scoperto il corpo di un'altra donna (conosciuta come Borremose III o Donna di Borremose) a circa 400\u00a0m di distanza dall'Uomo di Borremose. Al momento della morte la donna doveva avere tra i 20 e i 35 anni. La mummia fu rinvenuta a faccia in gi\u00f9, il corpo avvolto in un abito di lana. I capelli e il cuoio capelluto erano distaccati da un lato del cranio e si suppose che il danno fosse stato arrecato dalle pale degli scavatori di torba. Il cranio e il viso erano schiacciati e il deterioramento del collo non permise di appurare se la donna fosse stata strangolata. Un successivo riesame dimostr\u00f2 che il danno al teschio risaliva a molto dopo la morte, causato dalla pressione della torba e dalla demineralizzazione delle ossa. La datazione al radiocarbonio ha indicato come periodo della morte il 700 a.C., con un'incertezza di pi\u00f9 o meno 100 anni.&lt;br&gt;\nNel 1984 fu eseguito un nuovo studio sul corpo da Andersen e Geert Inger e Elisabeth Munksgaard del Museo nazionale di storia naturale della Danimarca (\"Statens Naturhistoriske Museum\"), di Copenaghen. Il loro lavoro conferm\u00f2 che i danni al cuoio capelluto non erano stati inflitti da vivi ma non furono in grado di stabilire la causa della morte della donna."}
{"id": "4577025", "revid": "1632387", "url": "https://it.wikipedia.org/wiki?curid=4577025", "title": "The Sinister Supremacy", "text": "The Sinister Supremacy \u00e8 il sesto album del gruppo metal svedese Darkane.\nIl 30 luglio 2012, \u00e8 stato annunciato che i Darkane erano di nuovo in studio per registrare il loro sesto album in studio, che hanno in programma di pubblicare il 28 giugno 2013. Una volta distribuito, questo sar\u00e0 il loro primo album in studio dal Demonic Art del 2008 con il ritorno di Lawrence Mackrory alla voce.\nIl titolo dell'album \"The Sinister Supremacy\" e la data di uscita del 28 giugno 2013 sono stati annunciati il 4 aprile 2013. Per quanto riguarda il titolo, la band ha dichiarato: \"\"The Sinister Supremacy\" \u00e8 una metafora per il male che ci controlla. \u00c8 la parte oscura della nostra mente ed \u00e8 dentro tutti noi. Ci dice che \u00e8 OK per fare cose cattive, ferire le altre persone, e ferire a noi stessi. Ci guida a fare scelte basate sul puro egoismo, e vive di completo caos\".\nLa tracklist e la copertina del disco, sono stati rivelati il 9 maggio 2013. La copertina dell'album \u00e8 stata fatta da Carlos Holmberg (ex componente dei Soilwork) e la copertina \u00e8 un test di Rorschach, visto da un individuo che ha completamente ceduto alla \"Sinister Supremacy\", secondo la band."}
{"id": "4577032", "revid": "282094", "url": "https://it.wikipedia.org/wiki?curid=4577032", "title": "Santo Stefano Monti", "text": ""}
{"id": "4577033", "revid": "287204", "url": "https://it.wikipedia.org/wiki?curid=4577033", "title": "George Osborne, IX duca di Leeds", "text": "Biografia.\nEra il figlio di George Osborne, VIII duca di Leeds, e di sua moglie, Harriet Stewart, una figlia illegittima dello statista e diplomatico Granville Leveson-Gower, I conte Granville e di Henrietta Frances Spencer.\nMatrimonio.\nSpos\u00f2, il 16 gennaio 1861, Frances Georgiana Pitt-Rivers (1836-1896), figlia di George Pitt-Rivers, IV barone Rivers e Lady Susan Georgiana Leveson-Gower. Ebbero nove figli:\nMorte.\nMor\u00ec il 23 dicembre 1895, all'et\u00e0 di 67 anni."}
{"id": "4577035", "revid": "23", "url": "https://it.wikipedia.org/wiki?curid=4577035", "title": "Bismuthinite", "text": ""}
{"id": "4577040", "revid": "490801", "url": "https://it.wikipedia.org/wiki?curid=4577040", "title": "Wimbledon 2013", "text": ""}
{"id": "4577041", "revid": "643662", "url": "https://it.wikipedia.org/wiki?curid=4577041", "title": "Fakel Vorone\u017e", "text": ""}
{"id": "4577042", "revid": "486946", "url": "https://it.wikipedia.org/wiki?curid=4577042", "title": "Rora", "text": ""}
{"id": "4577044", "revid": "23", "url": "https://it.wikipedia.org/wiki?curid=4577044", "title": "Borax", "text": ""}
{"id": "4577049", "revid": "23", "url": "https://it.wikipedia.org/wiki?curid=4577049", "title": "Botryogen", "text": ""}
{"id": "4577050", "revid": "486946", "url": "https://it.wikipedia.org/wiki?curid=4577050", "title": "Trinit\u00e0 Vittorio", "text": ""}
{"id": "4577051", "revid": "23", "url": "https://it.wikipedia.org/wiki?curid=4577051", "title": "Brazilianite", "text": ""}
{"id": "4577056", "revid": "23", "url": "https://it.wikipedia.org/wiki?curid=4577056", "title": "Cadmium", "text": ""}
{"id": "4577063", "revid": "486946", "url": "https://it.wikipedia.org/wiki?curid=4577063", "title": "Lieuccia", "text": ""}
{"id": "4577066", "revid": "486946", "url": "https://it.wikipedia.org/wiki?curid=4577066", "title": "Toetto Boglio", "text": ""}
{"id": "4577067", "revid": "59554984", "url": "https://it.wikipedia.org/wiki?curid=4577067", "title": "Thierri", "text": ""}
{"id": "4577069", "revid": "486946", "url": "https://it.wikipedia.org/wiki?curid=4577069", "title": "Illonza", "text": ""}
{"id": "4577070", "revid": "486946", "url": "https://it.wikipedia.org/wiki?curid=4577070", "title": "Rocchetta San Martino", "text": ""}
{"id": "4577071", "revid": "23", "url": "https://it.wikipedia.org/wiki?curid=4577071", "title": "Calomel", "text": ""}
{"id": "4577073", "revid": "1494169", "url": "https://it.wikipedia.org/wiki?curid=4577073", "title": "Celestine", "text": ""}
{"id": "4577075", "revid": "59555076", "url": "https://it.wikipedia.org/wiki?curid=4577075", "title": "Stadio Eirinis kai Filias", "text": ""}
{"id": "4577078", "revid": "23", "url": "https://it.wikipedia.org/wiki?curid=4577078", "title": "Chalcanthite", "text": ""}
{"id": "4577079", "revid": "3115", "url": "https://it.wikipedia.org/wiki?curid=4577079", "title": "Antoine Bello", "text": "Biografia.\nStudi e attivit\u00e0 imprenditoriale.\nNato da genitori francesi a Boston (motivo per cui gode anche della cittadinanza statunitense), Antoine Bello trascorre la giovent\u00f9 in Francia, dove avvia studi di natura commerciale, diplomandosi nel 1991 all'HEC Paris. Presso questo istituto terr\u00e0 inoltre in futuro un corso (\"Create your own company\") che lo porter\u00e0 a venire insignito dell'HEC Vernimmen Teaching Awards, prestigioso premio all'eccellenza dell'insegnamento di materie commerciali.\nGi\u00e0 durante gli anni di studio presso l'HEC Paris fonda Hors Ligne, pi\u00f9 tardi ribattezzata Ubiqus, societ\u00e0 specializzata nell'organizzazione di riunioni e nella redazione di resoconti scritti per \"meeting planner\": attualmente Ubiqus (non pi\u00f9 sotto la guida di Bello, che vi ha dedicato quindici anni della propria vita) vanta sedi legali nei principali paesi europei statunitensi, diverse centinaia di dipendenti e un turnover di circa 60 milioni di euro.\nNel 2007 Bello ha fondato Rankopedia, sito web nel quale gli utenti possono creare profili personali e classifiche su qualsiasi cosa, dalla musica allo sport, dalla politica al cinema: negli ultimi anni la comunit\u00e0 \u00e8 cresciuta fino a contare pi\u00f9 di 30.000 membri e 600.000 votazioni .\nAttivit\u00e0 letteraria.\nParallelamente alla vita professionale e alla fondazione di Ubiqus e Rankopedia, Bello si \u00e8 dedicato, fin dalla giovent\u00f9, ad un'intensa produzione letteraria: nel 1990, a soli vent'anni, scrive \"Am\u00e9rique\", romanzo che per\u00f2 viene rifiutato dagli editori e che sar\u00e0 pubblicato solo nel 2012.\nDiversi suoi racconti (tra cui \"Manikin 100\", vincitore nel 1993 del Prix du Jeune Ecrivain) confluiscono nella raccolta del 1996 \"Les funambules\", prima vera pubblicazione di Bello, composta, oltre che da \"Manikin 100\", da \"Soltino\" (la storia di un funambolo ossessionato dalla propria attivit\u00e0), dal fantascientifico \"Go Ganym\u00e8de!\", da \"Le dossier Krybolski\", di chiara ambientazione fanta-spionistica e da \"L'ann\u00e9e Zu\", articolo fittizio (di una rivista francese di filologia altrettanto fittizia) sull'eccezionale destino dello scrittore Maximilian Zu.\nEdito da Gallimard, \"Les funambules\" vince nello stesso anno il Prix de la Vocation Bleustein Blanchet.\nNel 1998 esce, sempre per Gallimard, \"\u00c9loge de la pi\u00e8ce manquante\" (\"Elogio del pezzo mancante\" nella traduzione italiana), romanzo giallo su un assassino che uccide i membri del circolo di \"Puzzle veloce\", amputando loro gli arti e sostituendoli con una Polaroid del pezzo mancante. Il romanzo, finalista del Prix Novembre del 1998 (poi vinto da \"Le particelle elementari\" di Michel Houellebecq), \u00e8 tradotto in una dozzina di lingue e fa conoscere Bello anche al di fuori del panorama letterario francese.\nIl successo arriva per\u00f2 con il dittico formato da \"Les falsificateurs\" (\"I falsificatori\") del 2007 e \"Les \u00e9claireurs\" (\"Gli illuminati\") del 2009, con i quali Antoine Bello d\u00e0 vita alla saga avente come protagonista il geografo islandese Sliv Dartunghuver e la sua ascesa all'interno del misterioso CFR (Consorzio per la Falsificazione della Realt\u00e0), ente che da tempo immemore reinventa occultamente la realt\u00e0 per finalit\u00e0 e scopi che sono ignoti ai suoi stessi membri. \nI due romanzi, di grande successo (\"I falsificatori\" ha venduto solo in Francia pi\u00f9 di 100.000 copie), si caratterizzano per un'ambientazione distopica, quasi \"orwelliana\", in cui convivono riferimenti tanto alla fantascienza di Philip K. Dick quanto alle atmosfere thriller di Le Carr\u00e9, passando per le riflessioni sul labile confine tra realt\u00e0 e finzione presenti nelle opere di Borges e Vargas Llosa. Entrambi i romanzi hanno ottenuto numerose critiche positive in virt\u00f9 della capacit\u00e0 di Bello di dare vita, come affermato per La Repubblica da Fabio Gambaro (saggista e critico, corrispondente da Parigi), ad una \"narrazione paranoica sul potere illimitato della disinformazione, ma anche elogio dell'utopia letteraria e dei suoi universi sconfinati\", senza mai eccedere in teorie complottistiche.\nIl ritorno al genere poliziesco avviene nel 2010, con la pubblicazione di \"Enqu\u00eate sur la disparition d'Emilie Brunet\", inteso come omaggio ad Agatha Christie e ad Edgar Allan Poe, nel quale \u00e8 narrata l'investigazione di Achille Dunot, detective affetto da amnesia anterograda, chiamato ad indagare sulla scomparsa di una delle donne pi\u00f9 ricche di Francia.\nDopo pi\u00f9 di due anni, Antoine Bello, oltre a pubblicare \"Am\u00e9rique\" e una nuova raccolta di racconti (\"L'Actualit\u00e9\", \"L\u00e9gendes\", \"Reclus\" e \"En fuite\") in formato elettronico, si dedica alla redazione di un nuovo romanzo, \"Mateo\", che vede la luce nel gennaio 2013: l'opera, romanzo di formazione su un giovane talento del calcio, vuole riflettere sul bilanciamento tra virt\u00f9 e impegno e l'importanza di un giusto uso dei talenti di cui ognuno dispone. Questo romanzo, cos\u00ec come \"Enqu\u00eate sur la disparition d'Emilie Brunet\", \"Am\u00e9rique\" ed entrambe le raccolte di racconti, non \u00e8 ancora stato tradotto in Italiano.\nVita privata.\nBello, dopo aver lavorato e vissuto per anni tra Francia, Svezia e Giappone, si \u00e8 trasferito a New York, dove vive con la moglie e quattro figli.\nNel 2012 ha suscitato scalpore appoggiando apertamente la campagna politica di Nicolas Sarkozy, del quale un anno dopo si \u00e8 dichiarato estremamente soddisfatto, sottolineando come d'altra parte la sinistra francese (rappresentata dal Partito Socialista) sia \"abbastanza patetica\" e incapace di riformarsi."}
{"id": "4577081", "revid": "23", "url": "https://it.wikipedia.org/wiki?curid=4577081", "title": "Chalcocite", "text": ""}
{"id": "4577083", "revid": "287204", "url": "https://it.wikipedia.org/wiki?curid=4577083", "title": "Ahmet Yildirim", "text": ""}
{"id": "4577084", "revid": "23", "url": "https://it.wikipedia.org/wiki?curid=4577084", "title": "Chalcocyanite", "text": ""}
{"id": "4577085", "revid": "486946", "url": "https://it.wikipedia.org/wiki?curid=4577085", "title": "Gilletta", "text": ""}
{"id": "4577087", "revid": "599013", "url": "https://it.wikipedia.org/wiki?curid=4577087", "title": "Pete Kendall", "text": "Carriera professionistica.\nKendall fu scelto nel corso del primo giro del draft 1996 dai Seattle Seahawks. Nella sua stagione da rookie disput\u00f2 12 partite, 11 delle quali come titolare. Nelle quattro stagioni successive disputate a Seattle non salt\u00f2 una sola gara come titolare. Nel 2001 pass\u00f2 agli Arizona Cardinals, dove rimase per due stagioni. Altre tre stagioni le disput\u00f2 ai Jets dove disput\u00f2 46 gare tutte come titolare, prima di essere scambiato coi Redskins dopo una disputa contrattuale. L\u00ec disput\u00f2 le ultime due stagioni della carriera, giocando tutte le 32 gare della stagione regolare come titolare."}
{"id": "4577089", "revid": "23", "url": "https://it.wikipedia.org/wiki?curid=4577089", "title": "Chalcomenite", "text": ""}
{"id": "4577090", "revid": "23", "url": "https://it.wikipedia.org/wiki?curid=4577090", "title": "Chalcophyllite", "text": ""}
{"id": "4577091", "revid": "196390", "url": "https://it.wikipedia.org/wiki?curid=4577091", "title": "Toetto Scarena", "text": ""}
{"id": "4577092", "revid": "23", "url": "https://it.wikipedia.org/wiki?curid=4577092", "title": "Chalcopyrite", "text": ""}
{"id": "4577093", "revid": "486946", "url": "https://it.wikipedia.org/wiki?curid=4577093", "title": "Venansoni", "text": ""}
{"id": "4577094", "revid": "486946", "url": "https://it.wikipedia.org/wiki?curid=4577094", "title": "Bolena", "text": ""}
{"id": "4577098", "revid": "6923", "url": "https://it.wikipedia.org/wiki?curid=4577098", "title": "Custodie cautelari", "text": ""}
{"id": "4577099", "revid": "23", "url": "https://it.wikipedia.org/wiki?curid=4577099", "title": "Chalcostibite", "text": ""}
{"id": "4577107", "revid": "666668", "url": "https://it.wikipedia.org/wiki?curid=4577107", "title": "Jani Modig", "text": "Carriera.\nClub.\nModig gioc\u00f2 con la maglia dello Honka, prima di passare allo Jokerit. Successivamente, vest\u00ec le maglie di Salamat e PK-35. Gioc\u00f2 poi per l'Atlantis, prima di essere ingaggiato dai norvegesi dell'Asker. Nel 2009 torn\u00f2 in Finlandia, al Viikingit. Nel 2012, fu in forza al BK-46.\nNazionale.\nGioca per la Nazionale di calcio a 5 della Finlandia."}
{"id": "4577109", "revid": "297059", "url": "https://it.wikipedia.org/wiki?curid=4577109", "title": "Coprolita", "text": ""}
{"id": "4577111", "revid": "23", "url": "https://it.wikipedia.org/wiki?curid=4577111", "title": "Chloraluminite", "text": ""}
{"id": "4577114", "revid": "23", "url": "https://it.wikipedia.org/wiki?curid=4577114", "title": "Chloritoid", "text": ""}
{"id": "4577115", "revid": "7077", "url": "https://it.wikipedia.org/wiki?curid=4577115", "title": "GPRS Tunnelling Protocol", "text": "Il GPRS Tunnelling Protocol o GTP \u00e8 un gruppo di protocolli di comunicazione basati su IP adibiti al trasporto di General Packet Radio Service all'interno di reti GSM, UMTS e LTE.\nNelle architetture 3GPP, il GTP e le interfacce basate su proxy Mobile IPv6 sono specificati su vari punti di interfaccia.\nGTP pu\u00f2 essere scomposto in protocolli distinti, GTP-C, GTP-U e GTP prime (o GTP').\nDiverse varianti di GTP sono implementate da RNC, SGSN, GGSN e CGFS all'interno di reti 3GPP.\nLe stazioni mobili GPRS (SM) sono collegate ad un SGSN senza essere consapevoli dell'utilizzo del GTP.\nGTP pu\u00f2 essere utilizzato sia tramite UDP che TCP. UDP \u00e8 o raccomandata o obbligatoria, ad eccezione del tunneling X.25 in versione 0. GTP versione 1 viene utilizzato solo tramite UDP.\nCaratteristiche generali.\nTutte le varianti di GTP hanno in comune alcune funzionalit\u00e0.\nLa struttura dei messaggi \u00e8 la medesima, con l'intestazione GTP seguita dall'intestazione UDP o TCP.\nHeader.\nGTP versione 1.\nLe intestazioni del protocollo GTP versione 1 contengono i seguenti campi:\nLe intestazioni della successiva estensione sono le seguenti:"}
{"id": "4577119", "revid": "155634", "url": "https://it.wikipedia.org/wiki?curid=4577119", "title": "Australasian Championships 1910 - Doppio maschile", "text": "Ashley Campbell e Horace Rice hanno battuto in finale Rodney Heath e James O'Dea 6-3, 6-3, 6-2."}
{"id": "4577122", "revid": "23", "url": "https://it.wikipedia.org/wiki?curid=4577122", "title": "Chlorocalcite", "text": ""}
{"id": "4577125", "revid": "23", "url": "https://it.wikipedia.org/wiki?curid=4577125", "title": "Chloromagnesite", "text": ""}
{"id": "4577126", "revid": "23", "url": "https://it.wikipedia.org/wiki?curid=4577126", "title": "Chrysoberyl", "text": ""}
{"id": "4577128", "revid": "23", "url": "https://it.wikipedia.org/wiki?curid=4577128", "title": "Chrysocolla", "text": ""}
{"id": "4577129", "revid": "59555662", "url": "https://it.wikipedia.org/wiki?curid=4577129", "title": "S\u00e9rie A 2013", "text": ""}
{"id": "4577131", "revid": "23", "url": "https://it.wikipedia.org/wiki?curid=4577131", "title": "Cinnabar", "text": ""}
{"id": "4577132", "revid": "155634", "url": "https://it.wikipedia.org/wiki?curid=4577132", "title": "Australasian Championships 1911 - Doppio maschile", "text": "Rodney Heath e Randolph Lycett hanno battuto in finale John Addison e Norman Brookes 6-2, 7-5, 6-0."}
{"id": "4577136", "revid": "33689", "url": "https://it.wikipedia.org/wiki?curid=4577136", "title": "Circondario di Annecy", "text": "Il circondario di Annecy era uno dei circondari in cui era suddivisa la Provincia di Annecy del Regno di Sardegna.\nStoria.\nIn seguito all'annessione della Lombardia dal Regno Lombardo-Veneto al Regno di Sardegna (1859), fu emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari. Il circondario di Annecy fu creato come suddivisione dell'omonima provincia.\nIl circondario di Annecy ebbe vita breve: venne soppresso nel 1860, con la cessione della Savoia alla Francia.\nSuddivisione.\nIl circondario di Annecy era diviso nei mandamenti di Annecy, Duingt, Saint-Julien, Rumilly, Thones, Seyssel e Th\u00f4rens."}
{"id": "4577142", "revid": "23", "url": "https://it.wikipedia.org/wiki?curid=4577142", "title": "Clinohedrite", "text": ""}
{"id": "4577144", "revid": "23", "url": "https://it.wikipedia.org/wiki?curid=4577144", "title": "Corundum", "text": ""}
{"id": "4577146", "revid": "23", "url": "https://it.wikipedia.org/wiki?curid=4577146", "title": "Cryolite", "text": ""}
{"id": "4577147", "revid": "76963", "url": "https://it.wikipedia.org/wiki?curid=4577147", "title": "Jacqueline Brookes", "text": "Ha iniziato a recitare nel 1954 ed \u00e8 principalmente nota per il film \"L'innocenza del diavolo\".\nHa interrotto l'attivit\u00e0 nel 1995.\n\u00c8 morta il 26 aprile 2013 all'et\u00e0 di 82 anni per un linfoma."}
{"id": "4577149", "revid": "729019", "url": "https://it.wikipedia.org/wiki?curid=4577149", "title": "Circondario di Faucigny", "text": "Il circondario di Faucigny era uno dei circondari in cui era suddivisa la provincia di Annecy del Regno di Sardegna. Prendeva il nome dalla regione del Faucigny.\nStoria.\nIn seguito all'annessione della Lombardia dal Regno Lombardo-Veneto al Regno di Sardegna (1859), fu emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari. Il circondario di Faucigny fu creato come suddivisione della provincia di Annecy.\nIl circondario di Faucigny ebbe vita breve: venne soppresso nel 1860, con la cessione della Savoia alla Francia.\nSuddivisione.\nIl circondario di Faucigny era diviso nei mandamenti di Bonneville, Saint-Gervais, Annemasse, Saint-Jeoire, Samoens, Taninges, Sallanches, La Roche, Cluses e Reignier."}
{"id": "4577150", "revid": "23", "url": "https://it.wikipedia.org/wiki?curid=4577150", "title": "Cyanotrichite", "text": ""}
{"id": "4577151", "revid": "1214201", "url": "https://it.wikipedia.org/wiki?curid=4577151", "title": "Alagie Sosseh", "text": "Carriera.\nClub.\nSosseh ha debuttato nell'Allsvenskan con la maglia dell'Hammarby: il 1\u00ba agosto 2007, infatti, ha sostituito Paulinho Guar\u00e1 nella vittoria per 1-0 contro il Malm\u00f6. Sosseh \u00e8 stato poi ingaggiato dal Landskrona BoIS. Dopo le esperienze con V\u00e4sby United e Sirius, si \u00e8 accordato con l'AFC United. Il 25 maggio 2013 ha rescisso il contratto che lo legava a quest'ultimo club. Il 29 maggio ha firmato un contratto dilettantistico con i norvegesi del Birkebeineren. Con questa squadra ha totalizzato 6 presenze in campionato e ha messo a referto 5 reti. Il 10 agosto 2013 si \u00e8 trasferito al Fredrikstad, legandosi al nuovo club con un accordo valido fino al termine della stagione. Quest'operazione di mercato ha portato per\u00f2 degli intoppi: Sosseh aveva infatti vestito la maglia di due club nel corso dello stesso anno, non potendo cos\u00ec indossare quella di un terzo. Per la federazione svedese \u2013 secondo H\u00e5kon Wibe-Lund del Fredrikstad \u2013 non c'era alcun problema, mentre la NFF non aveva concesso il nulla osta. Stein Pedersen, dirigente della federazione norvegese, ha confermato come sarebbe stato improbabile veder giocare Sosseh nel Fredrikstad nel corso di quella stessa stagione, in virt\u00f9 del regolamento FIFA precedentemente citato.\nIl 10 gennaio 2014 ha firmato un contratto biennale con il Mj\u00f8ndalen. Il 12 agosto 2015 \u00e8 passato al Nest-Sotra, legandosi al club con un contratto valido sino al termine della stagione. Alla scadenza di questo accordo si \u00e8 trasferito agli iraniani del Siah Jamegan.\nIl 3 agosto 2016 ha fatto ritorno in Svezia per giocare nel Frej in Superettan. Il 26 febbraio 2017 ha firmato per l'Akropolis nel campionato di Division 1 Norra.\nIl 7 febbraio 2018 si \u00e8 trasferito all'Assyriska, nella terza serie nazionale: intorno a met\u00e0 campionato per\u00f2 ha lasciato l'Assyriska, che lottava per la salvezza, per accasarsi presso un altro club della cittadina di S\u00f6dert\u00e4lje militante in terza serie, ovvero il Syrianska, con cui ha poi conquistato la promozione.\nPer la stagione 2019 ha fatto ritorno all'Akropolis, dove gi\u00e0 aveva giocato due anni prima. Nel luglio dello stesso anno ha rescisso ed \u00e8 approdato nella seconda serie turca al Fatih Karag\u00fcmr\u00fck, poi nel marzo del 2020 ha proseguito la sua carriera in Vietnam al S\u00f4ng Lam Ngh\u1ec7 An con un contratto annuale.\nNell'estate del 2020 \u00e8 tornato a giocare in Svezia, ingaggiato dallo United IK Nordic, squadra con sede a S\u00f6dert\u00e4lje, militante nella quinta serie nazionale. Per la stagione 2021 si \u00e8 trasferito all'IFK Haninge, militando cos\u00ec nuovamente in Division 1. A stagione in corso \u00e8 tornato all'Assyriska, sua ex squadra che nel frattempo a distanza di tre anni dalla precedente parentesi in biancorosso era scesa in quarta serie.\nNazionale.\nDal 2010 ha fatto parte della Nazionale del Gambia."}
{"id": "4577154", "revid": "23", "url": "https://it.wikipedia.org/wiki?curid=4577154", "title": "Diaphorite", "text": ""}
{"id": "4577155", "revid": "23", "url": "https://it.wikipedia.org/wiki?curid=4577155", "title": "Diaspore", "text": ""}
{"id": "4577157", "revid": "33689", "url": "https://it.wikipedia.org/wiki?curid=4577157", "title": "Circondario di Chiablese", "text": "Il circondario di Chiablese era uno dei circondari in cui era suddivisa la provincia di Annecy del Regno di Sardegna. Prendeva il nome dalla regione del Chiablese.\nStoria.\nIn seguito all'annessione della Lombardia dal Regno Lombardo-Veneto al Regno di Sardegna (1859), fu emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari. Il circondario di Chiablese fu creato come suddivisione della provincia di Annecy.\nIl circondario di Chiablese ebbe vita breve: venne soppresso nel 1860, con la cessione della Savoia alla Francia.\nSuddivisione.\nIl circondario di Chiablese era diviso nei mandamenti di Thonon, Abondance, Le Biot, Evian e Douvaine."}
{"id": "4577159", "revid": "23", "url": "https://it.wikipedia.org/wiki?curid=4577159", "title": "Dimorphite", "text": ""}
{"id": "4577160", "revid": "23", "url": "https://it.wikipedia.org/wiki?curid=4577160", "title": "Dioptase", "text": ""}
{"id": "4577163", "revid": "23", "url": "https://it.wikipedia.org/wiki?curid=4577163", "title": "Dolerophanite", "text": ""}
{"id": "4577165", "revid": "1543377", "url": "https://it.wikipedia.org/wiki?curid=4577165", "title": "Ichthyophis beddomei", "text": "La cecilia di Beddome (Ichthyophis beddomei ) \u00e8 un anfibio gimnofione della famiglia Ichtyophiidae, endemico dell'India.\nL'epiteto specifico \u00e8 un omaggio al naturalista inglese Richard Henry Beddome (1830\u20131911).\nDescrizione.\nCome tutti i gimnofioni ha un corpo cilindrico, privo di arti, segmentato. Ha una livrea bruno-violacea, pi\u00f9 chiara nelle parti ventrali, con una linea gialla laterale che si estende dalla coda alla testa, continuandosi su entrambe le mandibole. \nBiologia.\n\u00c8 una specie ovipara, con uno stadio larvale acquatico. Gli adulti hanno abitudini fossorie e sono in particolare associati alla lettiera e all'humus della foresta tropicale.\nDistribuzione e habitat.\n\u00c8 un endemismo della catena montuosa dei Ghati occidentali, nell'India meridionale (Maharashtra, Tamil Nadu, Karnataka e Kerala)."}
{"id": "4577166", "revid": "23", "url": "https://it.wikipedia.org/wiki?curid=4577166", "title": "Eosphorite", "text": ""}
{"id": "4577167", "revid": "23", "url": "https://it.wikipedia.org/wiki?curid=4577167", "title": "Epidote", "text": ""}
{"id": "4577169", "revid": "23", "url": "https://it.wikipedia.org/wiki?curid=4577169", "title": "Eriochalcite", "text": ""}
{"id": "4577170", "revid": "2149408", "url": "https://it.wikipedia.org/wiki?curid=4577170", "title": "Lindblad", "text": ""}
{"id": "4577172", "revid": "104458", "url": "https://it.wikipedia.org/wiki?curid=4577172", "title": "Montmeillan", "text": ""}
{"id": "4577175", "revid": "33689", "url": "https://it.wikipedia.org/wiki?curid=4577175", "title": "Circondario di Ciamber\u00ec", "text": "Il circondario di Ciamber\u00ec era uno dei circondari in cui era suddivisa l'omonima provincia del Regno di Sardegna.\nStoria.\nIn seguito all'annessione della Lombardia dal Regno Lombardo-Veneto al Regno di Sardegna (1859), fu emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari. Il circondario di Ciamber\u00ec fu creato come suddivisione dell'omonima provincia.\nIl circondario di Ciamber\u00ec ebbe vita breve: venne soppresso nel 1860, con la cessione della Savoia alla Francia.\nSuddivisione.\nIl circondario di Ciamber\u00ec era diviso nei mandamenti di Ciamber\u00ec, Yenne, Motte-Servolex, Albens, Le Pont-de-Beauvoisin, Aix, La Rochette, Ruffieux, Montmeillan, Saint-Pierre-d'Albigny, Les Echelles, Saint-Genix e Le Ch\u00e2telard."}
{"id": "4577178", "revid": "36426", "url": "https://it.wikipedia.org/wiki?curid=4577178", "title": "Villa Cavaglioni", "text": "Villa Cavaglioni \u00e8 un edificio situato lungo via Grossetana a San Rocco a Pilli, nel comune di Sovicille, in provincia di Siena.\nStoria.\nL'aspetto severo e dai possenti spessori murari fanno sospettare che la fabbrica sia stata edificata in precedenza del XVIII secolo, quando la famiglia Pannocchieschi d'Elci mise mano alla definitiva bonifica del Padule di Stigliano, ottenendo un vasto latifondo. Dal 1881 appartiene alla famiglia Budini Gattai-Galeotti Ottieri della Ciaja-Galli. \nLa villa costituisce il centro della storica Fattoria di Cavaglioni e ospita, in parte, una struttura ricettiva agrituristica.\nDescrizione.\nLa villa vera e propria ha una forma quadrangolare, dotata di cortile oggi coperto da un lucernario in ferro e vetro. All'interno degli appartamenti signorili sono conservati pregevoli ambienti di gusto neoclassico, con affreschi di stile antiquario, tra cui anche delle vedute della villa stessa. \nAffacciato sul retro della villa sul lato sud, oltrech\u00e9 sugli annessi della fattoria, si trova un semplice giardino all'italiana, con siepi bordate di bosso a forme geometriche, conche di agrumi, alberelli e una fontana al centro."}
{"id": "4577183", "revid": "176809", "url": "https://it.wikipedia.org/wiki?curid=4577183", "title": "Provincia di Chamb\u00e9ry", "text": ""}
{"id": "4577184", "revid": "131358", "url": "https://it.wikipedia.org/wiki?curid=4577184", "title": "Ideye Brown", "text": ""}
{"id": "4577185", "revid": "767487", "url": "https://it.wikipedia.org/wiki?curid=4577185", "title": "Becky Umeh", "text": "Biografia.\nNata nello stato di Anambra, in Nigeria ma cresciuta a Lagos. Diplomatasi in materie economiche, nei primi anni ha alternato lavori di segretaria a piccole esperienze teatrali e nel cinema indipendente, fino al 1992 quando ottiene un ruolo da protagonista nello show televisivo della Nigerian Television Authority, \"Tales of Moonlight\". Successivamente recita in diverse piccole produzioni indipendenti.\nNel 1995 inizia l'attivit\u00e0 di cantante come corista in alcuni gruppi al servizio degli hotel di lusso nigeriani.\nLa prima occasione di ribalta internazionale \u00e8 nel 1998, in occasione del Campionato mondiale di calcio 1998, con cui si muove al seguito della Nazionale per l'organizzazione di eventi musicali e culturali.\nAl rientro dal tour inizia la carriera da solista, con il nome d'arte Alejo ('straniera').\nDal 1994 entra in un programma quadriennale con la locale Ivory Dance academy, fondata da Steve James. Da allora diventa una delle pi\u00f9 popolari danzatrici del suo paese."}
{"id": "4577186", "revid": "33689", "url": "https://it.wikipedia.org/wiki?curid=4577186", "title": "Circondario di Alta Savoja", "text": "Il circondario di Alta Savoja era uno dei circondari in cui era suddivisa la provincia di Ciamber\u00ec del Regno di Sardegna.\nStoria.\nIn seguito all'annessione della Lombardia dal Regno Lombardo-Veneto al Regno di Sardegna (1859), fu emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari. Il circondario di Alta Savoja fu creato come suddivisione della provincia di Ciamber\u00ec.\nIl circondario di Alta Savoja ebbe vita breve: venne soppresso nel 1860, con la cessione della Savoia alla Francia.\nSuddivisione.\nIl circondario di Alta Savoja era diviso nei mandamenti di Beaufort, Faverges, Gr\u00e9sy, Ugine e Albertville."}
{"id": "4577187", "revid": "125938962", "url": "https://it.wikipedia.org/wiki?curid=4577187", "title": "Alberto Pelagotti", "text": "Carriera.\nClub.\nInizi.\nCresce calcisticamente nel settore giovanile del Castelfiorentino (paese dove vive e cresce), e dell' poi, dove entra nel 1999.\nDopo diversi anni, nel 2007 viene inserito nella prima squadra e nella lista UEFA, trascorrendo una stagione da terzo portiere, alle spalle di Daniele Balli e Davide Bassi.\nIl 16 luglio 2008 passa in prestito al , in Lega Pro Seconda Divisione. Esordisce con i biancocelesti il 24 agosto in Pescina Valle del Giovenco-Manfredonia (0-0), partita valida per la Coppa Italia Lega Pro.\nConcluder\u00e0 la stagione disputando tutti gli incontri di campionato, inclusi i play-out giocati contro l'Isola Liri, dove non subisce reti, scendendo in campo nel complesso in 38 occasioni, incassando 32 goal.\nIl ritorno all'Empoli.\nConclusa l'esperienza in Puglia, ritorna con i toscani, con i quali debutta il 2 dicembre 2009 in -Empoli (2-0), incontro valido per il quarto turno di Coppa Italia, subentrando a 10' dal termine al posto di Renato Dossena: mentre il debutto in Serie B \u00e8 datato 15 maggio 2010 contro l' (sconfitta per 1-3); nella quale subentra ad inizio ripresa al posto di Davide Bassi. Termina l'annata con un'altra presenza, da titolare, all'ultima giornata contro il .\nCon l'arrivo di Alfredo Aglietti sulla panchina dei toscani viene schierato con pi\u00f9 continuit\u00e0, fino a diventare il portiere titolare della rosa, rendendosi autore di ottime prestazioni. In seguito all'esonero del tecnico toscano, torna ad essere impiegato come terza scelta e nelle due annate seguenti, totalizza soltanto tre presenze e il 30 maggio 2014, dopo la vittoria dell'Empoli sul , ottiene da comprimario - dopo sei anni trascorsi in serie cadetta - la promozione nella massima serie.\nTuttavia, il 15 luglio 2014 viene ceduto in prestito al , posticipando un eventuale esordio in Serie A. Debutta con i \"pisani\" ed in Serie C, il 30 agosto seguente in una vittoria interna maturata contro il , nella quale subisce anche un gol.\nIl 1\u00ba luglio 2015 torna all' per fine prestito dopo 36 presenze con il Pisa; mentre tre settimane dopo rinnova il contratto fino al 2018.\nDopo una prima stagione da panchinaro, il 10 aprile 2016 esordisce in Serie A nel derby dell'Arno vinto 2-0 contro la fornendo un'ottima prestazione, che gli frutta altre cinque presenze durante l'annata.\nL'addio all'Empoli e l'esperienze al Brescia ed all'Arezzo.\nIl 30 agosto 2017 dopo pi\u00f9 di 15 anni (contando anche quelli passati nel settore giovanile della squadra toscana) con la maglia biancoazzurra, lascia Empoli venendo acquistato a titolo definitivo dal . Dopo non aver totalizzato nemmeno una presenza con i \"lombardi\", il 20 agosto 2018 si trasferisce a titolo definito all'. Debutta il successivo 16 settembre nella vittoria contro la a rete inviolata, nella quale effettua tre parate decisive.\nPalermo.\nDopo l'avventura all', club di Lega Pro, conclusa con 39 presenze e 32 gol subiti, nell'estate 2019 viene acquistato dal sceso in Serie D dopo il fallimento, decidendo di indossare la maglia numero 1.\nIl debutto con i \"rosanero\" avviene il 1\u00ba settembre nel derby vinto contro il per 1-0. Durante la stagione si distingue come portiere titolare dei siciliani, contribuendo all'immediata promozione in Serie C, subendo soltanto 16 reti in 25 presenze.\nNazionale.\nIl 15 dicembre 2006 viene convocato da Francesco Rocca tecnico dell'Under-19 per prendere parte ad uno stage svolto a Roma dal 17 al 20 dicembre. Verr\u00e0 poi nuovamente convocato il 13 aprile 2007 per disputare l'amichevole con la Norvegia a Bryne, svoltasi il 25 aprile, dove scender\u00e0 in campo da titolare, per lasciare il posto a Ugo Gabrieli a 15' dal termine.\nStatistiche.\nPresenze e reti nei club.\n\"Statistiche aggiornate al 26 febbraio 2022.\""}
{"id": "4577189", "revid": "1305772", "url": "https://it.wikipedia.org/wiki?curid=4577189", "title": "Gr\u00e9sy", "text": ""}
{"id": "4577194", "revid": "28592", "url": "https://it.wikipedia.org/wiki?curid=4577194", "title": "Chiesa di Santa Maria dei domenicani", "text": ""}
{"id": "4577196", "revid": "33689", "url": "https://it.wikipedia.org/wiki?curid=4577196", "title": "Circondario di Moriana", "text": "Il circondario di Moriana era uno dei circondari in cui era suddivisa la provincia di Ciamber\u00ec del Regno di Sardegna. Prendeva nome dalla regione della Moriana.\nStoria.\nIn seguito all'annessione della Lombardia dal Regno Lombardo-Veneto al Regno di Sardegna (1859), fu emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari. Il circondario di Moriana fu creato come suddivisione della provincia di Ciamber\u00ec.\nIl circondario di Moriana ebbe vita breve: venne soppresso nel 1860, con la cessione della Savoia alla Francia.\nSuddivisione.\nIl circondario di Moriana era diviso nei mandamenti di Saint-Jean-de-Maurienne, Chamoux, La Chambre, Modane, Saint-Michel, Lanslebourg e Aiguebelle."}
{"id": "4577197", "revid": "59556480", "url": "https://it.wikipedia.org/wiki?curid=4577197", "title": "Lanslebourg", "text": ""}
{"id": "4577198", "revid": "59556489", "url": "https://it.wikipedia.org/wiki?curid=4577198", "title": "Circondario di San Giovanni di Moriana", "text": ""}
{"id": "4577204", "revid": "33689", "url": "https://it.wikipedia.org/wiki?curid=4577204", "title": "Circondario di Tarantasia", "text": "Il circondario di Tarantasia era uno dei circondari in cui era suddivisa la provincia di Ciamber\u00ec del Regno di Sardegna. Prendeva nome dalla regione della Tarantasia.\nStoria.\nIn seguito all'annessione della Lombardia dal Regno Lombardo-Veneto al Regno di Sardegna (1859), fu emanato il decreto Rattazzi, che riorganizzava la struttura amministrativa del Regno, suddiviso in province, a loro volta suddivise in circondari. Il circondario di Tarantasia fu creato come suddivisione della provincia di Ciamber\u00ec.\nIl circondario di Tarantasia ebbe vita breve: venne soppresso nel 1860, con la cessione della Savoia alla Francia.\nSuddivisione.\nIl circondario di Tarantasia era diviso nei mandamenti di Mo\u00fbtiers, Bourg-Saint-Maurice, Aime e Bozel."}
{"id": "4577229", "revid": "59556710", "url": "https://it.wikipedia.org/wiki?curid=4577229", "title": "Circondario di Oneglia", "text": ""}
{"id": "4577231", "revid": "112902627", "url": "https://it.wikipedia.org/wiki?curid=4577231", "title": "Cardaxius", "text": "Il Cardaxius \u00e8 un fiume a regime torrentizio che scorre nella provincia del Sud Sardegna.\nPercorso.\nIl fiume nasce dalle falde del monte Tres Montis a 771 m s.l.m. nel territorio di San Basilio; prosegue il suo corso nel territorio di Senorb\u00ec e quindi scorre nei pressi della necropoli di Monte Luna, importante sito archeologico nelle campagne di Senorb\u00ec.Successivamente, dopo 13 km di corso, sfocia nel Santu Teru.\nRegime idrologico.\nCome tutti i fiumi della Sardegna, anche il Cardaxius risente delle precipitazioni; la portata \u00e8 molto modesta e nelle stagioni secche quest'ultima si riduce drasticamente, seccandosi anche prima della confluenza"}
{"id": "4577233", "revid": "767487", "url": "https://it.wikipedia.org/wiki?curid=4577233", "title": "Bryan Walters", "text": "Carriera professionistica.\nSan Diego Chargers.\nWalters firm\u00f2 coi Chargers il 25 aprile 2010 dopo non essere stato scelto nel Draft NFL 2010. Fu svincolato il 5 agosto 2010 a causa di un infortunio al tendine del ginocchio ma rifirm\u00f2 per far parte della squadra di allenamento il 1\u00ba dicembre 2010. Debutt\u00f2 come professionista nella stagione 2011, disputando 4 partite e ricevendo 3 passaggi per 27 yard. I Chargers lo svincolaro il 13 marzo 2012.\nMinnesota Vikings.\nIl 2 aprile 2012, Walters firm\u00f2 coi Minnesota Vikings. Il 25 agosto 2012 fu svincolato.\nSeattle Seahawks.\nDopo il taglio da parte dei Vikings, Walters firm\u00f2 coi Seattle Seahawks, senza scendere mai in campo nella stagione 2012. La successiva disput\u00f2 4 partite, di cui la prima in carriera come titolare. Il 2 febbraio 2014 vinse il Super Bowl XLVIII quando i Seahawks batterono i Denver Broncos per 43-8.\nDopo la prima gara della stagione 2014, Walters fu scelto come nuovo punt returner principale della squadra. La sua annata si chiuse ritornando 27 punt per 207 yard, il pi\u00f9 lungo dei quali da 21 yard.\nJacksonville Jaguars.\nIl 13 marzo 2015, Walters firm\u00f2 con i Jacksonville Jaguars."}
{"id": "4577236", "revid": "59556786", "url": "https://it.wikipedia.org/wiki?curid=4577236", "title": "Circondario di Casale", "text": ""}
{"id": "4577238", "revid": "287204", "url": "https://it.wikipedia.org/wiki?curid=4577238", "title": "The Comeback (disambigua)", "text": ""}
{"id": "4577240", "revid": "287204", "url": "https://it.wikipedia.org/wiki?curid=4577240", "title": "The Comeback (film)", "text": ""}
{"id": "4577242", "revid": "380453", "url": "https://it.wikipedia.org/wiki?curid=4577242", "title": "Coppa panamericana di pallavolo femminile 2013", "text": "La Coppa panamericana di pallavolo femminile 2013 si \u00e8 svolta dal 10 al 16 giugno 2013 a Lima, Callao, Iquitos e Huacho, in Per\u00f9. Al torneo hanno partecipato 12 squadre nazionali nordamericane e sudamericane e la vittoria finale \u00e8 andata per la terza volta, la seconda consecutiva, agli Stati Uniti.\nRegolamento.\nLe squadre sono state divise in tre gironi, disputando un girone all'italiana; in seguito le due prime miglior classificate hanno acceduto alle semifinali per il primo posto, la peggior prima e le seconde classificate hanno acceduto ai quarti di finale per il primo posto, le terze e la miglior quarta classificata hanno acceduto ai quarti di finale per il quinto posto e le due peggiori quarte classificate hanno acceduto alle semifinali per il nono posto. In seguito, le perdenti dei quarti di finale per il primo posto hanno acceduto alle semifinali per il quinto posto, mentre le perdenti dei quarti di finale per il quinto posto hanno acceduto alle semifinali per il nono posto."}
{"id": "4577248", "revid": "767487", "url": "https://it.wikipedia.org/wiki?curid=4577248", "title": "Alvin Bailey", "text": "Carriera professionistica.\nSeattle Seahawks.\nMalgrado fosse considerato una delle migliori offensive guard selezionabili nel Draft NFL 2013, Bailey non fu chiamato da alcuna squadra. Successivamente firm\u00f2 coi Seattle Seahawks e debutt\u00f2 come professionista nella vittoria casalinga della settimana 3 contro i Jacksonville Jaguars. La sua prima stagione regolare si concluse con 14 presenze, nessuna delle quali come titolare. Il 2 febbraio 2014, nel Super Bowl XLVIII contro i Denver Broncos, Bailey part\u00ec come titolare, in una gara che Seattle vinse per 43-8, laureandosi campione NFL.\nNella settimana 9 della stagione 2014 contro i Raiders, Bailey disput\u00f2 la prima gara come titolare in carriera. La sua annata si chiuse con 14 presenze, di cui cinque come partente. Torn\u00f2 ad essere schierato come titolare nella finale della NFC al posto dell'infortunato Justin Britt coi Seahawks che batterono i Packers e si qualificarono per il secondo Super Bowl consecutivo, poi perso contro i New England Patriots.\nCleveland Browns.\nL'11 marzo 2016, Bailey firm\u00f2 con i Cleveland Browns."}
{"id": "4577249", "revid": "671029", "url": "https://it.wikipedia.org/wiki?curid=4577249", "title": "Ashot Msaker", "text": "Biografia.\nAshot IV era figlio di Smbat VII Bagratuni, \"sparapet\" e principe d'Armenia, e di una principessa mamikone.\nCome molti nobili armeni, suo padre mor\u00ec nel corso della battaglia di Bagrevand (25 aprile 775) e il califfo nomin\u00f2 principe d'Armenia il ribelle Tatjat Antz\u00e9vatsi.\nMentre gli Ardzruni combattevano il nuovo principe, Achot e suo fratello Sapouh, alle prese con azioni di guerriglia contro gli Arabi, s'impossessarono delle propriet\u00e0 di Mamikoni e Kamsarakan.\nAshot divenne cos\u00ec principe del Taron, succedendo a suo zio Chmouel Mamikonian, fino a quando suo fratello divenne principe di Tayk.\nNell'806, per contrastare gli Ardzruni, divenuti troppo potenti, e per tentare un avvicinamento tra Armenia e l'Impero bizantino, il califfo abbaside H\u0101r\u016bn al-Rash\u012bd nomin\u00f2 Ashot \"i\u0161xanac i\u0161xan\", cio\u00e8 \"principe dei principi\" d'Armenia.\nIl suo governo port\u00f2 profitto all'Armenia, in quanto fu in grado di pacificare le famiglie nobili e di concludere un'alleanza con il casato degli Ardzruni, divenuti rivali.\nMor\u00ec nell'826.\nFamiglia.\nDa una sposa non nota Ashot ebbe:"}
{"id": "4577250", "revid": "23", "url": "https://it.wikipedia.org/wiki?curid=4577250", "title": "Erythrosiderite", "text": ""}
{"id": "4577253", "revid": "23", "url": "https://it.wikipedia.org/wiki?curid=4577253", "title": "Euchlorine", "text": ""}
{"id": "4577254", "revid": "120288648", "url": "https://it.wikipedia.org/wiki?curid=4577254", "title": "Walter Obert", "text": "Biografia.\nWalter Obert nasce a Piossasco, cittadina della provincia torinese dove vive e frequenta le scuole elementari e medie. Nel 1980 si diploma perito grafico con il massimo dei voti, presso l'ITIS G. B. Bodoni di Torino. Attualmente svolge la professione di grafico presso una azienda di materie plastiche.\nNegli anni ottanta inizia ad interessarsi di politica e societ\u00e0 nella comunit\u00e0 locale, collaborando nella fondazione di alcune associazioni culturali, sportive e di solidariet\u00e0, come ad esempio la \"Polisportiva Alter 82\", \"LAPIS\", \"Musicanto\" e \"Senza Confini\".\nCarriera.\nAffascinato fin da giovane dai giochi in scatola, Walter si avvicina all'ambiente ludico nel 1982 grazie alla rivista specializzata Pergioco. Nel 1991 collabora con Alex Randolph e Dario De Toffoli alla pubblicazione di Vampiri in salsa rossa.\nNel 1992 inizia la collaborazione con la rivista \"Focus\", dove cura la sezione dedicata ai giochi per una decina di anni. Nel periodo fra il 1996 e i primi Anni 2000, si interessa ai giochi per computer. Ha collaborato negli anni con le riviste \"ControMossa\", \"E Giochi\", \"Giochi Magazine\" e \"Power Kaos\", per tornare, nel 2003, ai giochi in scatola. Nel 2005 organizza insieme a Paolo Mori IDEAG, incontro annuale di inventori e designer di giochi in scatola, giunto nel 2016 alla XII edizione. Dal 2011 ha collaborato col politecnico di Torino per quattro anni come tutor di un workshop di game design. Nel 2014 ha tenuto un workshop di game design presso l'istituto ISIA di Urbino. Nel 2018 \u00e8 stato il primo portavoce della SAZ, l'associazione degli autori di giochi tedesca.\nStile.\nWalter Obert, noto nel campo ludico col nick name di \"Wallover\", \u00e8 specializzato soprattutto nei party games come \"Kragmortha\" e \"Tokyo Train\" (di cui periodicamente si organizzano sessioni \"live\" con decine di segnalini viventi) o Hystericoach e nei giochi con notevole componente umoristica, ma in effetti la sua produzione \u00e8 estremamente poliedrica."}
{"id": "4577255", "revid": "23", "url": "https://it.wikipedia.org/wiki?curid=4577255", "title": "Euchroite", "text": ""}
{"id": "4577256", "revid": "23", "url": "https://it.wikipedia.org/wiki?curid=4577256", "title": "Euclase", "text": ""}
{"id": "4577259", "revid": "23", "url": "https://it.wikipedia.org/wiki?curid=4577259", "title": "Ferrihydrite", "text": ""}
{"id": "4577260", "revid": "731511", "url": "https://it.wikipedia.org/wiki?curid=4577260", "title": "Eric Young (giocatore di baseball 1985)", "text": "\u00c8 figlio dell'omonimo Eric Young, che ha giocato in MLB dal 1992 al 2006.\nMinor League.\nYoung Jr. si diplom\u00f2 alla Piscataway High School di Piscataway, New Jersey e si iscrisse al Chandler-Gilbert Community College di Chandler, Arizona. Venne selezionato al 30\u00ba giro del draft amatoriale MLB del 2003 come 887 scelta dai Colorado Rockies. Nel 2004 inizi\u00f2 con i Casper Rockies rookie, finendo con .264 alla battuta, .407 in base, nessun fuoricampo, 7 RBI, 20 punti \"run\" e 14 basi rubate in 23 partite. Nel 2005 con i Casper Rockies chiuse con .301 alla battuta, .404 in base, 3 fuoricampo, 25 RBI, 48 punti e 25 basi rubate in 63 partite.\nNel 2006 con gli Asheville Tourists A fin\u00ec con .295 alla battuta, .391 in base, 5 fuoricampo, 49 RBI, 92 punti e 87 basi rubate in 128 partite. Nel con i Modesto Nuts A+ fin\u00ec con .291 alla battuta, .359 in base, 8 fuoricampo, 63 RBI, 113 punti e 73 basi rubate in 130 partite.\nNel 2008 con i Tulsa Drillers AA fin\u00ec con .290 alla battuta, .391 in base, 3 fuoricampo, 33 RBI, 74 punti e 46 basi rubate in 105 partite. Nel 2009 con i Colorado Springs Sky Sox AAA termin\u00f2 con .299 alla battuta, .387 in base, 7 fuoricampo, 43 RBI, 118 punti e 58 basi rubate in 119 partite.\nNel 2010 gioc\u00f2 con due squadre finendo con .250 ala battuta, .335 in base, un fuoricampo, 9 RBI, 22 punti e 10 basi rubate in 37 partite. Nel 2011 gioco con i Colorado Springs Sky Sox AAA finendo con .363 alla battuta, .454 in base, 2 fuoricampo, 28 RBI, 61 punti e 17 basi rubate in 58 partite.\nMajor League.\nColorado Rockies (2009-2013).\nDebutt\u00f2 nella MLB il 25 agosto 2009, al Coors Field di Denver contro i Los Angeles Dodgers. Chiuse la sua prima stagione con .246 alla battuta, .295 in base, un fuoricampo, un RBI, 7 punti, 4 basi rubate, 12 eliminazioni di cui una doppia e 10 assist in 30 partite di cui 10 da titolare. Nel 2010 fin\u00ec con .244 alla battuta, .312 in base, nessun fuoricampo, 8 RBI, 26 punti, 17 basi rubate, 55 eliminazioni di cui 23 doppie, 94 assist, 6 errori da seconda base e uno da esterno sinistro in 51 partite di cui 42 da titolare.\nNel 2011 chiuse con .247 alla battuta, .342 in base, nessun fuoricampo, 10 RBI, 34 punti, 27 basi rubate, 75 eliminazioni di cui 5 doppie, 11 assist, un errore da seconda base e un errore per ogni posizione da esterno in 77 partite di cui 42 da titolare. Nel 2012 fin\u00ec con .316 alla battuta, .377 in base, 4 fuoricampo, 15 RBI, 36 punti, 14 basi rubate e 64 eliminazioni in 98 partite di cui 28 da titolare.\nNel 2013 prima di esser ceduto, fin\u00ec con i Rockies con .242 alla battuta, .290 in base, un fuoricampo, 6 RBI, 22 punti, 8 basi rubate, 59 eliminazioni, un errore da esterno centrale e uno da esterno destro in 57 partite di cui 32 da titolare.\nNew York Mets (2013-2014).\nIl 19 giugno 2013 venne preso dai Rockies in scambio del lanciatore di rilievo Collin McHugh. Lo stesso giorno debutt\u00f2 per i Mets contro gli Atlanta Braves totalizzando una valida su 4 presenze alla battuta. Il 2 agosto nell'11\u00ba inning nella partita contro i Kansas City Royals grazie a un suo fuoricampo decisivo \"(in inglese: homerun walk-off)\" di 2 punti i Mets vinsero l'incontro per 4-2. Chiuse con i Mets con .251 alla battuta, .318 in base, un fuoricampo, 26 RBI, 48 punti, 46 basi rubate \"(1\u00b0 della National League)\", 7 triple \"(7\u00b0 della NL)\", 182 eliminazioni di cui una doppia, 11 assist e 2 errori da esterno sinistro in 91 partite di cui 90 da titolare. Il 16 gennaio 2014 firm\u00f2 un contratto annuale per 1,85 milioni di dollari in arbitrariato.\nAtlanta Braves (2015).\nIl 13 febbraio 2015, Young firm\u00f2 un contratto di minor league con gli Atlanta Braves, con incluso un invito allo spring training. Durante la stagione disput\u00f2 35 partite in MLB.\nRitorno ai Mets (2015).\nIl 22 agosto 2015, Young fu riacquisito dai Mets. He was removed from the 40-man roster on November 5, 2015, making him a free agent. Young had a batting average of .153 with no home runs, five RBIs and .217 on-base percentage with both the Braves and the Mets in 2015.\nMilwaukee Brewers (2016).\nIl 5 gennaio 2016, Young firm\u00f2 un contratto di minor league con i Milwaukee Brewers, con incluso un invito allo spring training. Non disput\u00f2 alcuna partita in MLB durante la sua permanenza con la squadra di Milwaukee.\nNew York Yankees (2016).\nYoung fu acquistato il 31 agosto 2016 dai New York Yankees, che lo assegnarono in AAA con i Scranton/Wilkes-Barre RailRiders. Al termine della stagione aveva partecipato solamente a 6 partite in MLB.\nLos Angeles Angels (2017-2018).\nIl 24 gennaio 2017 Young Jr. pass\u00f2, da free agent, ai Los Angeles Angels tramite un contratto da minor league. Partecip\u00f2 durante la stagione 2017 a 47 partite in MLB. Il 4 gennaio 2018 gli Angels iscrissero nuovamente Young con un contratto di minor league alla stagione seguente.\nBaltimore Orioles e Seattle Mariners (2019).\nDivenuto free agent al termine della stagione 2018, Young ha firmato l'11 febbraio 2019 con i Baltimore Orioles che lo hanno svincolato 21 marzo. \nIl 28 marzo, Young firm\u00f2 un contratto di minor league con i Seattle Mariners, che lo svincolarono il 23 luglio senza averlo mai schierato nella MLB.\nLiga Mexicana (2019-).\nIl 28 luglio 2019, Young Jr. firm\u00f2 con gli Acereros de Monclova della Liga Mexicana de B\u00e9isbol. Venne svincolato il 24 gennaio 2020.\nIl 12 febbraio 2020, Young Jr. firm\u00f2 con i Guerreros de Oaxaca."}
{"id": "4577261", "revid": "23", "url": "https://it.wikipedia.org/wiki?curid=4577261", "title": "Ferrimolybdite", "text": ""}
{"id": "4577268", "revid": "76963", "url": "https://it.wikipedia.org/wiki?curid=4577268", "title": "Miki Maya", "text": "Ha debuttato nei primi anni ottanta coi musical teatrali prodotti dalla compagnia Takarazuka Revue, divenendo presto una delle prime star della troupe per il suo ruolo svolto in \"La valle dell'Eden\". Si \u00e8 ritirata dalla compagnia nel 1998 per iniziare una fiorente carriera come attrice televisiva in molti dorama stagionali, affiancando vari idol maschili.\nAmmirata soprattutto per i ruoli forti e decisamente non femminili che spesso assume, tanto da darle un'immagine di .\nAttualmente \u00e8 conduttrice del programma di informazione \u201cVivit\u201d \ninsieme a tastierista dei TOKIO, trasmesso dalla rete TBS ogni mattino dal luned\u00ec al venerd\u00ec."}
{"id": "4577270", "revid": "23", "url": "https://it.wikipedia.org/wiki?curid=4577270", "title": "Graphite", "text": ""}
{"id": "4577271", "revid": "23", "url": "https://it.wikipedia.org/wiki?curid=4577271", "title": "Halotrichite", "text": ""}
{"id": "4577277", "revid": "23", "url": "https://it.wikipedia.org/wiki?curid=4577277", "title": "Hematite", "text": ""}
{"id": "4577282", "revid": "23", "url": "https://it.wikipedia.org/wiki?curid=4577282", "title": "Hemimorphite", "text": ""}
{"id": "4577283", "revid": "23", "url": "https://it.wikipedia.org/wiki?curid=4577283", "title": "Heteromorphite", "text": ""}
{"id": "4577285", "revid": "23", "url": "https://it.wikipedia.org/wiki?curid=4577285", "title": "Hydrocalumite", "text": ""}
{"id": "4577286", "revid": "23", "url": "https://it.wikipedia.org/wiki?curid=4577286", "title": "Hydrocerussite", "text": ""}
{"id": "4577291", "revid": "23", "url": "https://it.wikipedia.org/wiki?curid=4577291", "title": "Hydromagnesite", "text": ""}
{"id": "4577293", "revid": "23", "url": "https://it.wikipedia.org/wiki?curid=4577293", "title": "Hydrozincite", "text": ""}
{"id": "4577296", "revid": "23", "url": "https://it.wikipedia.org/wiki?curid=4577296", "title": "Indium", "text": ""}
{"id": "4577297", "revid": "256896", "url": "https://it.wikipedia.org/wiki?curid=4577297", "title": "Ordine militare di Ayacucho", "text": "L'ordine al merito del Per\u00f9 \u00e8 un'onorificenza concessa dal Per\u00f9.\nStoria.\nL'ordine \u00e8 stato fondato il 30 novembre 1944 per premiare il personale militare, della Guardia civile e della Guardia repubblicana per onorato servizio in posizioni di comando o per lunghi periodi.\nClassi.\nL'ordine dispone delle seguenti classi di benemerenza:"}
{"id": "4577300", "revid": "23", "url": "https://it.wikipedia.org/wiki?curid=4577300", "title": "Iodargyrite", "text": ""}
{"id": "4577302", "revid": "23", "url": "https://it.wikipedia.org/wiki?curid=4577302", "title": "Lamprophyllite", "text": ""}
{"id": "4577303", "revid": "300067", "url": "https://it.wikipedia.org/wiki?curid=4577303", "title": "Tajama Abraham", "text": "Carriera.\nCentro di 190\u00a0cm, ha giocato in WNBA con Sacramento e Detroit, in Serie A1 con Priolo Gargallo e in IWBL con Ramat Hasharon."}
{"id": "4577304", "revid": "599013", "url": "https://it.wikipedia.org/wiki?curid=4577304", "title": "The Supreme Test", "text": ""}
{"id": "4577305", "revid": "23", "url": "https://it.wikipedia.org/wiki?curid=4577305", "title": "Lavendulan", "text": ""}
{"id": "4577307", "revid": "23", "url": "https://it.wikipedia.org/wiki?curid=4577307", "title": "Litharge", "text": ""}
{"id": "4577308", "revid": "23", "url": "https://it.wikipedia.org/wiki?curid=4577308", "title": "Lithiophilite", "text": ""}
{"id": "4577310", "revid": "23", "url": "https://it.wikipedia.org/wiki?curid=4577310", "title": "Lithiophorite", "text": ""}
{"id": "4577311", "revid": "767487", "url": "https://it.wikipedia.org/wiki?curid=4577311", "title": "The Supreme Test (film 1912)", "text": "The Supreme Test \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche statunitensi il 6 dicembre 1912. Usc\u00ec poi anche nel Regno Unito il 20 febbraio 1912."}
{"id": "4577316", "revid": "23", "url": "https://it.wikipedia.org/wiki?curid=4577316", "title": "Magnesiochloritoid", "text": ""}
{"id": "4577319", "revid": "838137", "url": "https://it.wikipedia.org/wiki?curid=4577319", "title": "Rachael Adams", "text": "Carriera.\nClub.\nLa carriera di Rachael Adams inizia a livello scolastico nella . Continua poi la propria carriera all'universit\u00e0, dove gioca per la , disputando la NCAA Division I dall'edizione 2008 all'edizione 2011, raggiungendo anche la finale del 2010, persa contro la .\nNella stagione 2012-13 inizia la carriera professionistica in Polonia, ingaggiata dal . Nella stagione successiva resta in Liga Siatk\u00f3wki Kobiet, cambiando tuttavia squadra, ingaggiata dal , e conquistando la Supercoppa polacca. Nell'annata 2014-15 viene ingaggiata dall' di Conegliano, nella Serie A1 italiana, dove resta per due annate, aggiudicandosi lo scudetto nel campionato 2015-16.\nPer il campionato 2016-17 difende i colori del club turco dell', in Sultanlar Ligi, ottenendo il successo al campionato mondiale per club 2016 e alla Coppa CEV 2017-18. Nella stagione 2018-19 ritorna in Italia vestendo la maglia della , in Serie A1, con cui si aggiudica la Challenge Cup.\nNella stagione 2020-21, dopo un'annata di inattivit\u00e0, difende i colori dell', club militante nella Sultanlar Ligi turca; rescinde tuttavia il contratto con la squadra turca nel novembre 2020, dopo appena qualche mese. Nella stagione seguente approda nella Superliga S\u00e9rie A brasiliana, ingaggiata dall'.\nNazionale.\nCon la nazionale Under-18 vince il campionato nordamericano 2006 e partecipa al campionato mondiale 2007.\nNell'estate del 2013 debutta in nazionale maggiore, vincendo la Coppa panamericana. A questo successo segue un altro oro al campionato mondiale 2014; nel 2015, invece, vince la medaglia d'oro ai XVII Giochi panamericani, dove viene premiata come miglior centrale, e al campionato nordamericano, mentre nel 2016 si aggiudica l'argento al World Grand Prix e il bronzo ai Giochi della XXXI Olimpiade.\nIn seguito vince la medaglia di bronzo alla Grand Champions Cup 2017 e quella d'oro alla Volleyball Nations League 2018 e alla Coppa panamericana 2019."}
{"id": "4577321", "revid": "23", "url": "https://it.wikipedia.org/wiki?curid=4577321", "title": "Melanophlogite", "text": ""}
{"id": "4577324", "revid": "23", "url": "https://it.wikipedia.org/wiki?curid=4577324", "title": "Meliphanite", "text": ""}
{"id": "4577325", "revid": "2110845", "url": "https://it.wikipedia.org/wiki?curid=4577325", "title": "Gianni Nicoletti", "text": " \nBiografia.\nProfessore di Lingua e letteratura francese presso l'Universit\u00e0 Ca' Foscari Venezia, ha scritto per \"Convivium\", \"Letteratura\" e \"Studi francesi\" e collabor\u00f2, a lungo e fruttuosamente, con l'UTET di Torino. Profondo studioso dell'opera di Arthur Rimbaud e Charles Baudelaire, ha dedicato buona parte delle sue pubblicazioni a questi due autori; ha inoltre curato l'edizione completa delle opere di Sade in italiano. Muore a Venezia il 29 aprile 2007."}
{"id": "4577326", "revid": "860363", "url": "https://it.wikipedia.org/wiki?curid=4577326", "title": "Francesista", "text": ""}
{"id": "4577329", "revid": "812213", "url": "https://it.wikipedia.org/wiki?curid=4577329", "title": "De pura sangre", "text": ""}
{"id": "4577336", "revid": "1305772", "url": "https://it.wikipedia.org/wiki?curid=4577336", "title": "Queirolo", "text": ""}
{"id": "4577337", "revid": "1543377", "url": "https://it.wikipedia.org/wiki?curid=4577337", "title": "Giappone ai Giochi della VII Olimpiade", "text": "Il Giappone ha partecipato ai Giochi della VII Olimpiade di Anversa con una delegazione di 15 atleti tutti uomini, suddivisi in 4 discipline."}
{"id": "4577339", "revid": "729019", "url": "https://it.wikipedia.org/wiki?curid=4577339", "title": "Capsantina", "text": "La capsantina \u00e8 un carotenoide di colore rosso presente nei peperoni e nella spezia da questi ottenuta, la paprica."}
{"id": "4577341", "revid": "860363", "url": "https://it.wikipedia.org/wiki?curid=4577341", "title": "Gabriele Aldo Bertozzi", "text": ""}
{"id": "4577342", "revid": "599013", "url": "https://it.wikipedia.org/wiki?curid=4577342", "title": "Bryan Fogarty", "text": "Carriera.\nDifensore forte fisicamente e dotato tecnicamente, da giovane era considerato un grandissimo talento, anche grazie al fatto di aver battuto a livello giovanile molti record: fu il primo difensore a vincere un titolo di miglior realizzatore in Ontario Hockey League nel 1998-1999, con 155 punti (47 gol e 108 assist); batt\u00e9 il record di gol per un difensore (47 contro i 38 di Bobby Orr); stabil\u00ec il record di assist (108 contro i 96 di Doug Crossman)..\nFu scelto dai Quebec Nordiques al draft 1987, al primo giro (nona scelta assoluta).\nMetter\u00e0 assieme 156 presenze in NHL con le maglie dei Nordiques, dei Pittsburgh Penguins e dei Montreal Canadiens, ma la sua carrier\u00e0 si svolger\u00e0 spesso nelle serie minori, soprattutto a causa dei problemi di alcolismo di cui soffriva fin da giovanissimo, e che gli erano costati anche l'esclusione dalle nazionali giovanili canadesi.\nEbbe anche alcune esperienze in Europa: in Lega Nazionale A con l'HC Davos; in Serie A ed in Alpenliga con l'HC Milano 24; ed in DEL con gli Hannover Scorpions, in due distinte stagioni.\nSi era ritirato nel 2001.\nMor\u00ec per un attacco di cuore dovuto a cardiomegalia mentre si trovava a Myrtle Beach per partecipare ad una battuta di pesca, il 6 marzo 2002."}
{"id": "4577347", "revid": "23", "url": "https://it.wikipedia.org/wiki?curid=4577347", "title": "Meta-alunogen", "text": ""}
{"id": "4577349", "revid": "23", "url": "https://it.wikipedia.org/wiki?curid=4577349", "title": "Metacinnabar", "text": ""}
{"id": "4577353", "revid": "23", "url": "https://it.wikipedia.org/wiki?curid=4577353", "title": "Minium", "text": ""}
{"id": "4577354", "revid": "110157", "url": "https://it.wikipedia.org/wiki?curid=4577354", "title": "Az\u0259rbaycan Kuboku 2007-2008", "text": "La Az\u0259rbaycan Kuboku 2007-2008 \u00e8 stata la 16\u00aa edizione della coppa nazionale azera, disputata tra il 26 settembre 2007 (con gli incontri del turno preliminare) e il 24 maggio 2008 e conclusa con la vittoria del FK Khazar Lenkoran, al suo secondo titolo.\nOttavi di finale.\nGli incontri di andata si disputarono tra il 24 e il 31 ottobre mentre quelli di ritorno tra il 31 ottobre e il 7 novembre 2007.\nQuarti di finale.\nGli incontri di andata si disputarono il 6 e 7 mentre quelli di ritorno il 19 e 20 marzo 2008.\nSemifinali.\nGli incontri di andata si disputarono il 9 mentre quelli di ritorno il 23 aprile 2008.\nFinale.\nLa finale venne disputata il 24 maggio 2008 a Baku. Il FK Khazar Lenkoran vinse ai tempi supplementari dopo che l'incontro si concluse 0-0 al novantesimo minuto."}
{"id": "4577355", "revid": "23", "url": "https://it.wikipedia.org/wiki?curid=4577355", "title": "Molybdophyllite", "text": ""}
{"id": "4577356", "revid": "205197", "url": "https://it.wikipedia.org/wiki?curid=4577356", "title": "Coppa d'Azerbaigian 2007-2008", "text": ""}
{"id": "4577357", "revid": "23", "url": "https://it.wikipedia.org/wiki?curid=4577357", "title": "Molysite", "text": ""}
{"id": "4577358", "revid": "23", "url": "https://it.wikipedia.org/wiki?curid=4577358", "title": "Monohydrocalcite", "text": ""}
{"id": "4577360", "revid": "599013", "url": "https://it.wikipedia.org/wiki?curid=4577360", "title": "Broncho Billy's Love Affair", "text": ""}
{"id": "4577363", "revid": "23", "url": "https://it.wikipedia.org/wiki?curid=4577363", "title": "Nickeline", "text": ""}
{"id": "4577364", "revid": "23", "url": "https://it.wikipedia.org/wiki?curid=4577364", "title": "Orpiment", "text": ""}
{"id": "4577366", "revid": "1272592", "url": "https://it.wikipedia.org/wiki?curid=4577366", "title": "Cossu", "text": ""}
{"id": "4577367", "revid": "1305772", "url": "https://it.wikipedia.org/wiki?curid=4577367", "title": "Easton Neston", "text": "Easton Neston \u00e8 una residenza di campagna nei pressi di Towcester, nel Northamptonshire, in Inghilterra. \u00c8 stato progettato in stile barocco dall'architetto Nicholas Hawksmoor.\nLa casa \u00e8 un edificio di interesse storico.\nStoria.\nEaston Neston \u00e8 sempre stata una residenza privata e non aperta al pubblico, di conseguenza \u00e8 poco conosciuta. Fino a poco tempo fa la casa era di propriet\u00e0 del Lord Hesketh, la cui famiglia discende da Sir William Fermor. Era arredata con pregevoli dipinti, arazzi e mobili del XVIII secolo.\nNel marzo 1876, l'imperatrice d'Austria visit\u00f2 l'Inghilterra e affitt\u00f2 Easton Neston House, con il suo raffinato stallaggio per i suoi cavalli. Ha usato la stazione ferroviaria di Blisworth per raggiungere Londra.\nNel 2004 Alexander Fermor-Hesketh, III barone Hesketh ha messo in vendita la casa e la tenuta, compresa Towcester Racecourse, per \u00a3 50.000.000. Nel 2005 una parte della tenuta, tra cui: la casa principale, alcuni edifici circostanti e 550 acri (2,2\u00a0km\u00b2) di terra, \u00e8 stata venduta a uomo d'affari, Leon Max, per circa \u00a3 15.000.000. Lord Hesketh, ha mantenuto la propriet\u00e0 del campo di regata. Max prevede di utilizzare l'ala Wren, progettando un edificio come base per le sue operazioni europee, e il blocco di Hawksmoor come sua residenza personale.\nArchitetto.\nHawksmoor \u00e8 stato incaricato di costruire Easton Neston da Sir William Fermor, in seguito creato Lord Leominster; Hawksmoor era stato consigliato da suo cugino acquisito, Sir Christopher Wren. A seguito del matrimonio di Fermor con una ereditiera, Catherine Poulett, nel 1692, decise di riutilizzare l'idea di un nuovo palazzo, e successivamente Hawksmoor ricevette la commissione intorno al 1694.\nIl 29 marzo 2011, una rara lettera di 300 parole scritta e firmata da Wren, del 1685, in cui offre consigli sulla costruzione di Easton Neston, \u00e8 stata venduta all'asta per \u00a3 19.200.\nEsterno.\nLe statue (originariamente parte della collezione dei marmi di Arundel) sono stati rimossi e venduti da George Fermor, II conte di Pomfret (1722-1785), i quali sono stati acquistati dalla madre e donati al Ashmolean Museum di Oxford nel 1755.\nEntrambe le facciate principali sono di design semplice. La casa rettangolare, si sviluppa su tre piani principali. Il primo \u00e8 un bugnato piano interrato, con nove campate divise da pilastri compositi, ogni baia contiene un'alta finestra a ghigliottina, sottile della stessa altezza su ogni piano. La baia centrale contiene l'ingresso, affiancato da due colonne. Queste due colonne sostengono un piccolo frontone su cui vi \u00e8 inciso il motto dei Fermor. La linea del tetto \u00e8 nascosta da una balaustra e decorata a dieci intervalli, di pietra coperte da urne.\nInterni.\nLe sale principali presentano finestre che partono dal pavimento al soffitto. Le camere sono ampie e ben proporzionata, senza soffrire della grandezza opprimente. La massiccia scala principale, con una balaustra in ferro battuto in stile Jean Tijou, \u00e8 decorata da dipinti da Sir James Thornhill.\nGli interni hanno subito alcune modifiche. La grande sala di Hawksmoor, con le sue pareti nude e decorata da vestiboli e colonne corinzie, \u00e8 stato suddivisa nel XIX secolo, quando Sir Thomas Hesketh eredit\u00f2 la propriet\u00e0 da suo zio, per creare tre ulteriori camere da letto nel piano superiore. Il salotto principale e le stanze solo riccamente decorate con stucchi di Artari della met\u00e0 del XVIII secolo, un alto soffitto con trofei contenenti emblemi di caccia."}
{"id": "4577369", "revid": "767487", "url": "https://it.wikipedia.org/wiki?curid=4577369", "title": "Broncho Billy's Love Affair (film 1912)", "text": "Broncho Billy's Love Affair \u00e8 un cortometraggio muto del 1912 scritto, prodotto, interpretato e diretto da Gilbert M. 'Broncho Billy' Anderson.\nNon va confuso con il \"Broncho Billy's Love Affair\" del 1915, sempre diretto da Anderson.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 7 dicembre 1912."}
{"id": "4577371", "revid": "23", "url": "https://it.wikipedia.org/wiki?curid=4577371", "title": "Pharmacolite", "text": ""}
{"id": "4577372", "revid": "23", "url": "https://it.wikipedia.org/wiki?curid=4577372", "title": "Pharmacosiderite", "text": ""}
{"id": "4577374", "revid": "23", "url": "https://it.wikipedia.org/wiki?curid=4577374", "title": "Phosgenite", "text": ""}
{"id": "4577377", "revid": "23", "url": "https://it.wikipedia.org/wiki?curid=4577377", "title": "Phosphophyllite", "text": ""}
{"id": "4577378", "revid": "54476", "url": "https://it.wikipedia.org/wiki?curid=4577378", "title": "Distintivo per assalto della fanteria", "text": "Il distintivo per assalto della fanteria (in tedesco \"Infanterie Sturmabzeichen\") \u00e8 una decorazione militare del Terzo Reich, concessa ad alcune categorie di militari dell'esercito tedesco (Heer) e delle Waffen-SS. Ne esistono due versioni: argento e bronzo.\nInquadramento storico.\nIl distintivo per assalto della fanteria venne ufficialmente istituito nella versione argento (\"Silber\" in tedesco) dal Generaloberst (generale d'armata) Walther von Brauchitsch il 20 dicembre 1939. Questo atto nacque dalla necessit\u00e0 di premiare i soldati della fanteria che si erano contraddistinti sul campo di battaglia con una decorazione diversa dalla gi\u00e0 esistente Croce di Ferro. Il disegno e il progetto del distintivo vennero affidati all'azienda berlinese C.E. Junker dietro ordine diretto dell'Oberkommando des Heeres (OKH, alto comando dell'esercito), che dopo aver dato il via ai lavori nel dicembre 1939, present\u00f2 all'Oberkommando der Wehrmacht (OKW, alto comando della Wehrmacht) un campionario di tredici modelli. Venne scelto quello che riassumeva tutte le caratteristiche richieste (fucile 98k con baionetta inastata, corona di foglie di quercia e aquila dell'esercito). Una volta presa visione del prodotto definitivo, von Brauchitsch firm\u00f2 l'istituzione del distintivo il 20 dicembre.\nLa versione in bronzo (\"Bronze\") venne introdotta il 1\u00ba giugno 1940. Esistevano inoltre versioni a spilla in miniatura, per gli abiti civili, e in stoffa, pi\u00f9 comoda rispetto a quella in metallo.\nIl conferimento del distintivo.\nTutte e due le versioni dell'\"Infanterie Sturmabzeichen\" potevano essere concesse a ufficiali, sottufficiali e uomini di truppa. Quella in argento, concessa per la prima volta nell'aprile 1940 nel corso dell'invasione tedesca del Belgio a un Leutnant (sottotenente) e a un Gefreiter (caporale), era destinata alla fanteria (\"Infanterie\", \"Grenadier\", \"J\u00e4ger\") secondo una delle seguenti modalit\u00e0:\nLa versione in bronzo poteva invece essere ottenuta solo dai soldati inquadrati nei reggimenti di fanteria motorizzata (\"Infanterie mot.\") o nelle compagnie di mitragliatrici, mortai e anticarro dei reggimenti di fanteria o da montagna. I criteri di assegnazione erano i medesimi della versione in argento.\nIl 26 febbraio 1941 l'OKH chiar\u00ec con un nuovo regolamento che i soldati delle compagnie antiaeree (\"Flugabwehr-Kompanie\") potevano ricevere l'\"Infanterie Sturmabzeichen\" solo se avessero partecipato agli assalti e al relativo sfondamento della prima linea nemica con armi proprie. Il 25 luglio seguente un'ulteriore disposizione limit\u00f2 l'assegnazione del distintivo ai soli reparti dell'esercito e delle Waffen-SS, a cui si aggiunsero il 12 novembre quelli della polizia. I membri della marina (Kriegsmarine) e dell'aeronautica (Luftwaffe, in questo caso almeno fino a quando non venne istituito l'apposito distintivo di combattimento a terra) potevano vedersi concesso il distintivo solo se inquadrati e agli effettivi comandi dell'esercito. \u00c8 il caso ad esempio delle Feld-Division della Luftwaffe.\nInizialmente solo i comandanti di reggimento potevano approvare il conferimento del distintivo, ma in seguito questa facolt\u00e0 venne riconosciuta anche ai comandanti di battaglione. La segnalazione veniva fatta loro dai comandanti di compagnia, che tenevano aggiornato il ruolino militare dell'interessato (\"Soldbuch\") contando i vari giorni di combattimento necessari per ottenere l'\"Infanterie Sturmabzeichen\". Spesso il soldato riceveva il distintivo e il relativo attestato direttamente sul campo di battaglia, contenuto in una bustina con stampato il nome della decorazione.\nSi stima che abbiano ricevuto questo distintivo circa 941.000 soldati tedeschi. Veniva portato nella parte inferiore della tasca sinistra dell'uniforme, oppure pi\u00f9 in basso e a destra di decorazioni pi\u00f9 importanti come la Croce di Ferro di prima classe."}
{"id": "4577379", "revid": "729019", "url": "https://it.wikipedia.org/wiki?curid=4577379", "title": "Isola Mambacayao", "text": "L'isola di Mambacayao \u00e8 una piccola isola disabitata del gruppo Don, a sud-ovest dell'isola Bantayan."}
{"id": "4577382", "revid": "23", "url": "https://it.wikipedia.org/wiki?curid=4577382", "title": "Phosphosiderite", "text": ""}
{"id": "4577390", "revid": "23", "url": "https://it.wikipedia.org/wiki?curid=4577390", "title": "Phosphuranylite", "text": ""}
{"id": "4577392", "revid": "23", "url": "https://it.wikipedia.org/wiki?curid=4577392", "title": "Picropharmacolite", "text": ""}
{"id": "4577393", "revid": "28592", "url": "https://it.wikipedia.org/wiki?curid=4577393", "title": "Cimitero del convento di Novodevi\u010dij", "text": ""}
{"id": "4577395", "revid": "1305772", "url": "https://it.wikipedia.org/wiki?curid=4577395", "title": "Viaggio (disambigua)", "text": ""}
{"id": "4577396", "revid": "23", "url": "https://it.wikipedia.org/wiki?curid=4577396", "title": "Prismatine", "text": ""}
{"id": "4577399", "revid": "23", "url": "https://it.wikipedia.org/wiki?curid=4577399", "title": "Pyrargyrite", "text": ""}
{"id": "4577400", "revid": "23", "url": "https://it.wikipedia.org/wiki?curid=4577400", "title": "Pyrite", "text": ""}
{"id": "4577401", "revid": "2130303", "url": "https://it.wikipedia.org/wiki?curid=4577401", "title": "Santuario della Madonna del Carmine (Accadia)", "text": "Il santuario della Madonna del Carmine \u00e8 situato tra i monti della Daunia, nel territorio comunale di Accadia, lungo le falde meridionali del monte Crispignano a un'altitudine di .\nStoria.\nSecondo la tradizione, sulla sommit\u00e0 del monte Crispiniano (l'attuale \"Crispignano\") apparve la Madonna del Carmine in una fenditura della roccia ad un pastorello di Panni di 12 anni tra il 1200 e il 1300 . Dal XIV secolo, venne costruito un importante santuario dedicato proprio alla Madonna.\nA Giuseppe Recco duca di Accadia si deve la realizzazione della cappella nel 1694 e la donazione del bassorilievo marmoreo raffigurante la Madonna e il bambino.\nNel 1753 venne ricostruita la cappella sulla sommit\u00e0 della rupe dell'Apparizione, con la facciata rivolta verso Accadia, Il 21 agosto 1927 si procedette alla sua consacrazione e all'incoronazione della Beata Vergine del Carmine.\nNel 2007 in ricordo dell'ottantesimo anniversario dell'incoronazione della Madonna, si svolsero solenni festeggiamenti, che videro l'arrivo sul monte di numerosi fedeli e pellegrini che accompagnarono la statua della Madonna fino ad Accadia."}
{"id": "4577402", "revid": "23", "url": "https://it.wikipedia.org/wiki?curid=4577402", "title": "Pyrolusite", "text": ""}
{"id": "4577405", "revid": "23", "url": "https://it.wikipedia.org/wiki?curid=4577405", "title": "Pyrostilpnite", "text": ""}
{"id": "4577406", "revid": "1573940", "url": "https://it.wikipedia.org/wiki?curid=4577406", "title": "Newtonia archboldi", "text": "La newtonia di Tabity (Newtonia archboldi ) \u00e8 un uccello della famiglia Vangidae, endemico del Madagascar.\nDistribuzione e habitat.\n\u00c8 un endemismo del Madagascar sud-occidentale.\nIl suo habitat tipico \u00e8 la foresta spinosa, ambiente semidesertico caratterizzato da una lunga stagione secca e da scarsissime precipitazioni.\nConservazione.\nLa \"IUCN Red List\" classifica \"N. archboldi\" come specie a basso rischio (\"Least Concern\").\nParte del suo areale ricade all'interno del parco nazionale di Tsimanampetsotsa e della riserva speciale di Bezaha Mahafaly."}
{"id": "4577408", "revid": "23", "url": "https://it.wikipedia.org/wiki?curid=4577408", "title": "Rhodochrosite", "text": ""}
{"id": "4577410", "revid": "23", "url": "https://it.wikipedia.org/wiki?curid=4577410", "title": "Rhomboclase", "text": ""}
{"id": "4577412", "revid": "1266208", "url": "https://it.wikipedia.org/wiki?curid=4577412", "title": "Associazione Calcio Comense 1933-1934", "text": "Questa pagina raccoglie i dati riguardanti l'Associazione Calcio Comense nelle competizioni ufficiali della stagione 1933-1934."}
{"id": "4577413", "revid": "23", "url": "https://it.wikipedia.org/wiki?curid=4577413", "title": "Ruthenium", "text": ""}
{"id": "4577414", "revid": "23", "url": "https://it.wikipedia.org/wiki?curid=4577414", "title": "Rutile", "text": ""}
{"id": "4577416", "revid": "23", "url": "https://it.wikipedia.org/wiki?curid=4577416", "title": "Salammoniac", "text": ""}
{"id": "4577418", "revid": "23", "url": "https://it.wikipedia.org/wiki?curid=4577418", "title": "Selenium", "text": ""}
{"id": "4577419", "revid": "767487", "url": "https://it.wikipedia.org/wiki?curid=4577419", "title": "Broncho Billy's Love Affair (film 1915)", "text": " Broncho Billy's Love Affair \u00e8 un cortometraggio muto del 1915 interpretato e diretto da Gilbert M. 'Broncho Billy' Anderson.\nNon va confuso con un precedente \"Broncho Billy's Love Affair\" del 1912, sempre diretto e interpretato da Anderson.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 26 novembre 1915."}
{"id": "4577420", "revid": "1971044", "url": "https://it.wikipedia.org/wiki?curid=4577420", "title": "Under the Rising Sun", "text": "Under the Rising Sun: Live in Japan (Rising Power Tour) \u00e8 un live DVD della band thrash metal australiana Dungeon, girato a Tokyo nel 2003 e pubblicato nell'agosto 2004 dall'etichetta Metal Warriors.\nIl titolo del DVD \u00e8 stato suggerito da una fan sul forum internet della band."}
{"id": "4577421", "revid": "23", "url": "https://it.wikipedia.org/wiki?curid=4577421", "title": "Siderazot", "text": ""}
{"id": "4577423", "revid": "767487", "url": "https://it.wikipedia.org/wiki?curid=4577423", "title": "Ali sulla Cina", "text": "Ali sulla Cina (\"China Clipper\") \u00e8 un film del 1936 diretto da Ray Enright. \u00c8 ispirato alla storia della compagnia aerea Pan American Airlines.\nProduzione.\nIl film, diretto da Ray Enright su una sceneggiatura di Frank Wead e Norman Reilly Raine, fu prodotto da Samuel Bischoff e Louis F. Edelman per la First National Productions e girato nel maggio 1936.\nDistribuzione.\nIl film fu distribuito con il titolo \"China Clipper\" negli Stati Uniti dal 22 agosto 1936 al cinema dalla Warner Bros.\nAltre distribuzioni:\nTagline.\n\"THRILL TO A NEW TRIUMPH! LOVE SPANS THE PERILOUS PACIFIC!\""}
{"id": "4577424", "revid": "23", "url": "https://it.wikipedia.org/wiki?curid=4577424", "title": "Silicon", "text": ""}
{"id": "4577425", "revid": "23", "url": "https://it.wikipedia.org/wiki?curid=4577425", "title": "Sphalerite", "text": ""}
{"id": "4577427", "revid": "23", "url": "https://it.wikipedia.org/wiki?curid=4577427", "title": "Stephanite", "text": ""}
{"id": "4577435", "revid": "23", "url": "https://it.wikipedia.org/wiki?curid=4577435", "title": "Sylvanite", "text": ""}
{"id": "4577436", "revid": "23", "url": "https://it.wikipedia.org/wiki?curid=4577436", "title": "Talc", "text": ""}
{"id": "4577437", "revid": "83531", "url": "https://it.wikipedia.org/wiki?curid=4577437", "title": "Armistead Maupin", "text": "Maupin \u00e8 uno degli autori pi\u00f9 apprezzati dalla comunit\u00e0 LGBT.\nBiografia.\nNato a Washington D.C., figlio di Diana Maupin e Armistead Jones Maupin Sr.. Poco dopo la sua nascita, la famiglia si trasfer\u00ec nella Carolina del Nord, dove \u00e8 cresciuto. Dice che ha avuto l'istinto di narrazione fin dalla tenera et\u00e0 di otto anni. Ha frequentato l'Universit\u00e0 della Carolina del Nord a Chapel Hill, dove si \u00e8 impegnato nel giornalismo attraverso la scrittura per il quotidiano \"The Daily Tar Heel\". Dopo aver conseguito la laurea, Maupin si iscrive alla Facolt\u00e0 di Legge, che abbandona poco dopo.\nMaupin \u00e8 un veterano della United States Navy, ha prestato servizio anche durante la guerra del Vietnam. Egli sostiene di aver saputo che era gay fin da bambino, ma non ha avuto rapporti sessuali fino all'et\u00e0 di 26 anni, ha deciso di fare coming out nel 1974, quando aveva circa 30 anni.\nMaupin inizia la sua carriera lavorando per la rete televisiva WRAL-TV (Channel 5) con sede a Raleigh (Carolina del Nord), successivamente lavora per un giornale di Charleston (Carolina del Sud), a cui segue un'offerta di una posizione di prestigio negli uffici di San Francisco della Associated Press.\nVerso la met\u00e0 degli anni settanta inizia la sua attivit\u00e0 di scrittore, creando \"Tales of the City\", una serie di racconti ambientati a San Francisco pubblicati per la prima volta su \"Pacific Sun\" e successivamente sul \"San Francisco Chronicle\".\nCarriera.\nDopo aver pubblicato i suoi racconti su diversi giornali, nel 1978 viene pubblicato dalla HarperCollins il primo romanzo della serie, intitolato \"I racconti di San Francisco\". Negli anni seguenti vennero pubblicati i romanzi \"Nuovi racconti di San Francisco\" e \"Ritorno a San Francisco\". Nel quarto romanzo \"28 Barbary Lane\", pubblicato nel 1984, \u00e8 il primo scrittore ad affrontare per la prima volta il tema dell'AIDS. La serie si conclude nel 1989 con \"Sure of You\". Dopo 18 anni pubblica altri due romanzi della serie, incentrati su alcuni dei personaggi pi\u00f9 significativi della serie, \"Michael Tolliver Lives\" del 2007 e \"Mary Ann in Autumn\", pubblicato nel 2010.\nDalla serie di romanzi \u00e8 stata ricavata una miniserie televisiva in sei parti intitolata \"Tales of the City\", una co-produzione tra Regno Unito e Stati Uniti. Tra le interpreti principali della miniserie figurano Laura Linney e Olympia Dukakis. La miniserie \u00e8 andata in onda sulla rete televisiva americana PBS, successivamente sul canale televisivo via cavo Showtime.\nMaupin ha anche due romanzi che non fanno parte della serie \"I racconti di San Francisco\". Il primo \"Maybe the Moon\", pubblicato nel 1992, \u00e8 un racconto semi-biografico, nonostante la protagonista sia una donna eterosessuale ebrea affetta dal nanismo. Per il personaggio Maupin si \u00e8 ispirato all'amica Tamara De Treaux, nota interprete di ET nel film del 1982 \"E.T. l'extra-terrestre\".\nNel 2000 viene pubblicato il romanzo \"Una voce nella notte\", ispirato a esperienze di vita reale di Maupin relative all'imbroglio di Anthony Godby Johnson. Dal romanzo \u00e8 stato tratto un omonimo film con Robin Williams, presentato al Sundance Film Festival a fine gennaio 2006 e distribuito dalla Miramax nell'agosto successivo.\nVita privata.\nMaupin \u00e8 stato legato sentimentalmente per oltre 12 anni con Terry Anderson, attivista per i diritti gay e coautore della sceneggiatura di \"Una voce nella notte\". Ha vissuto con Anderson tra San Francisco e la Nuova Zelanda.\nIl 18 maggio 2007 Maupin si \u00e8 sposato a Vancouver (Canada) con Christopher Turner, produttore di siti web e fotografo.\nMaupin condivide un nonno con la cantante britannica Sarah Jane Morris."}
{"id": "4577438", "revid": "23", "url": "https://it.wikipedia.org/wiki?curid=4577438", "title": "Tellurium", "text": ""}
{"id": "4577439", "revid": "59558891", "url": "https://it.wikipedia.org/wiki?curid=4577439", "title": "Green Is the Color", "text": " #REDIRECTGreen Is the Colour"}
{"id": "4577440", "revid": "23", "url": "https://it.wikipedia.org/wiki?curid=4577440", "title": "Tetradymite", "text": ""}
{"id": "4577441", "revid": "46931", "url": "https://it.wikipedia.org/wiki?curid=4577441", "title": "Submarine D1", "text": ""}
{"id": "4577442", "revid": "23", "url": "https://it.wikipedia.org/wiki?curid=4577442", "title": "Tetrahedrite", "text": ""}
{"id": "4577444", "revid": "23", "url": "https://it.wikipedia.org/wiki?curid=4577444", "title": "Tridymite", "text": ""}
{"id": "4577445", "revid": "119995149", "url": "https://it.wikipedia.org/wiki?curid=4577445", "title": "Anton Giulio Mancino", "text": "Biografia.\nDopo aver conseguito la laurea in lettere nel 1994 presso l'Universit\u00e0 degli Studi di Bari Aldo Moro, in veste di critico cinematografico e di studioso collabora nel tempo con i settimanali \"Diario\" e \"Film Tv\" e a varie riviste specializzate tra cui \"Cinecritica\", \"Cineforum\", \"Bianco &amp; Nero,\" \"Fata Morgana\", \"Quaderni del CSCI\".\nScrive inoltre articoli e recensioni per le pagine culturali di alcuni quotidiani come \"Il Corriere Adriatico\", \"Paese Sera\", \"Quotidiano di Lecce\" e \"La Gazzetta di Mantova\". Dal 1994 al 2008 ha collaborato alle pagine della Cultura e degli Spettacoli del quotidiano \"La Gazzetta del Mezzogiorno\".\nHa fatto parte dal 2001 al 2004 e dal 2009 al 2012 della Commissione selezionatrice della \"Settimana Internazionale della Critica\" della Mostra d'Arte Cinematografica di Venezia. Ha inoltre ricoperto il ruolo di giurato anche presso il Festival di Istanbul, il Festival Arsenal di Riga e il Torino Film Festival.\nNell'ambito della didattica e della formazione rivolta all'utenza giovanile e scolastica collabora dal 1996 come consulente, animatore di dibattiti e laboratori di educazione all'immagine e alla legalit\u00e0 e redattore di schede filmiche.\nDal 1999 \u00e8 socio fondatore e membro del consiglio di amministrazione della cooperativa sociale \"Il Nuovo Fantarca\" di Bari, impegnata nella promozione dei diritti umani, della nonviolenza, della giustizia sociale e dello sviluppo della persona attraverso percorsi culturali di media education, media literacy e l'uso sperimentale delle nuove tecnologie multimediali anche in contesti di arti terapie, nell'organizzazione di Rassegne Internazionali di Cinema per la Scuola, una sorta di festival non competitivo che presenta circa 18 film, alcuni in prima nazionale, destinati ad un pubblico fra i 5 e i 18 anni che si arricchisce di stage, seminari, laboratori di produzione video indirizzati soprattutto ai pi\u00f9 giovani, corsi di formazione per adulti e ragazzi..\nLa sua attivit\u00e0 di saggista riguarda numerosi autori, tra cui Martin Scorsese e Jonathan Demme nel suo libro d'esordio, \"Angeli selvaggi\" del 1995, con la prefazione di Roger Corman, e successivamente, dal 1998, Francesco Rosi, John Wayne, Giancarlo Giannini e Sergio Rubini. Particolare attenzione al\" film politico-indiziario\" italiano viene dedicata soprattutto a partire dal suo libro del 2008 \"Il processo della verit\u00e0 - Le radici del film politico indiziario\", con cui i rapporti tra cinema, politica e diritto confluiscono in una lettura controcorrente del capolavoro viscontiano \"La terra trema\", in relazione alla strage di Portella della Ginestra. Segue \"Schermi d'inchiesta - Gli autori del film politico-indiziario\", dove emergono nuovi aspetti del modo in cui fu parzialmente censurato e perch\u00e9, a monte, il film \"Salvatore Giuliano\". Agli inizi degli anni 2000 ha collaborato significativamente all\"'Enciclopedia del Cinema\" (\u00e8 autore di circa 40 voci), dell'Istituto dell'Enciclopedia Italiana, e con un numero altrettanto cospicuo di voci al \"Dizionario dei registi del cinema mondiale\", edito da Einaudi.\nDal 1995 \u00e8 stato pi\u00f9 volte ospite delle trasmissioni di Rai Radio 3 \"Hollywood Party\" e \"Atlantis\".\nNel 2005 dirige il lungometraggio documentario \"Giancarlo Santi: facevo er cinema\", presentato fuori concorso al Torino Film Festival, e nel 2007 il cortometraggio \"All'alba\", in concorso al Torino Film Festival.\nDal 2009 \u00e8 consulente sul rapporto tra audiovisivi, storia e legalit\u00e0 con il \"Centro di Documentazione per la Legalit\u00e0 e la Nonviolenza \"Antonino Caponnetto\"\" del Comune di Bari - III Circoscrizione Picone - Poggiofranco, con il sostegno dell'Agenzia per la lotta non repressiva alla criminalit\u00e0 organizzata del Comune di Bari..\nNel 2012 \u00e8 tra i conduttori di Wikiradio di Rai Radio 3, offrendo le sue analisi su alcuni dei grandi capolavori del cinema, come \"Il mago di Oz\", \"Casablanca\", \"Salvatore Giuliano\" e \"Z - L'orgia del potere\" o autori come Pier Paolo Pasolini, nel contesto dei misteri e delle logiche stragiste, Federico Fellini e Francesco Rosi, Luigi Comencini, John Wayne.\nDal 2010 \u00e8 ricercatore e professore aggregato di Semiologia del cinema e degli audiovisivi, Cinematografia digitale e Storia del cinema all'Universit\u00e0 degli Studi di Macerata.\nNel 2014, con il libro \"La recita della storia. Il caso Moro nel cinema di Marco Bellocchio\", analisi dei film di Bellocchio alla luce del Caso Moro, e viceversa, lavoro che arricchito dalla prefazione del politologo Giorgio Galli indaga sul rapporto tra cinema e politica seguendo piste di ricerca clamorose su tutti e due i fronti, molto apprezzato dallo stesso autore di \"Buongiorno, notte\", vince il Premio Diego Fabbri della Rivista del Cinematografo, con la seguente motivazione: \"All'apparenza studio sull'opera del regista piacentino, il volume muove da una prospettiva originale che ne fa un oggetto anomalo all'interno della saggistica cinematografica. Un saggio in cui la critica supera i suoi naturali confini per offrire una chiave di \ninterpretazione della nostra Storia recente\"."}
{"id": "4577447", "revid": "23", "url": "https://it.wikipedia.org/wiki?curid=4577447", "title": "Triphylite", "text": ""}
{"id": "4577451", "revid": "23", "url": "https://it.wikipedia.org/wiki?curid=4577451", "title": "Zinc", "text": ""}
{"id": "4577453", "revid": "767487", "url": "https://it.wikipedia.org/wiki?curid=4577453", "title": "Aspettative adattive", "text": "Le aspettative adattive sono un metodo di formazione delle opinioni concernenti un evento futuro.\nGli individui hanno delle opinioni sui valori futuri delle principali variabili economiche (per esempio il tasso di inflazione o il prezzo del grano). Queste aspettative esercitano un ruolo importante sui fenomeni economici. La formazione di queste aspettative \u00e8 sovente il risultato di esperienze e di errori passati.\nIl caso pi\u00f9 semplice \u00e8 l\u2019anticipazione statica. Si suppone che nel futuro si ritrova il medesimo valore di oggi (medesimo tasso di inflazione per esempio). Un modello pi\u00f9 generale \u00e8 quello delle aspettative adattive.\nIl modello.\nSia formula_1 il prezzo atteso al periodo t. Le aspettative adattive suppongono che una parte dell'errore della previsione sia corretto nel periodo successivo:\ndove formula_3 \u00e8 il fattore di correzione. Se formula_4 si ottiene l'aspettativa statica. Il modello elementare della ragnatela (cobweb in inglese) utilizza questa ipotesi: il prezzo previsto dei suini \u00e8 il prezzo attuale. Si pu\u00f2 anche scrivere:\nIl prezzo atteso al periodo t+1 \u00e8 la media ponderata del prezzo atteso e del prezzo effettivo nel periodo t.\nSi pu\u00f2 fare il medesimo ragionamento per il prezzo previsto al periodo t e cos\u00ec di seguito. Sostituendo questi valori si ottiene:\nSe formula_7 si trova:\nSi tratta di una media mobile con dei pesi geometrici.\nLe critiche.\nLe aspettative adattive si basano esclusivamente sull'evoluzione dei prezzi nel passato e non tengono conto di tutta l'informazione disponibile per prevedere i prezzi. Nel caso di variazioni stagionali, le aspettative adattive danno delle stime distorte (con bias). Se il prezzo dell'insalata \u00e8 di 2 \u20ac in inverno e di 1 \u20ac in estate, le aspettative adattive danno a lungo termine un valore di 1.33 \u20ac in inverno e 1.667 \u20ac in estate.\nNei periodi con tassi d'inflazione crescenti le aspettative adattive sottostimano sempre i tassi effettivi di inflazione.\nSe gli individui conoscessero il processo stocastico come nel modello delle aspettative razionali allora i valori stimati non sarebbero distorti. Supponiamo che il processo stocastico sia:\nSe formula_7 si ottengono le aspettative adattive seguenti:\nLe aspettative razionali suppongono che l'individuo conosce il processo stocastico e allora formula_12 per formula_13.\nIn questo caso le aspettative adattive sono un'approssimazione sempre migliore delle aspettative razionali.\nLe verifiche empiriche.\nI processi stocastici economici non hanno il carattere regolare dei fenomeni astronomici. Ci sono dei numerosi effetti che mascherano la loro struttura. Per esempio, una siccit\u00e0 eccezionale pu\u00f2 condurre ad un aumento inatteso del prezzo del grano.\nUtilizzando i dati del corso delle azioni e i dividendi, Chow trova che il modello delle aspettative adattive pu\u00f2 essere utilizzato per rappresentare l'evoluzione di questi valori tra il 1871 e il 1986.\nLe opinioni dei consumatori sul tasso di inflazione o il tasso di disoccupazione possono pure essere utilizzati per un test delle aspettative. Prendendo i sondaggi pubblicati regolarmente dall'universit\u00e0 del Michigan, Carroll trova che le aspettative dei consumatori si trovano a mezza strada fra le aspettative adattive e le aspettative razionali."}
{"id": "4577455", "revid": "23", "url": "https://it.wikipedia.org/wiki?curid=4577455", "title": "Zircon", "text": ""}
{"id": "4577457", "revid": "1316803", "url": "https://it.wikipedia.org/wiki?curid=4577457", "title": "Register.it", "text": "Register.it \u00e8 un'azienda italiana che opera nel settore della fornitura di servizi di registrazione di domini, hosting, protezione del brand e pubblicit\u00e0 in rete. \u00c8 stata la prima societ\u00e0 italiana accreditata dall'ICANN (l'ente a cui \u00e8 affidata la gestione tecnica del Domain Name System a livello mondiale) lo Shared Registry System per la registrazione dei domini di primo livello generici .com, .org e .net e dal 2013 \u00e8 stata riconosciuta ufficialmente dall'Agenzia per l'Italia digitale (AgID) come gestore certificato per la fornitura della Posta Elettronica Certificata.\nIl gruppo, oltre all'Italia attraverso Register.it, \u00e8 presente in Spagna, Regno Unito e Irlanda, Francia, Portogallo e Olanda rispettivamente attraverso i marchi \"Nominalia\", \"Namesco\", \"Poundhost\", \"Register365\" e il Gruppo \"Amen\".\nStoria.\nRegister.it nasce nel giugno 1998 come servizio di registrazione dei domini web di \"Got.it\".\nNel febbraio 2001 nasce \"Register.it S.p.A.\" dall'unione dei rami d'azienda Register.it della sopraccitata \"Got.it\", e \"Domini.it\" del Gruppo \"DADA\".\nSuccessivamente la societ\u00e0 avvia un piano di sviluppo che prevede l'espansione in Europa.\nNel 2006 DADA completa l'acquisizione del 100% di Register.it.\nLa progressiva focalizzazione di DADA nell'area Domini &amp; Hosting prosegue, sempre nel 2006, con l'acquisizione da parte di Register.it di \"Nominalia\", societ\u00e0 spagnola nel settore dei servizi di registrazione di domini e hosting, per proseguire nel luglio 2007 con l'acquisizione di \"Namesco\", player in UK nel medesimo settore. Nel luglio 2008 Register.it acquisisce il Gruppo \"Amen\", operante in Francia, Spagna e Portogallo nello stesso settore.\nNel 2009, nel business dell'advertising online, Register.it lancia \"Simply\", un Adserver proprietario che permette agli inserzionisti la pianificazione delle proprie campagne pubblicitarie digitali.\nNel mese di gennaio del 2010 Register.it realizza l'acquisizione di \"Poundhost\", operatore del Regno Unito nei servizi di hosting dedicato e virtuale.\nNel 2013 Register.it \u00e8 stato infine riconosciuto dall'Agenzia per l'Italia Digitale (\"AID\") Gestore certificato per la fornitura della Posta Elettronica Certificata.\nNel 2018 Register.it acquista la piattaforma Sitonline.\nNel 2019 si \u00e8 perfezionata la fusione per incorporazione di Register.it SpA e Dali Italy Bidco SpA in Dada SpA. Da questa data la societ\u00e0 incorporante Dada S.p.A varia la propria denominazione in Register S.p.A.\nProdotti.\nI servizi di Register.it sono:"}
{"id": "4577462", "revid": "1543377", "url": "https://it.wikipedia.org/wiki?curid=4577462", "title": "India ai Giochi della VII Olimpiade", "text": "L'India ha partecipato ai Giochi della VII Olimpiade di Anversa con una delegazione di 5 atleti tutti uomini suddivisi in 2 discipline."}
{"id": "4577527", "revid": "74801", "url": "https://it.wikipedia.org/wiki?curid=4577527", "title": "Rocky Mount (Carolina del Nord)", "text": "Rocky Mount \u00e8 una citt\u00e0 degli Stati Uniti d'America, della Carolina del Nord nelle contee di Edgecombe e Nash. La popolazione al censimento del 2010 era di abitanti."}
{"id": "4577532", "revid": "729019", "url": "https://it.wikipedia.org/wiki?curid=4577532", "title": "Air Partner", "text": "La Air Partner PLC \u00e8 un'azienda britannica quotata in borsa alla London Stock Exchange con sede a Gatwick (Londra) che si occupa di noleggio di jet privati e aerei commerciali.\nStoria.\nAir Partner \u00e8 nata nel 1961 a Londra, all'interno del Terminal principale dell'aeroporto di Gatwick. Inizialmente, la societ\u00e0 si occupava della formazione dedicata ai piloti militari che volevano riconvertirsi in piloti di linea, e, in seguito, aggiunse un servizio di taxi aereo. Nel 1983, fu presa la decisione di dedicarsi completamente all'attivit\u00e0 di corriere aereo e, negli anni successivi, di specializzarsi come broker di private jet, jet commerciali e cargo.\nNel 1994 inizi\u00f2 a espandersi nel mondo aprendo Air Partner France, la filiale di Parigi, e l'anno seguente complet\u00f2 il posizionamento alla Borsa di Londra. Nel 1997 apre la prima filiale negli Stati Uniti, in Florida, e in Germania. Nel 2002 vengono inaugurate le filiali di Dubai e Washington e, l'anno successivo, quella di Singapore.\nNel 2004 ottiene il Royal Warrant in qualit\u00e0 di fornitore ufficiale di voli per la corona britannica. Nello stesso periodo, apre gli uffici a Nuova Delhi. Nel 2005 vengono aperte filiali in Italia e a San Francisco. Dal 2008 Air Partner compensa le emissioni di CO2 per tutti i propri voli. Nel 2010, agli uffici gi\u00e0 esistenti, si aggiungono quelli di Istanbul e Hong Kong."}
{"id": "4577533", "revid": "339392", "url": "https://it.wikipedia.org/wiki?curid=4577533", "title": "Skyreach Centre", "text": ""}
{"id": "4577536", "revid": "481666", "url": "https://it.wikipedia.org/wiki?curid=4577536", "title": "Les Amours de la reine \u00c9lisabeth", "text": ""}
{"id": "4577537", "revid": "1573940", "url": "https://it.wikipedia.org/wiki?curid=4577537", "title": "Newtonia (zoologia)", "text": "Newtonia \u00e8 un genere di uccelli della famiglia Vangidae, endemico del Madagascar.\nTassonomia.\nIn passato, il genere veniva attribuito alla famiglia Sylviidae o ai Muscicapidae, ma recenti studi filogenetici ne hanno riconosciuto l'appartenenza alla famiglia Vangidae.\nComprende le seguenti specie:"}
{"id": "4577547", "revid": "371529", "url": "https://it.wikipedia.org/wiki?curid=4577547", "title": "Porgy and Bess (Ella Fitzgerald e Louis Armstrong)", "text": "Porgy and Bess \u00e8 il tredicesimo album della cantante jazz Ella Fitzgerald, pubblicato dalla Verve Records nel 1957.\nL'album vede la partecipazione del trombettista Louis Armstrong ed \u00e8 composto da tracce scritte da George e Ira Gershwin per l'opera teatrale \"Porgy and Bess\".\nTracce.\nLato A\nLato B"}
{"id": "4577548", "revid": "110157", "url": "https://it.wikipedia.org/wiki?curid=4577548", "title": "Az\u0259rbaycan Kuboku 2006-2007", "text": "La Az\u0259rbaycan Kuboku 2006-2007 \u00e8 stata la 15\u00aa edizione della coppa nazionale azera, disputata tra il 6 settembre 2006 (con gli incontri del primo turno preliminare) e il 28 maggio 2007 e conclusa con la vittoria del FK Khazar Lenkoran, al suo primo titolo.\nOttavi di finale.\nGli incontri di andata si disputarono il 20 e 21 novembre 2007 mentre quelli di ritorno il 2 e 3 dicembre 2007.\nQuarti di finale.\nGli incontri di andata si disputarono il 26 e 27 febbraio mentre quelli di ritorno il 4 marzo 2007.\nSemifinali.\nGli incontri di andata si disputarono il 12 e 13 mentre quelli di ritorno il 22 e 23 aprile .\nFinale.\nLa finale venne disputata il 28 maggio 2007 a Baku."}
{"id": "4577549", "revid": "1100311", "url": "https://it.wikipedia.org/wiki?curid=4577549", "title": "Piotr Stokowiec", "text": "Carriera.\nGiocatore.\nClub.\nStokowiec gioc\u00f2 con la maglia del Korona Kielce, prima di passare allo AZS-AWF Varsavia e al Piaseczno. Segu\u00ec un'esperienza al Polonia Varsavia, poi allo \u015awit Nowy Dw\u00f3r Mazowiecki e all'Ostrowiec \u015awi\u0119tokrzyski.\nIl difensore fu in seguito in forza allo \u015al\u0105sk Wroc\u0142aw e al Dyskobolia. Tent\u00f2 poi una prima esperienza all'estero, con i danesi dell'AB. Rientr\u00f2 poi in patria, all'Ostrowiec \u015awi\u0119tokrzyski prima e al Polonia Varsavia poi. Nel 2006 lasci\u00f2 ancora la Polonia, stavolta per giocare nei norvegesi del Notodden. Chiuse la carriera nel Wigry Suwa\u0142ki.\nAllenatore.\nStokowiec cominci\u00f2 la carriera da allenatore proprio al Wigry Suwa\u0142ki. Nel 2011, fu allenatore ad interim del Polonia Varsavia; anche nel 2012 fu chiamato in panchina dalla stessa squadra, sempre come traghettatore. Nell'estate 2012, per\u00f2, il Polonia Varsavia gli ha affidato stabilmente la guida tecnica. Il 17 giugno 2013 fu nominato allenatore dello Jagiellonia."}
{"id": "4577554", "revid": "205197", "url": "https://it.wikipedia.org/wiki?curid=4577554", "title": "Coppa d'Azerbaigian 2006-2007", "text": ""}
{"id": "4577557", "revid": "1543377", "url": "https://it.wikipedia.org/wiki?curid=4577557", "title": "Belgio ai Giochi della VII Olimpiade", "text": "Il Belgio, paese organizzatore, ha partecipato ai Giochi della VII Olimpiade di Anversa con una delegazione di 326 atleti (336 uomini, 10 donne), suddivisi su 23 discipline."}
{"id": "4577560", "revid": "348618", "url": "https://it.wikipedia.org/wiki?curid=4577560", "title": "Marvin S\u00e1nchez", "text": "Carriera.\nClub.\nInizia la sua carriera calcistica nel Platense. Attualmente milita nell'Atl\u00e9tico Choloma.\nNazionale.\nIl 22 maggio 2008 esordisce con la nazionale honduregna, contro il .\nNello stesso anno gioca le Olimpiadi di Pechino, dove scende in campo due volte."}
{"id": "4577561", "revid": "767487", "url": "https://it.wikipedia.org/wiki?curid=4577561", "title": "Tresor Egholm", "text": "Carriera.\nGiocatore.\nClub.\nEgholm gioc\u00f2 con le maglie di Korsvoll e Lyn. Il 2 dicembre 2013, firm\u00f2 un contratto biennale con l'Alta, valido a partire dal 1\u00ba gennaio successivo.\nNazionale.\nGioca per la Nazionale di calcio a 5 della Norvegia.\nAllenatore.\nIl 17 giugno 2015 \u00e8 tornato al Lyn nella doppia veste di giocatore e allenatore, in tandem con Mikal Aaserud."}
{"id": "4577562", "revid": "287204", "url": "https://it.wikipedia.org/wiki?curid=4577562", "title": "Time Flies", "text": ""}
{"id": "4577567", "revid": "599013", "url": "https://it.wikipedia.org/wiki?curid=4577567", "title": "Joey Galloway", "text": "Carriera professionistica.\nSeattle Seahawks.\nGalloway fu scelto come ottavo assoluto del Draft 1995 dai Seattle Seahawks. Ebbe un immediato impatto nei Seahawks, stabilendo i record di franchigia per un rookie con 67 ricezioni, 1.039 yard ricevute e tre gare da oltre 100 yard su ricezione. Gioc\u00f2 bene anche come punt returner, ritornando 36 punt per 360 yard e un touchdown. Nel suo secondo anno disput\u00f2 tutte le 16 gare come titolare, guidando la squadra in ricezioni (57), yard ricevute (987) e touchdown (7). Nel 1997 ricevette 72 passaggi per 1.049 yard e 12 touchdown. Nel 1998 and\u00f2 in doppia cifra per il secondo anno consecutivo segnando dieci touchdown. Nel 1999 disput\u00f2 solamente 8 partite a causa di una disputa contrattuale. Quando fece ritorno ricevette 22 passaggi per 335 yard e un solo touchdown. In totale coi Seahawks ricevette 283 passaggi per 4.457 yard e 37 touchdown in 71 partite.\nDallas Cowboys.\nAlla disperata ricerca di un wide receiver che facesse la differenza da accoppiare a Raghib Ismail come bersaglio per Troy Aikman, i Dallas Cowboys il 12 febbraio 2000, scambiarono le loro scelte del primo giro del 2000 e 2001 (con cui i Seahawks avrebbero scelto Shaun Alexander e Koren Robinson) con Seattle per Galloway.\nNel suo primo anno con Dallas, Galloway disput\u00f2 una sola gara a causa della rottura del legamento collaterale anteriore del ginocchio sinistro subito nella gara contro i Philadelphia Eagles. Termin\u00f2 quella gara con 4 ricezioni per 62 yard e un touchdown. Nel suo secondo anno coi Cowboys Galloway si riprese disputando tutte le 16 gare come titolare e terminando secondo nella squadra con 52 ricezioni e 699 yard ricevute e primo con tre touchdown su ricezione.\nNel 2002, Galloway gioc\u00f2 ancora tutte le gare come titolare, totalizzando 61 ricezioni per 908 yard e touchdown. Nel 2003 guid\u00f2 la NFL con una media di 19,8 yard a ricezione.\nTampa Bay Buccaneers.\nIl 19 marzo 2004 i Cowboys scambiarono Galloway coi Tampa Bay Buccaneers per Keyshawn Johnson. Nel suo primo anno coi Bucs segn\u00f2 5 touchdown, dopo di che firm\u00f2 un nuovo contratto con la franchigia. La stagione 2005 fu statisticamente la sua migliore da professionista, ricevendo 83 passaggi per 1.287 yard e 10 touchdown. Nel 2006 disput\u00f2 come titolare 14 gare su 16 con 62 ricezioni per 1.057 yard e 7 touchdowns. Fu solamente il secondo giocatore della storia dei Bucs a ricevere oltre mille yard per due stagioni consecutive. Nel 2007 disput\u00f2 15 partite con 57 ricezioni, 1,014 yard e touchdown. A causa di un infortunio al piede perse la maggior parte della stagione 2008 e il 25 febbraio 2009 fu svincolato.\nNegli ultimi due anni di carriera gioc\u00f2 brevemente con Patriots, Steelers e Redskins."}
{"id": "4577568", "revid": "767487", "url": "https://it.wikipedia.org/wiki?curid=4577568", "title": "Time Flies (film 1912)", "text": "Time Flies \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche USA l'11 dicembre 1912. Venne poi distribuito anche in Gran Bretagna, uscendo il 20 febbraio 1913."}
{"id": "4577573", "revid": "125358849", "url": "https://it.wikipedia.org/wiki?curid=4577573", "title": "Kew Palace", "text": "Palazzo di Kew o Kew Palace, a Londra, \u00e8 una residenza reale britannica.\n\u00c8 un palazzo reale nei giardini botanici reali di Kew \"Kew Gardens\" sulle rive del Tamigi, il fiume di Londra. Ci sono stati almeno tre palazzi a Kew, e due sono stati conosciuti come \"Kew Palace\", il primo edificio non \u00e8 certo stato conosciuto come Kew visto che nessun documento \u00e8 giunto a noi oltre alle affermazioni di un cortigiano. \nIl palazzo \u00e8 usato ed \u00e8 aperto ai visitatori. \u00c8 curato da un ente di beneficenza indipendente, Historic Royal Palaces, che non riceve finanziamenti da parte del Governo o della Corona.\nIl primo Kew Palace.\nNon si sa molto di questo edificio, tranne che la regina Elisabetta I lo concesse a Robert Dudley, conte di Leicester, suo amico d'infanzia e cortigiano favorito. Una lettera da un altro dei cortigiani di Elisabetta suggerisce questo perch\u00e9 il palazzo \u00e8 stato la sede principale di Dudley, vicino a Londra; \u00e8 possibile che possa essere stato anche chiamato \"Leicester House\".\nIl secondo Kew Palace.\nIl cosiddetto 'Palazzo Vecchio', a volte indicato come la \"Dutch House\" (Casa d'Olanda), venne costruito nel 1631 da Samuel Fortrey o Forterie, il padre dello scrittore Samuel Fortrey, figlio di Giovanni de la Forterye, un rifugiato di Lilla, che possedeva una casa a Kew, alla fine acquistata dalla Regina Carlotta nel 1781.\nL'edificio apparteneva alla famiglia Smith e per matrimonio divenne propriet\u00e0 di Samuel Molyneux, Esq., Segretario di Re Giorgio II.\nFederico, principe di Galles, sottoscrisse un lungo contratto di affitto della casa, facendone la sua residenza e dove, di tanto in tanto risiedeva il suo poeta preferito, James Thomson, autore di \"The Seasons\". \nNel 1738 un altro poeta, Alexander Pope, don\u00f2 al principe Federico un cane, con il seguente versetto inciso sul suo collare: \nLa casa contiene alcune preziose pitture, tra le quali una serie di opere del Canaletto, il celebre quadro della galleria di Firenze di Johann Zoffany (che risiedeva nel quartiere). I giardini del piacere, della superficie di 120 acri (0,49\u00a0km\u00b2) vennero sistemati da sir William Chambers, uno dei pi\u00f9 grandi maestri del giardino ornamentale inglese.\nL'edificio venne acquisito con un lungo contratto di locazione da Giorgio III dai discendenti di sir Richard Levett, un potente mercante e gi\u00e0 Lord Sindaco della Citt\u00e0 di Londra, che lo aveva acquistato dal nipote di Samuel Fortrey.\nOriginaria del Sussex, la famiglia Levett (il cui nome deriva dal villaggio di Livet in Normandia) mantenne la Dutch House e la propriet\u00e0 della casa, cos\u00ec come altre terre nel complesso di Kew, fino al 13 ottobre 1781, quando vendette la \"Casa olandese\" a Re Giorgio III per 20.000 sterline. I membri della famiglia reale tuttavia avevano occupato la casa gi\u00e0 nel 1734, quando affittarono la casa dagli eredi Levett. \n(Una mappa del 1771 delinea le terre tra la Dutch House e il fiume come appartenenti a Levett Blackborne, avvocato di Lincoln's Inn e nipote di sir Richard Levett). In effetti un ritratto musicale di Federico, principe di Galles (figlio di Giorgio II) con le sue sorelle, mentre suona il violoncello, parte della collezione della National Portrait Gallery a Londra, dipinto olio su tela di Philip Mercier e datato 1733, utilizza la casa come sfondo all'aperto. Nel 1735 l'architetto William Kent present\u00f2 un progetto per un grandioso palazzo palladiano a Kew, molto nello stile di Stowe, che per\u00f2 non fu mai realizzato.\nLa residenza di Giorgio III nella \"casa olandese\" era originariamente destinata ad essere breve, una residenza temporanea durante la costruzione del suo nuovo palazzo merlato in stile gotico (\"descritto di seguito\") - in un primo momento la famiglia reale risiedeva a Richmond Lodge ma come la famiglia \u00e8 diventata pi\u00f9 grande \u00e8 diventato necessario acquisire altre propriet\u00e0 su Kew Green, che comprendeva la \"Dutch House\".\nLa moglie di Giorgio III, la Regina Carlotta, mor\u00ec alla \"casa olandese\" il 17 novembre 1818. Con la sua ascesa al trono nel 1837 la Regina Vittoria don\u00f2 la maggior parte dei Kew Gardens alla nazione, mantenendo solo una piccola casa estiva, una volta appartenuta alla Regina Carlotta, per suo proprio uso. Conosciuta come \"Queen's Cottage\" (\"Casa della regina\") la regina Vittoria la visit\u00f2 raramente e per celebrare il suo giubileo d'oro nel 1887 ha donato anche questo allo stato.\nGuglielmo V, principe d'Orange.\nGuglielmo V, principe d'Orange, vi soggiorn\u00f2 dal 30 gennaio all'8 febbraio 1795 nella \"Casa olandese\" (Palazzo di Kew), dove rimase temporaneamente dopo il suo arrivo in Inghilterra il 18 gennaio 1795.\nLe forze armate rivoluzionarie della Repubblica francese avevano invaso la Repubblica Olandese e lo costrinsero a fuggire in Inghilterra.\nVi scrisse le Lettere da Kew, destinate alle autorit\u00e0 civili e militari nella provincia di Zelanda e Frisia (che non avevano ancora capitolato all'invasione delle truppe della Francia rivoluzionaria), rivolte anche agli ufficiali al comando di navi da guerra olandesi nei porti britannici e ai governatori coloniali olandesi. \nLi esortava a continuare la resistenza in collaborazione con il Regno Unito contro le forze armate della Prima Repubblica francese.\nIl terzo Kew Palace.\nQuesta terza struttura \u00e8 stata progettata in parte dal re Giorgio III, e diversamente da James Wyatt. Il nuovo palazzo fu destinato ad essere \"un tardo georgiano Nonsuch\". Avviato nel 1802, si trattava di un \"palazzo a corona\" gotico poco apprezzato, essendo considerato troppo pacchiano per un mecenate della sua posizione. Lo stile del nuovo palazzo non corrispondeva al gusto del suo successore, il dissoluto Giorgio IV, il Principe Reggente. Nel 1828 il parlamento dopo aver valutato i conti ha ordinato la demolizione della struttura esterna, con le attrezzature e il montaggio come erano stati installati da utilizzare altrove in altre residenze reali. La scala fu infatti in seguito utilizzata a Buckingham Palace. Dopo il trasloco del Re a Windsor, la Regina Carlotta ha rifiutato di occupare il nuovo edificio. \u00c8 stato demolito durante il regno di suo figlio Giorgio IV nel 1828.\n\"Innumerevoli sono i casi di principi che hanno cercato di perpetuare i loro ricordi con la costruzione di palazzi, dalla Domus Aurea, o casa d'oro di Nerone, alle strutture relativamente gracili dei nostri tempi. Come esemplari di magnificenza moderna e sostanziale comfort, per quest'ultima categoria di edifici pu\u00f2 essere ammirevole; ma siamo costretti a riconoscere, che in audacia e splendore della progettazione, non possono essere assimilate ai lavori dell'antichit\u00e0, molte delle loro caratteristiche stupende \u00e8 per questo che sono conservate oggi in molte serie di interessanti rovine: \"-\nCome un ricordo di questa degenerazione, vicino all'angolo occidentale di Kew Green sorge il palazzo, iniziato per Re Giorgio III, sotto la direzione del compianto James Wyatt, Esq. Il fronte nord possiede un'aria di solenne cupa grandiosit\u00e0, ma che si accorda molto male con il gusto e la scienza in generale mostrati dal suo architetto ufficiale.\nPer citare le parole di un contemporaneo, \u00abquesta struttura anglo-teutonica, a corona, gotica deve essere considerata come una produzione abortiva, al contempo illustrativa di cattivo gusto e giudizio imperfetto. Dalla piccola dimensione delle finestre e la proporzione diminuita delle sue torrette, sembrerebbe possedere\nDopo l'infelice solitudine dell'architetto \"regio\", i lavori sono stati sospesi, e rimase incompiuto. Censure e abusi sono per\u00f2 sempre stati abbondantemente profusi nella sua architettura, che siano essi il risultato di un reale capriccio o di studio professionale, ma il gusto di ciascuna delle parti merita di essere giudicato con i propri demeriti.\nLa parte nord era destinata a essere assegnata ad uso dei domestici; l'intero edificio \u00e8 reso quasi indistruttibile dal fuoco, per mezzo di travi e travetti in ghisa, ecc., certamente in questo caso una precauzione inutile, dal momento che l'intera pila crollerebbe in poco tempo. Le fondamenta, inoltre, \u00e8 in una palude nei pressi del Tamigi, e la sua veduta principale \u00e8 la citt\u00e0 sudicia di Brentford, sul lato opposto del fiume; una selezione, sembrerebbe, dei \"gusti di famiglia\" di Giorgio II. \u00c8 noto che ha spesso detto, quando cavalca attraverso Brentford, \"mi piace questo posto, \u00e8 cos\u00ec come Yarmany.\"\nSir Richard Phillips (1767-1840), in \"Una Passeggiata di mattina da Londra a Kew,\" (1817) caratterizza il nuovo palazzo come \"il palazzo della Bastiglia, dalla sua somiglianza con quella costruzione, cos\u00ec odiosa per la libert\u00e0 e uomini liberi. In una precedente occasione \", egli dice,\" ho visto il suo interno, e sono incapace di concepire il motivo per preferire una forma esterna, che ha reso impraticabile la costruzione al suo interno di pi\u00f9 di una serie di grandi armadi, boudoir e sale come oratori.\" L'ultima parte di questa censura \u00e8 un giudizio corretto, ma l'epiteto \"Bastiglia\" \u00e8 forse troppo dura, eccessiva per alcune orecchie.\nLa fine prematura di Kew Palace lo rende in questo momento un oggetto di curiosit\u00e0 pubblica; mentre l'incisione annessa pu\u00f2 servire per identificare il sito, quando i posteri\nRestauro di Kew Palace.\nQuesto secondo edificio sopravvive ancora oggi ed \u00e8 un esempio di fama del cosiddetto stile del manierismo artigianale della costruzione in mattoni: riflettendo l'incorporazione in un modo 'libero' di caratteristiche dell'architettura classica, adattato alla qualit\u00e0 e vincoli del mattone come materiale. Si trova nei giardini di Kew e nonostante il suo nome ha la dimensione di una casa padronale di campagna. \"Kew Palace\" \u00e8 stato utilizzato per ospitare una cena organizzata da Carlo, principe di Galles per festeggiare l'ottantesimo compleanno della regina Elisabetta II il 21 aprile 2006. Pochi giorni dopo ha riaperto come attrazione per i visitatori, dopo una chiusura di dieci anni per il restauro.\nIl restauro comprendente non solo il restauro strutturale dell'edificio, ma anche la tessitura dei tendaggi del periodo ed altri arredi in tessuto effettuata dal maestro tessitore Ian Dale della Scozia. Un ascensore esterno verticale \u00e8 stato aggiunto all'ala ovest per l'accesso ai disabili, al posto di una torre che ospitava tre piani di latrine.\nIl Palazzo \u00e8 stato descritto nel documentario della BBC della serie Tales from the Palaces."}
{"id": "4577575", "revid": "830939", "url": "https://it.wikipedia.org/wiki?curid=4577575", "title": "Giovanni Ambrogio Biffi", "text": "Tra i maggiori poeti dialettali milanesi del XVII secolo, nel 1611 scrisse il poema storico \"La risorgente Roma\" e nel 1606 l'opera vernacolare \"Prissian da Milan\" (pubblicata poi congiuntamente al \"Varon Milanes\" di Giovanni Capis)."}
{"id": "4577576", "revid": "767487", "url": "https://it.wikipedia.org/wiki?curid=4577576", "title": "Generazione '82", "text": "Generazione '82 \u00e8 un E.P. 7\" bootleg uscito nel 1992.\nLa side A sono original demo tapes del 1982.\nLa side B sono live del 1983-1986."}
{"id": "4577577", "revid": "371529", "url": "https://it.wikipedia.org/wiki?curid=4577577", "title": "Ella Swings Lightly", "text": "Ella Swings Lightly \u00e8 il quattordicesimo album della cantante Ella Fitzgerald, pubblicato dalla Verve Records nel 1958.\nTracce.\nLato A\nLato B\nBonus track riedizione 1992"}
{"id": "4577580", "revid": "767487", "url": "https://it.wikipedia.org/wiki?curid=4577580", "title": "David \u00c1lvarez", "text": "Carriera.\nClub.\nInizia la sua carriera calcistica nel Club Deportivo Marath\u00f3n. Attualmente milita nel Club Deportivo Motagua\nNazionale.\nNel 2008 gioca le Olimpiadi di Pechino, dove scende in campo due volte."}
{"id": "4577583", "revid": "92723", "url": "https://it.wikipedia.org/wiki?curid=4577583", "title": "Giovanni Battista Biffi", "text": "Biografia.\nNato dal conte Giovanni Ambrogio, padre affettuoso che si dilettava di pittura, e da Teresa Maria Pozzi, in una famiglia di nobilt\u00e0 recente, frequent\u00f2 sino ai vent'anni il Collegio dei nobili di Milano, per poi studiare diritto dal 1756 al 1760 nell'Universit\u00e0 di Parma. Furono questi anni importanti per la sua formazione culturale e sociale: ebbe modo di conoscere, tra gli altri, il filosofo ed economista Condillac, uno dei redattori dell'\"Encyclop\u00e9die\", lo scrittore e saggista Francesco Algarotti, particolarmente apprezzato da Biffi, frequent\u00f2 ambasciatori e salotti di famiglie importanti. Protetto dalla benevolenza del duca Francesco III d'Este, fu amico di Giuseppe Baretti e, con Cesare Beccaria, e i fratelli Pietro e Alessandro Verri, fece parte del primo nucleo dell'Accademia dove si presero a pugni.\nI suoi scritti rimasero inediti; le sollecitazioni che gli rivolse Pietro Verri per collaborare al periodico culturale di orientamento illuministico \"Il Caff\u00e8\" da lui diretto, rimasero senza esito: gli argomenti proposti dal Biffi non furono accettati. La sua notoriet\u00e0 deriv\u00f2 piuttosto dalle relazioni epistolari, inviate ai suoi amici e rimaste manoscritte, sui viaggi compiuti dal 1773 al 1777 a Venezia, Genova, Ferrara, in Piemonte e nella Francia meridionale, in cui esprime acute osservazioni di carattere politico, economico, artistico e di costume.\nOltre a queste lettere, si pu\u00f2 ricordare un suo \"Diario (1777-1781)\", pubblicato in anni non lontani dall'editore Bompiani. L'opera, che riprende alcuni temi trattati nell'epistolario, \u00e8 un esempio importante della letteratura municipale lombarda.\nMassone di rilievo, nel 1778 con il nome di \"Ab Arce Antiqua\" assunse la direzione della loggia di Cremona. Dopo lo scioglimento della logge provinciali nel 1786, non conflu\u00ec nell'organizzazione massonica centrale di Milano.\nDal 1796, con l'occupazione delle truppe francesi a seguito della Campagna d'Italia di Napoleone Bonaparte, Biffi sub\u00ec alcune vessazioni dal nuovo regime, cessate solo con lo scioglimento della Repubblica Cisalpina e la restaurazione del 1799. Da quella data non si hanno pi\u00f9 sue notizie sino alla morte, che lo colse nella citt\u00e0 natale a settant'anni, nel 1807."}
{"id": "4577585", "revid": "6923", "url": "https://it.wikipedia.org/wiki?curid=4577585", "title": "Radio Incar", "text": "Incar - Industria Nazionale Costruzione Apparecchi Radio di Vaccarino Zucco e C. in accomandita semplice -Piazza Cairoli, 1; Vercelli\nFu fondata nel 1946 e rimase attiva fino al 1961\nSuccessivamente verr\u00e0 iscritta al Registro delle Ditte presso la Camera di Commercio di Milano come:\nIncar - Industria Nazionale Costruzione Apparecchi Radio\nModelli Prodotti.\nElenco dei modelli prodotti dall'azienda di Vercelli\nProduzione del 1950.\nLZ 501 LZ 501 RF. Midget VZ 505 VZ 507 LV 57 LV 57 RFB\nProduzione dal 1951 al 1952.\nVZ 510 VZ 514 VZ 515 VZ 516 VZ 518 VZ 519 -\nAltre produzioni.\nLV 42 LV 43 LV 46 LV 47 LV 49\nLV 51 LV 52 LV 53 LV 54 LV 55 LV 56 \nVZ 508\nVZ 520 VZ 521 VZ 522 VZ 523 VZ 524 VZ 526 VZ 529\nVZ 531 VZ 532 VZ 533\nVZ 601 VZ 602VZ 603\nVZ 705\nVZ 801 VZ 803 VZ 807\nBibliografia.\nL'antenna n.7 - Inserzione pubblicitaria - Luglio 1950\nL'antenna n.7 - Inserzione pubblicitaria - Luglio 1952\nRavalico (Domenico Eugenio) - Schemi di apparecchi radio - Hoepli [Ed. 2 - 1955]"}
{"id": "4577586", "revid": "1371684", "url": "https://it.wikipedia.org/wiki?curid=4577586", "title": "Zaragoza Football Club 1940-1941", "text": "Questa voce raccoglie le informazioni riguardanti il Zaragoza Football Club nelle competizioni ufficiali della stagione 1940-1941"}
{"id": "4577587", "revid": "287204", "url": "https://it.wikipedia.org/wiki?curid=4577587", "title": "Marie-Pierre Baby", "text": "Biografia.\nIn Coppa del Mondo ottenne l'unico podio, nonch\u00e9 primo risultato di rilievo, il 21 gennaio 1988 ad Anterselva (3\u00aa).\nIn carriera prese parte a quattro edizioni dei Mondiali (8\u00aa nella staffetta a Chamonix 1988 e nella staffetta e nella gara a squadre a Feistritz 1989 i migliori risultati)."}
{"id": "4577588", "revid": "1226", "url": "https://it.wikipedia.org/wiki?curid=4577588", "title": "Atalanta Fugiens", "text": ""}
{"id": "4577589", "revid": "767487", "url": "https://it.wikipedia.org/wiki?curid=4577589", "title": "Obed Enamorado", "text": "Carriera.\nClub.\nFin dalle giovanili milita nel Vida\nNazionale.\nNel 2008 gioca le Olimpiadi di Pechino, dove scende in campo una volta."}
{"id": "4577590", "revid": "104458", "url": "https://it.wikipedia.org/wiki?curid=4577590", "title": "Marie Pierre Baby", "text": ""}
{"id": "4577600", "revid": "767487", "url": "https://it.wikipedia.org/wiki?curid=4577600", "title": "The Prospector", "text": "The Prospector \u00e8 un cortometraggio muto del 1912 diretto e interpretato da Arthur Mackley. Il soggetto \u00e8 tratto da una storia scritta dal regista.\nProduzione.\nIl film, un western, fu prodotto da Gilbert M. 'Broncho Billy' Anderson per l'Essanay Film Manufacturing Company. Venne girato a Niles. Gilbert M. Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche USA il 12 dicembre 1912."}
{"id": "4577603", "revid": "287204", "url": "https://it.wikipedia.org/wiki?curid=4577603", "title": "Mos\u00e8 di Trani", "text": "Suo padre era fuggito a Salonicco dalla Puglia tre anni prima della sua nascita. Ancora ragazzo Mos\u00e8 fu inviato ad Adrianopoli per proseguire lo studio del Talmud sotto la supervisione di suo zio Aronne. All'et\u00e0 di sedici anni si rec\u00f2 a Safed e complet\u00f2 i suoi studi sotto il talmudista Jacob Berab. Nel 1525 fu nominato Rabbino di Safed e rimase in carica fino al 1535, quando si trasfer\u00ec a Gerusalemme.\nOpere.\nMos\u00e8 di Trani produsse le seguenti opere:"}
{"id": "4577606", "revid": "717966", "url": "https://it.wikipedia.org/wiki?curid=4577606", "title": "Moses ben Joseph di Trani", "text": ""}
{"id": "4577607", "revid": "1543377", "url": "https://it.wikipedia.org/wiki?curid=4577607", "title": "Episodi di Mostri contro alieni", "text": "La prima stagione della serie a cartoni animati Mostri contro alieni viene trasmessa in prima visione assoluta dal canale statunitense Nickelodeon a partire dal 23 marzo 2013.\nIn Italia i primi 13 episodi della prima stagione vengono trasmessi su Nickelodeon dal 18 novembre 2013. I rimanenti 13 episodi vanno in onda dal 14 al 18 aprile 2014."}
{"id": "4577611", "revid": "1543377", "url": "https://it.wikipedia.org/wiki?curid=4577611", "title": "Cecoslovacchia ai Giochi della VII Olimpiade", "text": "La Cecoslovacchia come prima apparizione olimpica, ha partecipato ai Giochi della VII Olimpiade di Anversa con una delegazione di 119 atleti (118 uomini, 1 donna), suddivisi su 13 discipline."}
{"id": "4577616", "revid": "767487", "url": "https://it.wikipedia.org/wiki?curid=4577616", "title": "The Error of Omission", "text": "The Error of Omission \u00e8 un cortometraggio muto del 1912. Il nome del regista non viene riportato. Prodotto dalla Essanay Film Manufacturing Company, il film aveva come interpreti Whitney Raymond, Francis X. Bushman, Frank Dayton, William Bailey, Ruth Hennessy.\nTrama.\nAlla nascita del piccolo Tommy, suo padre non lo registra all'anagrafe, mentre registra invece un cucciolo. Questo fatto provocher\u00e0 al ragazzo, una volta cresciuto, tutta una serie di problemi che sembreranno insolubili. Avr\u00e0 difficolt\u00e0 a frequentare una scuola, non potr\u00e0 dimostrare la propria et\u00e0 quando cercher\u00e0 un lavoro o vorr\u00e0 iscriversi alle liste elettorali per poter votare. Stessa storia quando, ormai uomo, vorr\u00e0 sposare la ragazza di cui \u00e8 innamorato. Non pu\u00f2 neanche entrare in possesso di un'eredit\u00e0: per fortuna, trova il vecchio certificato del cane sul cui retro c'\u00e8 un'annotazione dove si dice che nello stesso giorno l'uomo era diventato padre anche di un bambino. Con quella nota, Tommy riesce a dimostrare la propria identit\u00e0 e a essere finalmente registrato, cosa che gli permette di ottenere la sua eredit\u00e0.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche statunitensi il 13 dicembre 1912."}
{"id": "4577617", "revid": "1573940", "url": "https://it.wikipedia.org/wiki?curid=4577617", "title": "Chaerephon pumilus", "text": "Chaerephon pumilus () \u00e8 un pipistrello della famiglia dei Molossidi diffuso nell'Africa subsahariana, Penisola arabica e nel Madagascar.\nDescrizione.\nDimensioni.\nPipistrello di piccole dimensioni, con la lunghezza totale tra 70 e 102\u00a0mm, la lunghezza dell'avambraccio tra 32 e 39\u00a0mm, la lunghezza della coda tra 25 e 41\u00a0mm, la lunghezza del piede tra 5 e 10\u00a0mm, la lunghezza delle orecchie tra 10 e 17\u00a0mm e un peso fino a 17\u00a0g.\nAspetto.\nLa pelliccia \u00e8 corta, vellutata, talvolta oleosa e copre la groppa, ma non si estende sull'uropatagio. Le parti dorsali variano dal bruno-rossastro al quasi nero, mentre le parti ventrali sono leggermente pi\u00f9 chiare, con le strisce sui fianchi bianche oppure assenti. Il muso non \u00e8 particolarmente appiattito. Il labbro superiore ha 5-7 pieghe ben distinte e ricoperto di corte setole. Le orecchie sono piccole, nerastre, unite frontalmente da una membrana a forma di V e con una tasca con l'apertura posteriore al centro, dalla quale nei maschi fuoriesce una cresta di corti peli brunastri. Il trago \u00e8 molto piccolo, squadrato e nascosto dall'antitrago il quale \u00e8 grande e semi-circolare. Le membrane alari sono semi-trasparenti e bianche o marroni scure, con delle forme intermedie in alcune localit\u00e0. La coda \u00e8 lunga, tozza e si estende per pi\u00f9 della met\u00e0 oltre l'uropatagio, il quale \u00e8 bruno-nerastro. Il cariotipo \u00e8 2n=48 FNa=58 oppure FNa=66 in individui della Namibia e del Sudafrica.\nEcolocazione.\nEmette ultrasuoni ad alto ciclo di lavoro con impulsi di breve durata ed a frequenza modulata.\nBiologia.\nComportamento.\nSi rifugia sotto i tetti, cavit\u00e0 degli alberi e sotto le fronde delle palme dove forma gruppi da 5 a diverse centinaia di individui. L'attivit\u00e0 predatoria inizia subito dopo il tramonto, si svolge singolarmente e i primi ad emergere sono i maschi dominanti. Durante il giorno raggiunge uno stato di torpore a temperature esterne inferiori a 24 \u00b0C.\nAlimentazione.\nSi nutre di insetti, particolarmente Lepidotteri, Ditteri, Coleotteri, Imenotteri, Emitteri, Ortotteri e Neurotteri catturati in volo al disopra della volta forestale. Viene apprezzata dai coltivatori di cotone poich\u00e9 caccia le larve della falena \"Helicoverpa armigera\", che provocano seri danni alle piantagioni.\nRiproduzione.\nSi riproduce in diversi periodi dell'anno. Nel Ghana gli accoppiamenti avvengono tre volte consecutivamente nella stagione delle piogge tra maggio ed ottobre, in Uganda per tre volte con intervalli di quattro mesi, mentre in Sudafrica e Malawi soltanto due volte durante le stagioni delle piogge. Danno alla luce un piccolo alla volta dopo una gestazione di 60 giorni. Vengono svezzati dopo 21-28 giorni e raggiungono le dimensioni adulte dopo circa tre mesi. \nDistribuzione e habitat.\nQuesta specie \u00e8 diffusa nell'Arabia Saudita sud-occidentale, Yemen occidentale, Senegal, Mali e Niger meridionali; Gambia, Guinea-Bissau, Guinea, Liberia, Sierra Leone, Costa d'Avorio, Ghana, Togo, Benin, Burkina Faso, Nigeria, Bioko e isola di Annob\u00f3n, Congo meridionale, Repubblica Democratica del Congo centrale ed orientale, Ciad sud-occidentale, Ruanda, Burundi, Etiopia, Eritrea, Somalia meridionale, Sudan sud-orientale, Sudan del Sud, Uganda, Kenya, Tanzania occidentale ed orientale, Pemba, Zanzibar, Malawi, Angola occidentale, Namibia nord-orientale, Zambia, Mozambico, Zimbabwe, Botswana settentrionale, Swaziland, Sudafrica nord-orientale, Madagascar occidentale, settentrionale e nord-orientale; Aldabra, Amirantes, a sud-ovest delle Seychelles e Isole Comore, nell'Oceano Indiano occidentale.\nLa popolazione di questi due ultimi gruppi di isole sono stati assegnati da alcuni autori ad una sottospecie distinta, \"C.p.pusillus\".\nVive nelle savane alberate, boschi di Miombo, foreste pluviali, foreste a galleria fino a 1.000 metri di altitudine.\nTassonomia.\nAl momento non \u00e8 riconosciuta alcuna sottospecie sebbene esistano popolazioni con colorazione della pelliccia e delle membrane alari differenti. In Madagascar, dopo la recente descrizione di \"C.atsinanana\", la residua popolazione precedentemente assegnata a \"C.leucogaster\" \u00e8 stata trasferita in questa specie, e il taxon considerato sinonimo fino ad eventuali revisioni tassonomiche.\nStato di conservazione.\nLa \"IUCN Red List\", considerato il vasto areale, la tolleranza a diversi tipi di habitat e la popolazione presumibilmente numerosa, classifica \"C.pumilus\" come specie a rischio minimo (\"Least Concern\")."}
{"id": "4577618", "revid": "1543377", "url": "https://it.wikipedia.org/wiki?curid=4577618", "title": "Danimarca ai Giochi della VII Olimpiade", "text": "La Danimarca ha partecipato ai Giochi della VII Olimpiade di Anversa con una delegazione di 154 atleti (150 uomini, 4 donne), suddivisi su 14 discipline."}
{"id": "4577620", "revid": "371529", "url": "https://it.wikipedia.org/wiki?curid=4577620", "title": "Ella Fitzgerald Sings the Irving Berlin Songbook", "text": "Ella Fitzgerald Sings the Irving Berlin Songbook \u00e8 il quindicesimo album della cantante Ella Fitzgerald, pubblicato dalla Verve Records nel 1958.\nL'album vede la cantante interpretare brani composti da Irving Berlin.\nTracce.\nDisco 1\nLato A\nDisco 1\nLato B\nDisco 2\nLato A\nDisco 2\nLato B\nBonus track riedizione CD 2000 e successive riedizioni in vinile"}
{"id": "4577621", "revid": "827882", "url": "https://it.wikipedia.org/wiki?curid=4577621", "title": "Macafame", "text": "Il Macafame (anche chiamato Maccafame o Bacafame) \u00e8 una preparazione solitamente dolce tipica della zona di Vicenza a base di ingredienti \u201cpoveri\u201d come pane, latte, uova e miele.\nCome il nome stesso fa intuire \"ammacca la fame\" perch\u00e9 una fetta \u00e8 pi\u00f9 che sufficiente per una colazione o un corposo spuntino.\nCotto nelle stufe delle case contadine e venduto nelle osterie, il dolce nasce principalmente dall'esigenza di un ambiente rurale povero di utilizzare gli avanzi al meglio, ed \u00e8 preparato in numerose varianti: si possono aggiungere svariati ingredienti come ad esempio uvetta, mandorle, nocciole, pinoli o gocce di cioccolata."}
{"id": "4577627", "revid": "1226", "url": "https://it.wikipedia.org/wiki?curid=4577627", "title": "Palazzo di Kew", "text": ""}
{"id": "4577628", "revid": "767487", "url": "https://it.wikipedia.org/wiki?curid=4577628", "title": "Alkali Ike's Motorcycle", "text": "Alkali Ike's Motorcycle \u00e8 un cortometraggio muto del 1912 scritto, prodotto e diretto da Gilbert M. \"Broncho Billy\" Anderson.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. \"Broncho Billy\" Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 14 dicembre 1912."}
{"id": "4577630", "revid": "111319", "url": "https://it.wikipedia.org/wiki?curid=4577630", "title": "Iva Karagiozova", "text": "Biografia.\nIn Coppa del Mondo ottenne la prima vittoria, nonch\u00e9 primo risultato di rilievo, il 21 gennaio 1988 ad Anterselva.\nIn carriera prese parte a tre edizioni dei Giochi olimpici invernali, (39\u00aa nella sprint, 17\u00aa nell'individuale, 4\u00aa nella staffetta), (11\u00aa nella sprint, 41\u00aa nell'individuale, 13\u00aa nella staffetta) e (41\u00aa nella sprint, 32\u00aa nell'individuale, 4\u00aa nella staffetta) e a sei dei Mondiali, vincendo tre medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nIN = individuale"}
{"id": "4577632", "revid": "1543377", "url": "https://it.wikipedia.org/wiki?curid=4577632", "title": "Max Longhi", "text": "Biografia.\nHa iniziato come arrangiatore a fianco del compositore Piero Cassano dei Matia Bazar, con il quale ha curato la preproduzione dell'album \"Tutte storie\" e gli arrangiamenti di \"Corpo a corpo\" di Sergio Dalma e \"Es Asi\" di Ricardo Montaner. Nel 1993 entra nel mondo delle sigle dei cartoni animati arrangiando le sigle di \"Mary e il giardino dei misteri\", composta da Paolo Marino e Gino De Stefani con testo di Alessandra Valeri Manera e di \"A tutto goal\", composta da Fabrizio Baldoni con testo sempre della Valeri Manera, entrambe cantate da Cristina D'Avena. Nel 1996 compone e arrangia la sigla di \"The Mask\", insieme a Piero Cassano, ed arrangia le sigle di \"Sailor Moon e il mistero dei sogni\" e \"Petali di stelle per Sailor Moon\", composte da Cassano su testo di Alessandra Valeri Manera e cantate da Cristina D'Avena.\nLonghi produce e arrangia anche per artisti come Cristiano De Andr\u00e9, Roberto Vecchioni, Lollipop, Francesco Salvi e Fausto Leali.\nNel 1992 inizia la collaborazione con Giorgio Vanni, ed insieme compongono la canzone \"Il disco va\" per il gruppo di Vanni, Tomato, nel 1994 compongono \"Come far\u00f2\" e \"Dimmi che va tutto bene\" per il primo album solista di Vanni, \"Grande cuore\" e nel 1998 compongono \"Buone verit\u00e0\" per Laura Pausini. Dallo stesso anno, sempre su testo della Valeri Manera, iniziano anche a comporre sigle per i cartoni animati sulle reti Mediaset. Sempre nello stesso anno, Vanni diventa anche cantante di sigle per cartoni, affiancandosi a Cristina D'Avena.\nNel 2000 cura l'arrangiamento della sigla di \"Rossana\" insieme a Franco Fasano che l'ha composta su testo della Valeri Manera e cantata da Cristina D'Avena e Giorgio Vanni.\nLonghi e Vanni nel 2002 sono fondatori della casa di produzione musicale \"Lova Music\".\nAudiografia parziale.\nSigle dei cartoni animati.\nPer le sigle composte da Longhi e Vanni si veda Discografia di Giorgio Vanni e Brani musicali di Giorgio Vanni"}
{"id": "4577633", "revid": "104458", "url": "https://it.wikipedia.org/wiki?curid=4577633", "title": "Iva Karagiozova-\u0160kodreva", "text": ""}
{"id": "4577634", "revid": "104458", "url": "https://it.wikipedia.org/wiki?curid=4577634", "title": "Iva Karagiozova \u0160kodreva", "text": ""}
{"id": "4577635", "revid": "104458", "url": "https://it.wikipedia.org/wiki?curid=4577635", "title": "Iva Karagiozova-Skodreva", "text": ""}
{"id": "4577636", "revid": "104458", "url": "https://it.wikipedia.org/wiki?curid=4577636", "title": "Iva \u0160kodreva", "text": ""}
{"id": "4577638", "revid": "104458", "url": "https://it.wikipedia.org/wiki?curid=4577638", "title": "Iva Skodreva", "text": ""}
{"id": "4577640", "revid": "104458", "url": "https://it.wikipedia.org/wiki?curid=4577640", "title": "Iva Shkodreva", "text": ""}
{"id": "4577642", "revid": "104458", "url": "https://it.wikipedia.org/wiki?curid=4577642", "title": "Iva Karagiozova-Shkodreva", "text": ""}
{"id": "4577649", "revid": "729019", "url": "https://it.wikipedia.org/wiki?curid=4577649", "title": "Arteria brachiale profonda", "text": "L'arteria brachiale profonda, nota anche come arteria profonda del braccio o arteria profunda brachii (in latino), \u00e8 un grande vaso che nasce dalla parte posteriore e laterale della arteria brachiale, appena al di sotto del margine inferiore del muscolo grande rotondo.\nDecorso.\nL'arteria segue da vicino il nervo radiale, decorrendo dapprima all'indietro tra le teste mediale e laterale del tricipite brachiale, poi lungo solco di torsione della diafisi omerale e nel solco per il nervo radiale (solco radiale), dove viene ricoperta dal capo laterale del tricipite brachiale, nella parte laterale del braccio.\nQui giunta l'arteria fora il setto intermuscolare laterale e, discendendo tra il muscolo brachioradiale ed il muscolo brachiale nella parte anteriore dell'epicondilo laterale dell'omero, finisce per anastomizzarsi con l'arteria radiale ricorrente.\nRami ed anastomosi.\nL'arteria d\u00e0 alcuni rami al muscolo deltoide (che, tuttavia, viene principalmente rifornito dalla arteria circonflessa omerale posteriore ) ed ai muscoli tra i quali giace. Occasionalmente fornisce un'arteria nutriente che penetra nell'omero dietro la tuberosit\u00e0 deltoidea.\nUn sottile ramo arterioso risale tra i capi lunghi e laterale del tricipite brachiale per andare ad anastomizzarsi con l'arteria circonflessa omerale. Grazie a questa anastomosi l'arteria brachiale si collega alla rete anastomotica della spalla.\nUn ulteriore ramo va a costituire l'arteria collaterale mediale, che discende nel mezzo del tricipite brachiale ed aiuta a formare la rete anastomotica che si sviluppa sopra l'olecrano.\nInfine un ulteriore ramo va a costituire l'arteria collaterale radiale che decorre verso il basso e dietro il setto intermuscolare laterale fino alla faccia posteriore dell'epicondilo laterale dell'omero, dove va ad anastomizzarsi con l'arteria ricorrente interossea e l'arteria collaterale ulnare inferiore.\nBibliografia.\nGiuseppe Anastasi, Giuseppe Balboni, Pietro Motta. Trattato di Anatomia umana. Edi-ermes (2006), Milano. ISBN 88-705-1285-1"}
{"id": "4577651", "revid": "767487", "url": "https://it.wikipedia.org/wiki?curid=4577651", "title": "Broncho Billy's Promise", "text": "Broncho Billy's Promise \u00e8 un cortometraggio muto del 1912 scritto, prodotto, diretto e interpretato da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 21 dicembre 1912."}
{"id": "4577662", "revid": "76963", "url": "https://it.wikipedia.org/wiki?curid=4577662", "title": "Katherine MacGregor", "text": "Biografia.\nKatherine MacGregor nasce a Glendale, in California, il 12 gennaio 1925. \n\u00c8 la figlia di Ralph S. McGregor e Beatrice E. Willard. Quando Katherine era bambina, sua madre Beatrice trasfer\u00ec la famiglia a Fort Collins, in Colorado, dove vissero la maggior parte della prima infanzia di Katherine.\nNel 1940 inizi\u00f2 a lavorare come istruttrice in una scuola di danza a New York. Si \u00e8 laureata alla Northwestern University con una specializzazione in recitazione e si \u00e8 trasferita a New York nel 1949.\nHa recitata in borsa estiva, in Pennsylvania, come Dorlee Deane McGregor, ma \u00e8 passata a usare il nome d'arte Scottie MacGregor mentre la sua carriera di attrice avanzava. Quando ha adottato l'uso di Katherine come nome di battesimo non \u00e8 chiaro, ma \u00e8 passata dall'usare \"Scottie\" quando \u00e8 maturata in et\u00e0 su consiglio del suo manager.\nNel 1954 interpret\u00f2 un ruolo secondario nel film di Elia Kazan \"Fronte del porto\". Successivamente, apparve in alcuni episodi dei telefilm \"Mannix\", \"Ironside\", \"Assistente sociale\" e \"Squadra emergenza\", ma divenne famosa nella serie televisiva della NBC \"La casa nella prateria\", nella quale interpret\u00f2 il ruolo di Harriet Oleson, titolare dell'unico emporio della citt\u00e0, tra il 1975 e il 1983. Grazie alla sua popolarit\u00e0 in questo telefilm, nel 1979 \u00e8 stata invitata ad apparire nel programma spagnolo \"625 Lineas\".\nNel 1981 partecip\u00f2 nel game show statunitense \"Family Feud\". In seguit\u00f2 si dedic\u00f2 all'attivit\u00e0 teatrale a Broadway.\n\u00c8 morta il 13 novembre 2018 a 93 anni. Non \u00e8 stata fornita alcuna causa.\nVita privata.\nKatherine MacGregor \u00e8 stata sposata dal 1949 al 1950 con l'attore statunitense Bert Remsen. Nell'agosto 1969 spos\u00f2 l'attore e regista Edward G. Kaye-Martin, da cui divorzi\u00f2 nel 1970.\nConvertita all\u2019induismo dopo essersi liberata dalla dipendenza dall\u2019alcol, non pot\u00e9 partecipare all\u2019ultima puntata della serie che la rese famosa la casa nella prateria in quanto impegnata in un pellegrinaggio in India al momento delle riprese dell\u2019episodio."}
{"id": "4577663", "revid": "486946", "url": "https://it.wikipedia.org/wiki?curid=4577663", "title": "Melina Perez", "text": ""}
{"id": "4577667", "revid": "767487", "url": "https://it.wikipedia.org/wiki?curid=4577667", "title": "Il gigante biondo", "text": "Il gigante biondo (\"The Kid Comes Back\") \u00e8 un film del 1938 diretto da B. Reeves Eason.\n\u00c8 un film drammatico statunitense a sfondo romantico e sportivo con Wayne Morris, che interpreta il pugile Rush Conway, Barton MacLane e June Travis.\nProduzione.\nIl film, diretto da B. Reeves Eason su una sceneggiatura di George Bricker e un soggetto di E.J. Flanagan, fu prodotto da Bryan Foy per la Warner Bros. e girato nei Warner Brothers Burbank Studios a Burbank, California, dal 2 novembre 1936. Il titolo di lavorazione fu \" Trial Horse\". Il titolo originale \"The Kid Comes Back\" fu scelto dai produttori per sfruttare il successo del precedente film \"L'uomo di bronzo\" (\"Kid Galahad\") che vedeva sempre Morris tra i protagonisti con il ruolo di pugile.\nDistribuzione.\nIl film fu distribuito con il titolo \"The Kid Comes Back\" negli Stati Uniti dal 12 febbraio 1938 al cinema dalla Warner Bros.\nAltre distribuzioni:"}
{"id": "4577668", "revid": "46931", "url": "https://it.wikipedia.org/wiki?curid=4577668", "title": "The Kid Comes Back", "text": ""}
{"id": "4577674", "revid": "767487", "url": "https://it.wikipedia.org/wiki?curid=4577674", "title": "Love Through a Lens", "text": "Love Through a Lens \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche USA il 26 dicembre 1912."}
{"id": "4577676", "revid": "287204", "url": "https://it.wikipedia.org/wiki?curid=4577676", "title": "Filippo Gragnani", "text": "Biografia.\nNacque nel 1768, in una famiglia di consolidate tradizioni musicali. Suo padre, Antonio Gragnani, fu un liutaio di discreto prestigio. Viene indirizzato alla musica sin da piccolo, dapprima studiando il violino, poi composizione e contrappunto con il maestro pisano Giulio Maria Lucchesi. Mentre proseguiva i suoi studi, inizialmente incentrati sulla musica sacra, la sua attenzione di strumentista si spost\u00f2 sulla chitarra; in pochi anni ne apprese la tecnica con grande sicurezza e virtuosismo. Verso la fine del Settecento venne a contatto col maestro e chitarrista Ferdinando Carulli, e ne fu allievo. Intorno al 1807 inizi\u00f2 a pubblicare le sue prime composizioni. Nel 1810 si trasfer\u00ec a Parigi, dove Carulli da tempo soggiornava e riscuoteva successi. Le poche notizie biografiche che si hanno di Gragnani tacciono a partire dal 1812.\nMor\u00ec il 28 luglio del 1820, nella sua Livorno.\nComposizioni.\nLe composizioni di Gragnani furono naturalmente incentrate sul suo strumento, la chitarra. Scrisse, oltre che per chitarra sola, anche per insiemi di chitarre (duetto o anche trio) e per varie formazioni cameristiche. Nelle opere per chitarra sola spicca una ricerca (talvolta poco formale) dell'espressivit\u00e0 e dell'estro di cui era capace nelle esibizioni. I brani cameristici invece presentano un'adesione pi\u00f9 formale al classicismo viennese, ed esprimono un gusto elegante ma vivace per l'equilibrio.\nSono note poco pi\u00f9 di venti composizioni di Filippo Gragnani, di cui 15 con numero d'opera:"}
{"id": "4577678", "revid": "767487", "url": "https://it.wikipedia.org/wiki?curid=4577678", "title": "Peraceras", "text": "Il peracerato (gen. Peraceras) \u00e8 un mammifero perissodattilo estinto, appartenente ai rinoceronti. Visse tra il Miocene medio e il Miocene superiore (circa 16 - 8 milioni di anni fa) e i suoi resti fossili sono stati ritrovati in Nordamerica.\nDescrizione.\nQuesto rinoceronte era di grandi dimensioni, e la specie pi\u00f9 grossa (P. superciliosum) poteva oltrepassare i 4 metri di lunghezza. Il cranio era insolitamente corto, in particolare la regione del muso, e le femmine possedevano la parte terminale della mandibola (sinfisi) rivolta all'ins\u00f9. I maschi possedevano grandi incisivi inferiori, come tutti gli appartenenti al gruppo degli aceraterini. Le ossa nasali erano molto corte, mentre le arcate zigomatiche erano molto larghe. \u00c8 possibile che, almeno in alcune specie, vi fosse un breve corno nella regione del naso.\nIl corpo di \"Peraceras\" era massiccio e sorretto da quattro arti robusti, che nel corso dell'evoluzione di questo genere divennero via via pi\u00f9 corti. Il dorso era dotato di lunghe espansioni delle vertebre dorsali anteriori, che fanno pensare alla presenza di una gobba simile a quella degli odierni bisonti.\nClassificazione.\nDescritto per la prima volta nel 1880 da Edward Drinker Cope, \"Peraceras\" \u00e8 stato a lungo confuso con altri generi di rinoceronti nordamericani, come \"Aphelops\", \"Diceratherium\" e \"Aceratherium\". Solo nel 1987 una revisione del genere ha rimesso ordine nella tassonomia di questo animale: \"Peraceras\" era un genere estremamente specializzato di rinoceronti aceraterini, dotati generalmente di lunghe zampe e di grandi incisivi inferiori.\nSi suppone che vi fossero tre specie, di cui la pi\u00f9 antica \u00e8 \"P. profectum\", della taglia di un odierno rinoceronte nero. Questa specie, dotata di zampe relativamente allungate, era molto comune nel Miocene medio in gran parte degli Stati Uniti occidentali e sudoccidentali; successivamente apparve \"P. hessei\", di dimensioni molto minori, tipica del golfo del Texas ma nota anche nel Nuovo Messico. L'ultima specie ad apparire fu \"P. superciliosum\", caratteristica del Miocene superiore e nota principalmente negli stati settentrionali e in Nuovo Messico, ma non nelle grandi pianure meridionali; quest'ultima specie svilupp\u00f2 notevoli somiglianze morfologiche (zampe corte, corpo allungato) con un altro genere di rinoceronti, \"Teleoceras\", ed \u00e8 probabile che le due forme entrarono in competizione. \u00c8 interessante notare come i fossili di \"Teleoceras\" siano presenti in gran numero nelle pianure meridionali, dove invece sono assenti quelli di \"P. superciliosum\".\nPaleobiologia.\nSi suppone che \"Peraceras\" fosse un abitatore delle pianure e che si nutrisse principalmente di foglie, ma \u00e8 possibile che la specie nana (\"P. hessei\") fosse un'abitatrice delle foreste. La specie pi\u00f9 derivata (\"P. superciliosum\") era probabilmente tipica delle pianure e si specializz\u00f2 in una dieta a base di erba, perdendo tuttavia la competizione con il pi\u00f9 specializzato \"Teleoceras\", che sopravvisse fino al termine del Miocene (5 milioni di anni fa)."}
{"id": "4577679", "revid": "86599", "url": "https://it.wikipedia.org/wiki?curid=4577679", "title": "274P/Tombaugh-Tenagra", "text": "La cometa Tombaugh-Tenagra, formalmente 274P/Tombaugh-Tenagra, \u00e8 una cometa periodica appartenente alla famiglia delle comete gioviane con una storia osservativa complessa ed interessante.\nScoperta.\nRitenuta al momento della riscoperta, il 27 novembre 2012, da parte degli astrofili Paulo Renato Holvorcem e Michael Schwartz un asteroide fu denominata come tale, pochi giorni dopo ci si \u00e8 accorti che si trattava in effetti di una cometa, tracciando all'indietro nel tempo si \u00e8 visto che in effetti la cometa era gi\u00e0 conosciuta, essendo stata scoperta il 12 gennaio 1931 da Clyde William Tombaugh , il ben noto scopritore del pianeta nano Plutone, e addirittura riosservata nel 2003 ma non riconosciuta come cometa .\nEvoluzione orbitale.\nUn passaggio molto ravvicinato col pianeta Giove avvenuto tra la primavera e l'autunno del 1924 ha cambiato la sua orbita originaria in quella attuale, un futuro passaggio a cavallo degli anni 2042-2043 potrebbe cambiare nuovamente l'orbita della cometa."}
{"id": "4577681", "revid": "767487", "url": "https://it.wikipedia.org/wiki?curid=4577681", "title": "Dyoplax arenaceus", "text": "Il dioplace (Dyoplax arenaceus) \u00e8 un rettile estinto, appartenente agli erpetosuchidi. Visse nel Triassico superiore (Carnico, circa 225 milioni di anni fa) e i suoi resti fossili sono stati ritrovati in Germania.\nDescrizione.\nQuesto animale \u00e8 noto solo grazie a un piccolo scheletro quasi completo, conservatosi come un calco naturale nell'arenaria. Sembra che il cranio fosse piuttosto allungato e snello, con un muso lungo, in generale piuttosto simile a quello dei coccodrilli. Era presente una doppia fila di placche ossee (osteodermi) lungo il dorso, piuttosto simili a quelli di altri piccoli arcosauri triassici come \"Erpetosuchus\".\nClassificazione.\n\"Dyoplax\", descritto per la prima volta nel 1867 da Fraas, \u00e8 noto grazie a uno scheletro rinvenuto nella formazione di Stoccarda. Nel corso degli anni, questo fossile \u00e8 stato attribuito di volta in volta agli sfenosuchi, agli aetosauri, ai protosuchidi o agli erpetosuchidi. Dal momento che i fossili si presentano in un cattivo stato di conservazione, non \u00e8 possibile stabilire con certezza le reali parentele di questo animale. In ogni caso, si suppone che fosse un arcosauro, a causa della presenza di caratteri come una finestra anteorbitale circondata da una fossa anteorbitale molto marcata; la presenza e la disposizione degli osteodermi suggerisce l'appartenenza al gruppo degli pseudosuchi (Nesbitt e Butler, 2012). Un ulteriore studio (Maisch et al., 2013) ha nuovamente avvicinato \"Dyoplax\" agli erpetosuchidi."}
{"id": "4577683", "revid": "22356", "url": "https://it.wikipedia.org/wiki?curid=4577683", "title": "Dyoplax", "text": ""}
{"id": "4577684", "revid": "729019", "url": "https://it.wikipedia.org/wiki?curid=4577684", "title": "Tour della nazionale di rugby a 15 dell'Inghilterra 2013", "text": ""}
{"id": "4577687", "revid": "767487", "url": "https://it.wikipedia.org/wiki?curid=4577687", "title": "Alimony (film 1912)", "text": "Alimony \u00e8 un cortometraggio muto del 1912. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche USA il 6 novembre 1912."}
{"id": "4577690", "revid": "1543377", "url": "https://it.wikipedia.org/wiki?curid=4577690", "title": "NGC 5566", "text": "NGC 5566 \u00e8 una galassia a spirale barrata nella costellazione della Vergine. Si trova a circa 65 milioni di anni luce dalla Terra ed \u00e8 la galassia pi\u00f9 grande della costellazione della Vergine, con un diametro di circa . La galassia NGC 5566 venne scoperta il 30 aprile 1786 dall'astronomo anglo-tedesco William Herschel."}
{"id": "4577691", "revid": "767487", "url": "https://it.wikipedia.org/wiki?curid=4577691", "title": "Il rosa nudo", "text": "Il rosa nudo \u00e8 un film sperimentale del 2013 scritto e diretto da Giovanni Coda e ispirato alla vita di Pierre Seel.\nTrama.\nArrestato dai nazisti all'et\u00e0 di 17 anni con l'accusa di omosessualit\u00e0, Pierre Seel venne internato in vari campi di concentramento. Deportato nel campo di Schirmeck, torturato e violentato, fu costretto ad assistere impotente all'atroce morte del suo compagno. Alla liberazione non parl\u00f2 con nessuno della sua drammatica esperienza, si spos\u00f2 ed ebbe tre figli.\nNel 1982, indignato dai violenti attacchi contro i gay da parte del vescovo di Strasburgo, decise di scrivere la sua autobiografia e di denunciare le atrocit\u00e0 subite. Nel film vengono ricordate le testimonianze di altre vittime della persecuzione nazista contro gli omosessuali e gli esperimenti pseudo-scientifici ai quali molti di loro vennero sottoposti da parte del medico delle SS Carl Peter Vaernet.\nProduzione.\nIl film \u00e8 stato girato a Quartu Sant'Elena e a Siliqua, in Sardegna\nDistribuzione.\n\u00c8 stato proiettato in anteprima nazionale all'edizione 2013 del Torino GLBT Film Festival - Da Sodoma a Hollywood. \"Il rosa nudo\" \u00e8 stato inserito quale evento speciale, \"per il suo alto valore artistico, storico e morale\", all'interno della 7\u00aa edizione del Queer Lion Award nel corso della 70\u00aa mostra internazionale d'arte cinematografica di Venezia 2013.. Ha partecipato all'interno della selezione ufficiale ai festival Torino GLBT Film Festival 2013, Florence Queer Festival 2013, Festival del Cinema dei Diritti Umani di Napoli 2013, Macon Film Festival 2014, Athens International Film + Video Festival 2014, KASHIS Mumbai International Queer Film Festival 2014, 28\u00ba Festival Mix Milano, Perlen Film Festival Hannover, CLIFF - Castlemaine Local and International Film Festival 2014, Salento LGBT Film Fest 2014,"}
{"id": "4577694", "revid": "116028508", "url": "https://it.wikipedia.org/wiki?curid=4577694", "title": "\u00c6thelwold di Winchester", "text": "Nel corso del secolo precedente la vita monastica aveva infatti raggiunto il punto massimo del suo declino sia a causa delle frequenti incursioni vichinghe che a causa di una crescente preferenza per il clero secolare dove si conduceva una vita meno povera. I re inglesi, da Alfredo il Grande in poi, avevano preso a cuore la causa dei Benedettini, ma fu solo verso la met\u00e0 del X secolo che i monarchi misero insieme abbastanza fondi per supportare efficacemente questo ordine. \u00c6thelwold divenne uno dei promotori di questa riforma nonostante i suoi modi rudi gli avessero procurato diversi nemici ed egli fu peraltro un feroce oppositore del clero secolare attestandosi su posizioni pi\u00f9 dure di quanto non fecero i suoi compagni di riforma quali Dunstano di Canterbury e Oswald di Worcester. Nondimeno gli si riconosce d'essere stato una delle figure chiave della riforma nonch\u00e9 uno dei maggiori contributori alla rinascita degli studi e delle arti. A livello politico \u00c6thelwold support\u00f2 Etelredo II d'Inghilterra contro Edoardo il Martire e gioc\u00f2 un ruolo rilevante all'interno del concilio che govern\u00f2 durante la minore et\u00e0 di Etelredo.\nLa vita a corte.\n\u00c6thelwold nacque a Winchester da una nobile famiglia in data imprecisata, ma compresa, fra il 904 e il 909. A partire dal tardo decennio del 920 egli serv\u00ec in qualit\u00e0 di laico presso la corte di Atelstano d'Inghilterra e secondo il suo biografo Wulfstan il cantore egli pass\u00f2 tanto tempo presso la corte del re imparando molte cose che gli sarebbero venute utili dal Witan del sovrano. Atelstano fece in modo che \u00c6thelwold venisse ordinato da \u00c6lfheah il Calvo (morto marzo 951), si dice nello stesso giorno in cui li prese Dunstano. Nel tardo decennio del 930 \u00c6thelwold studi\u00f2 presso \u00c6lfheah nella sua citt\u00e0 natale e quindi si rec\u00f2 all'Abbazia di Glastonbury dove Dunstano era divenuto abate, qui \u00c6thelwold studi\u00f2 la Patristica, la metrica e la grammatica finch\u00e9 non venne nominato Decano. Durante il regno di Edredo d'Inghilterra \u00c6thelwold espresse il desiderio di andare sul continente per accrescere le proprie conoscenze, ma il re gli rifiut\u00f2 il permesso e lo nomin\u00f2 abate presso l'abbazia di Abingdon che in seguito venne guidata da chierici secolari. \u00c6thelwold mise a frutto gli anni che trascorse in quella sede avviando la costruzione di una nuova chiesa, la ricostruzione del chiostro e introdusse presso l'abbazia la Regola benedettina.\nQuando Edredo mor\u00ec nel 955 il suo successore Edwing d'Inghilterra decret\u00f2 che il consigliere di suo zio, Dunstano, dovesse essere esiliato mentre la presenza di \u00c6thelwold \u00e8 attestata a corte per alcune volte nel corso dei suoi quattro anni di regno. Il fratello minore del re, Edgardo, che gli succedette al trono, ebbe \u00c6thelwold quale insegnante tanto che venne da lui ispirato ad interessarsi alla regola benedettina. Quando Edwing mor\u00ec nel 959 \u00c6thelwold sostenne la successione del quindicenne Edgardo e pare che fra il 960 e il 963 fosse al suo servizio a corte, giacch\u00e9 molti dei documenti sono scritti da lui.\nVescovo di Winchester.\nIl 29 novembre 963 \u00c6thelwold fu consacrato vescovo di Winchester e l'anno seguente con la connivenza di Edgardo e una milizia guidata da regi ufficiali riusc\u00ec ad espellere i chierici dalle chiese di Old e New Winchester e rimpiazzarli con uomini venuti da Abingdon e lo stesso re aveva avuto il permesso per la loro espulsione dal pontefice nel corso dell'autunno precedente. Fra il 964 e il 971 \u00c6thelwold rifond\u00f2 diversi monasteri a Chertsey, Milton Abbas, Peterborough, Ely e Thorney e un convento femminile a Winchester. Manifest\u00f2 anche un certo zelo nel riprendere tutte quelle terre che si credeva che una volta fossero appartenute agli ordini religiosi e che erano state successivamente alienate e quando fu necessario vennero falsificati i documenti per giustificare le sue pretese.\n\u00c6thelwold fu il pi\u00f9 strenuo propagandista della regola benedettina durante il regno di Edgardo nonch\u00e9 l'autore della maggior parte delle opere scritte a suo favore, egli godeva d'altronde dell'appoggio del re e di sua moglie Elfrida d'Inghilterra e nei suoi lavori mise sempre in luce il ruolo centrale del sovrano, che era visto come il rappresentante di Cristo, nella restaurazione dei monasteri. \u00c6thelwold immaginava per Edgardo un ruolo di maggior rilevanza nella supervisione dei monasteri cos\u00ec come Elfrida avrebbe dovuto averlo per i conventi. Egli fu comunque decisamente pi\u00f9 radicale nella propria difesa dei monasteri di quanto non furono mai i colleghi Dunstano ed Oswald di Worcester, gli altri grandi leader del movimento di rinnovamento. I due seguirono la pratica continentale di far vivere monaci e chierici secolari nella stessa casa e non lo seguirono mai nelle espulsioni dei secolari con successivo rimpiazzo da parte dei monaci che \u00c6thelwold fece nel corso della propria carriera. Nei propri scritti mise spesso in relazione il termine \"chierico secolare\" con quello di \"sozzura\" sostenendo che fossero inadatti a servire l'altare o ad impegnarsi in qualunque altra forma di servizio poich\u00e9 molti erano sposati e non seguivano alcuna regola monastica.\nPer gli ammiratori le espressioni di \"padre dei monaci\" e \"vescovo benevolente\" sono l'epitome di come il vescovo fosse un amico dei poveri e un riformatore, nel corso della propria vita \u00c6thelwold non ebbe buona salute e lo stile di vita che condusse come studioso prima e poi come insegnante, prelato e consigliere reale fu sempre improntato a una certa austerit\u00e0. Di lui si diceva che era temibile come un leone con i ribelli e dolce come una colomba con i miti e che abbia scritto un trattato sul cerchio e compilato un documento noto come la \"Regularis concordia\".\nAnche da vescovo \u00c6thelwold continu\u00f2 ad insegnare presso il monastero della diocesi e ci\u00f2 che sopravvive dei suoi alunni dimostra che essi lo rispettavano e lo trattavano con un certo affetto. Ci\u00f2 che invece \u00e8 rimasto dei suoi lavori scritti sia in latino che in Old English dimostrano che egli era un grande studioso e si crede che le sue opere scritte nella lingua natale abbiano influenzato lo sviluppo stesso dell'Old English.\nParte delle ricchezze che accumul\u00f2 venne usata per ricostruire delle chiese ed \u00c6thelwold fu anche un patrono delle arti anche se, sfortunatamente, non \u00e8 arrivato a noi altra opera da lui prodotta che non quelle in forma scritta.\nCirca un secolo dopo egli si era creato la fama d'essere un orefice capace e gli fu accreditata la creazione di una serie di oggetti, che avrebbe prodotto ad Abingdon, come ritratti ed oggetti realizzati con metalli preziosi oltre a campane e persino le canne di un organo.\nAnche Spearhafoc, il suo successore come abate ad Abingdon, fu un artista di un certo rilievo cos\u00ec come Dunstano, tuttavia, per quanto riguarda \u00c6thelwold il suo biografo Wulfstan non menziona nella sua opera la lavorazione dei metalli quale forma d'arte, ma fa riferimento invece alla progettazione di edifici o giardini.\nEgli fu vescovo nel momento in cui l'arte del manoscritto miniato raggiunse il suo apice e il Benedictional di St. \u00c6thelwold, uno dei pi\u00f9 importanti manoscritti ora conservato alla British Library, fu da lui commissionato e a lui si deve la ricostruzione della cattedrale di Winchester nel 980.\nIl consigliere del giovane re e la morte.\n\u00c6thelwold nel corso della propria vita gioc\u00f2 anche un ruolo politico di una certa rilevanza. Quando Edgardo mor\u00ec nel 975 la successione divenne oggetto di discussione con \u00c6thelwold che supportava l'ascesa del giovane Etelredo di appena otto anni, figlio di Elfrida, e Dunstano ed Oswald attestati con Edoardo, figlio della prima moglie di Edgardo \u00c6thelfl\u00e6d. A spuntarla fu Edoardo che regn\u00f2 fino al 978 anno in cui fu ucciso e a quel punto al trono sal\u00ec Etelredo II d'Inghilterra e pare che \u00c6thelwold rivest\u00ec un ruolo importante all'interno del concilio che affianc\u00f2 il re fino a che non divenne maggiorenne. Tuttavia va notato che fu solo dopo la sua morte che Etelredo inizi\u00f2 ad agire contro gli interessi di alcuni monasteri ed Abindgdon fu proprio la prima vittima che recuper\u00f2 i propri privilegi solo nel 993 con un documento in cui il sovrano riconosceva che la morte di \u00c6thelwold era stata una perdita per il paese.\nOramai piuttosto anziano,\u00c6thelwold mor\u00ec il 1\u00ba agosto 984 nel Surrey e venne sepolto a Winchester.\nCulto.\nDodici anni dopo la sua morte un cittadino di Wallingford sostenne di aver recuperato la vista dopo averne visitato la tomba di sant\u2019Etelvoldo a Winchester. Tale avvenimento venne preso come un segno di doverlo riconoscere formalmente come santo e per questo venne traslato dalla cripta al coro.\nRiconosciuto come santo precocemente (il suo nome ricorre in molti codici medievali che ricopiano il \"Martirologio\" di Usuardo, sant\u2019Etelvoldo di Winchester fu inserito dal Baronio nel Martirologio Romano (1586) e il culto \u00e8 stato confermato nella recentissima edizione (2001) del Martirologio Romano."}
{"id": "4577700", "revid": "767487", "url": "https://it.wikipedia.org/wiki?curid=4577700", "title": "La valle dei giganti", "text": "La valle dei giganti (\"Valley of the Giants\") \u00e8 un film del 1938 diretto da William Keighley.\n\u00c8 un film d'avventura statunitense con Wayne Morris, Claire Trevor e Frank McHugh. \u00c8 basato sul romanzo del 1918 \" The Valley of the Giants\" di Peter B. Kyne.\nProduzione.\nIl film, diretto da William Keighley su una sceneggiatura di Seton I. Miller e Michael Fessier e un soggetto di Peter B. Kyne, fu prodotto da Louis F. Edelman per la Warner Bros. e girato a Eureka e a Orick, California, dal 18 aprile a met\u00e0 giugno del 1938.\nDistribuzione.\nIl film fu distribuito con il titolo \"Valley of the Giants\" negli Stati Uniti dal 17 settembre 1938 al cinema dalla Warner Bros.\nAltre distribuzioni:"}
{"id": "4577705", "revid": "46931", "url": "https://it.wikipedia.org/wiki?curid=4577705", "title": "Valley of the Giants", "text": ""}
{"id": "4577710", "revid": "599013", "url": "https://it.wikipedia.org/wiki?curid=4577710", "title": "Luca Fazzini", "text": "Statistiche.\n\"Statistiche aggiornate a giugno 2013.\""}
{"id": "4577711", "revid": "446353", "url": "https://it.wikipedia.org/wiki?curid=4577711", "title": "Operazione Sizilien", "text": ""}
{"id": "4577714", "revid": "921573", "url": "https://it.wikipedia.org/wiki?curid=4577714", "title": "Kylie Bisutti", "text": "Biografia.\nKylie nasce a Simi Valley in California, ma cresce a Las Vegas, suo padre \u00e8 un commerciante di poker professionista, e sua madre una governante. All'et\u00e0 di 15 anni si avvicina molto alla religione cattolica grazie ad un amico del liceo.\nPer il suo 18\u00ba compleanno si trova in Messico con i suoi genitori dove incontra un collega del padre, Mike Bisutti, i due cominciano a frequentarsi per poi sposarsi a Cabo San Lucas nel 2009. La coppia ha quattro figli, Jase Michael, nato il 21 gennaio 2014, Lucas, nato nel luglio 2015, Seth, nato il 23 marzo 2017 e Juliyanna Grace, nata il 24 gennaio 2019.\nCarriera.\nKylie sogna fin da piccola di fare la modella, ed ha vinto il suo primo casting all'et\u00e0 di otto anni. A 16 anni si trasferisce a New York per dedicarsi all'attivit\u00e0 di modella a tempo pieno.\nNel 2009 dopo essersi presentata ad un concorso di Victoria's Secret che cercava modelle, arriv\u00f2 tra le finaliste, per poi vincere il concorso consentendole di partecipare al \"Victoria's Secret Fashion Show\" dello stesso anno, sfilando in \"lingerie\", e prese parte a un servizio fotografico di costumi da bagno. Successivamente rilascia un'intervista in cui dichiara di non voler pi\u00f9 sfilare in intimo perch\u00e9 stava diventando sempre pi\u00f9 difficile a causa della sua fede cristiana e di voler essere un esempio migliore per la giovent\u00f9.\nNel 2013 pubblica un libro dal titolo: \"Non sono un angelo: Da modella per Victoria's Secret a modello di vita\" in cui dichiara di aver rinunciato alla sua brillante carriera per amore del marito e della fede e di essersi sentita come \"un pezzo di carne\" lavorando per il noto marchio di intimo. Prima dell'uscita del libro Victoria's Secret rilascia una dichiarazione dicendo: \"\u00abNon \u00e8 mai stata un \u201cangelo\u201d di Victoria's Secret e, contrariamente alle affermazioni della signora Bisutti, non le \u00e8 mai stato offerto alcun contratto da parte di Victoria's Secret, nonostante le sue molteplici richieste di collaborazione\u00bb.\" Kylie continua a fare la modella indossando abiti che lei stessa definisce \"pi\u00f9 modesti\"."}
{"id": "4577716", "revid": "106456", "url": "https://it.wikipedia.org/wiki?curid=4577716", "title": "Cappella Marchionale", "text": ""}
{"id": "4577717", "revid": "110157", "url": "https://it.wikipedia.org/wiki?curid=4577717", "title": "In fuga per la vita", "text": "In fuga per la vita \u00e8 una miniserie televisiva italiana del 1993, diretta da Gianfranco Albano e con protagonista Gianni Morandi. Nel cast, figurano inoltre Gianluca Spadetto, Renan Demirkan, Pier Francesco Loche, Frank-Michael K\u00f6be e Susanne L\u00fcning.\nLa miniserie, in tre puntate di 100 minuti ciascuna, fu trasmessa per la prima volta su Canale 5 in \"prime time\" da domenica 21 marzo a marted\u00ec 23 marzo 1993.\nLa fiction, premiata in Italia con il Telegatto, and\u00f2 in onda in Germania con il titolo \"Der Augenzeuge\" (\"Il testimone\").\nPer Gianni Morandi, si tratt\u00f2 del ritorno alla recitazione dopo quattro anni di pausa.\nTrama.\nMichele \u00e8 un musicista italiano che vive assieme alla moglie Grete e al figlio Paolo in Germania, dove si esibisce al piano in alcuni locali.\nUn giorno, un amico e collega di Michele nasconde nella casa di quest'ultimo una partita di cocaina. Per rientrarne in possesso i trafficanti di droga, uccidono l'amico e la moglie di Michele sotto gli occhi di Paolo.\nOra anche Paolo, testimone oculare, \u00e8 costretto a fuggire in Italia assieme al padre Michele. A proteggere la fuga dei due \u00e8 l'ispettrice di polizia Bauer."}
{"id": "4577721", "revid": "767487", "url": "https://it.wikipedia.org/wiki?curid=4577721", "title": "Il ritorno del dottor X", "text": "Il ritorno del dottor X (\"The Return of Doctor X\") \u00e8 un film del 1939 diretto da Vincent Sherman.\n\u00c8 un film horror fantascientifico statunitense con Humphrey Bogart, Rosemary Lane e Wayne Morris. \u00c8 basato sul racconto breve \"The Doctor's Secret\" di William J. Makin pubblicato sul \"Detective Fiction Weekly\" il 30 luglio 1938. Nonostante il titolo, \"Il ritorno del dottor X\" non \u00e8 correlato con \"Il dottor X\" (\"Doctor X\") del 1932.\nProduzione.\nIl film, diretto da Vincent Sherman su una sceneggiatura di Lee Katz e un soggetto di William J. Makin (autore del racconto breve), fu prodotto da Bryan Foy per la Warner Bros. e girato nei Warner Brothers Burbank Studios a Burbank, California, dal 24 maggio 1939. Il film doveva originariamente essere interpretato da Boris Karloff ma questi dovette rinunciare per altri impegni.\nDistribuzione.\nIl film fu distribuito con il titolo \"The Return of Doctor X\" negli Stati Uniti dal 2 dicembre 1939 (premi\u00e8re a New York il 23 novembre) al cinema dalla Warner Bros.\nAltre distribuzioni:\nCritica.\nSecondo il Morandini il film \u00e8 un \"apoteosi del Kitsch\" con un Bogart \"impastato di trucco\".\nSecondo Fantafilm il film \u00e8 un \"falso sequel di \"Doctor X\" del 1932\" e l'unica nota di rilievo sarebbe rappresentata dalla presenza di Bogart nel ruolo del pazzo assistente di laboratorio assetato di sangue, un ruolo a quei tempi tipico di attori di genere quali Karloff o Lugosi.\nAnche secondo Leonard Maltin il film, una storia di fantascienza a basso budget, merita la visione solo per la presenza di Bogart.\nPromozione.\nLe tagline sono:"}
{"id": "4577722", "revid": "599013", "url": "https://it.wikipedia.org/wiki?curid=4577722", "title": "Seeing Is Believing", "text": ""}
{"id": "4577723", "revid": "287204", "url": "https://it.wikipedia.org/wiki?curid=4577723", "title": "Campane a stormo", "text": "Campane a stormo \u00e8 un bootleg uscito nel 1998.\nLe tracce dalla 1 alla 9 sono demo del 1982.\nLa traccia 10 \u00e8 una session del 1984\nLa traccia 11 \u00e8 dall'lp compilation Quelli che urlano ancora del 1985\nLa traccia 12 \u00e8 dall'lp compilation Chaos in Europe del 1985\nLa traccia 13 \u00e8 Live in Cesena del 24-09-1983\nLa traccia 14 \u00e8 Live in Bassano del 26-01-1985\nLe tracce dalla 15 alla 17 dall'lp Un altro giorno di gloria del 1985"}
{"id": "4577724", "revid": "46931", "url": "https://it.wikipedia.org/wiki?curid=4577724", "title": "The Return of Doctor X", "text": ""}
{"id": "4577725", "revid": "767487", "url": "https://it.wikipedia.org/wiki?curid=4577725", "title": "Villa Tanzi Taverna", "text": "Villa Tanzi Taverna \u00e8 una delle pi\u00f9 belle ed imponenti ville storiche del lago di Como. La villa, circondata da ampio parco, sorge in localit\u00e0 Perlasca, nel comune di Torno, direttamente affacciata sul bacino lacustre.\nLa villa \u00e8 nota anche con i nomi di villa Taverna Borromeo, villa Tanza, villa Perlasca, villa Tanzi.\nStoria.\nIl complesso fu costruito per volere dei conti Tanzi, di Milano, nel 1787, ed ospit\u00f2 il membro pi\u00f9 illustre di questa famiglia, il conte Antonio Tanzi di Blevio, gentiluomo milanese che aveva fatto fortuna con la nascente industria serica. I Tanzi, premiati dall'Imperatore Giuseppe II con il titolo Edler von Tanzi, scelsero la scogliera Perlasca per la suggestiva posizione, rendendo la loro dimora una meta imprescindibile per il Grand Tour in territorio lariano.\nNel 1835, la dimora fu acquistata dal conte Gaetano Taverna, quindi al suo successore conte Lodovico Taverna, che le conferiscono l'aspetto attuale, per poi passare in eredit\u00e0 a varie famiglie aristocratiche del milanese, tra cui i principi Borromeo, i Poldi Pezzoli e i Trivulzio.\nNel 1941 fu acquistata dai conti Gerli, ed \u00e8 attualmente adibita a residenza privata.\nDescrizione.\nVilla Tanzi-Taverna \u00e8 costituita da un blocco centrale, affiancato da due ali simmetriche, di pi\u00f9 antica edificazione. \nPrestigioso il parco, realizzato da Giuseppe Balzaretto, la cui originaria estensione superava i quattro ettari, ricco di pregiate essenze arboree ed ispirato ai dettami del Romanticismo inglese ottocentesco.\nAll'interno del parco \u00e8 presente un mausoleo in stile neogotico destinato ad ospitare le spoglie di Giacomo Poldi Pezzoli, realizzato dall'architetto Carlo Maciachini."}
{"id": "4577727", "revid": "287204", "url": "https://it.wikipedia.org/wiki?curid=4577727", "title": "Nazionale di pallacanestro femminile della Tanzania", "text": "La nazionale femminile di pallacanestro della Tanzania \u00e8 la rappresentativa cestistica della Tanzania ed \u00e8 posta sotto l'egida della Federazione cestistica della Tanzania."}
{"id": "4577729", "revid": "767487", "url": "https://it.wikipedia.org/wiki?curid=4577729", "title": "Seeing Is Believing (film 1913)", "text": "Seeing Is Believing \u00e8 un cortometraggio muto del 1913. Il nome del regista non viene riportato nei credit del film che fu prodotto dalla Essanay Film Manufacturing Company di Chicago e fu interpretato da E.H. Calvert, Charles Hitchcock e Beverly Bayne.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche USA il 1\u00ba gennaio 1913."}
{"id": "4577736", "revid": "22475", "url": "https://it.wikipedia.org/wiki?curid=4577736", "title": "CSMA/BA", "text": "Nelle telecomunicazioni CSMA/BA (acronimo inglese di Carrier Sense Multiple Access with Bitwise Arbitration, ovvero accesso multiplo tramite rilevamento della portante con arbitraggio bit per bit) chiamato anche CSMA/CR (acronimo inglese di Carrier Sense Multiple Access with Collision Resolution) o CSMA/AMP (acronimo inglese di Carrier Sense Multiple Access with Arbitration on Message Priority) \u00e8 un protocollo di accesso multiplo, evoluzione del protocollo di livello MAC CSMA/CD, nato per fare in modo che i conflitti di trasmissione, ovvero le collisioni, presenti sia nel CSMA puro sia nel CSMA/CD non siano pi\u00f9 distruttivi per i messaggi.\nDescrizione.\nSe due o pi\u00f9 dispositivi iniziano a trasmettere contemporaneamente, si applica un meccanismo di arbitraggio basato sulla priorit\u00e0 per decidere a quale dispositivo permettere di proseguire la trasmissione. Questa priorit\u00e0 \u00e8 assegnata ad ogni nodo con una sequenza di bit (messaggio identificativo per ogni nodo - ID) da inviare all'inizio della comunicazione. Durante la trasmissione, ogni nodo in trasmissione controlla lo stato del bus e confronta (wired-AND bit a bit) il bit ricevuto con il bit trasmesso. Se un bit dominante (D bit - 0 logico) \u00e8 ricevuto mentre un bit recessivo (R bit - 1 logico) \u00e8 trasmesso il nodo interrompe la trasmissione (ossia perde l'arbitrato). Se invece il nodo non avvertir\u00e0 variazioni tra i bit ricevuti e quelli trasmessi (per tutti i bit di priorit\u00e0) avr\u00e0 vinto l'arbitraggio e anche se \u00e8 avvenuta una collisione, questa non distrugger\u00e0 il messaggio del vincitore. Al termine dell'invio dei bit di priorit\u00e0, tutti i nodi che hanno perso l'arbitraggio sospendono la trasmissione ritentando successivamente, ed il messaggio del nodo con la priorit\u00e0 corrente massima pu\u00f2 liberamente transitare. Il meccanismo deve garantire che alla fine della fase di contesa una sola stazione sia rimasta attiva.\nApplicazioni.\n\u00c8 utilizzato nel protocollo CAN (Controller Area Network)."}
{"id": "4577739", "revid": "1603714", "url": "https://it.wikipedia.org/wiki?curid=4577739", "title": "Cornaro", "text": ""}
{"id": "4577740", "revid": "717966", "url": "https://it.wikipedia.org/wiki?curid=4577740", "title": "Lista di ebrei italiani", "text": ""}
{"id": "4577744", "revid": "729019", "url": "https://it.wikipedia.org/wiki?curid=4577744", "title": "Giacomo Dal Pian", "text": "Statistiche.\n\"Statistiche aggiornate a giugno 2013.\""}
{"id": "4577745", "revid": "287204", "url": "https://it.wikipedia.org/wiki?curid=4577745", "title": "El gringo (film)", "text": ""}
{"id": "4577747", "revid": "75118159", "url": "https://it.wikipedia.org/wiki?curid=4577747", "title": "EC 2.4", "text": "La EC 2.4 \u00e8 una sottoclasse della classificazione EC relativa agli enzimi. Si tratta di una sottoclasse delle transferasi che include in particolare le glicosiltransferasi..\nSotto-sottoclassi.\nEsistono tre ulteriori sotto-sottoclassi, suddivise sulla base del tipo di gruppo glicosico che viene trasferito:"}
{"id": "4577750", "revid": "92723", "url": "https://it.wikipedia.org/wiki?curid=4577750", "title": "Torneo di Wimbledon 2013 - Qualificazioni singolare femminile", "text": "Le qualificazioni del singolare femminile del Torneo di Wimbledon 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4577752", "revid": "767487", "url": "https://it.wikipedia.org/wiki?curid=4577752", "title": "Little Ned", "text": "Little Ned \u00e8 un cortometraggio muto del 1913 prodotto e diretto da Theodore Wharton. Il film fu prodotto dalla Essanay Film Manufacturing Company di Chicago e venne interpretato da Francis X. Bushman.\nProduzione.\nIl film fu prodotto dalla Essanay Film Manufacturing Company. Venne girato a Ithaca, nello stato di New York."}
{"id": "4577761", "revid": "1305772", "url": "https://it.wikipedia.org/wiki?curid=4577761", "title": "Bembo (disambigua)", "text": "persone\naltro"}
{"id": "4577768", "revid": "729019", "url": "https://it.wikipedia.org/wiki?curid=4577768", "title": "Ontong Java", "text": "Ontong Java \u00e8 uno degli atolli pi\u00f9 estesi al mondo, situato nella parte settentrionale delle Isole Salomone. Fa parte della Polinesia periferica.\nGeografia.\nOntong Java \u00e8 un atollo corallino situato a circa 257\u00a0km a nord dell'isola di Ysabel, nelle Isole Salomone, composto da circa 122 isolotti e da una estesa laguna di circa 1.400\u00a0km\u00b2 a forma di stivale.\nL'accesso dall'esterno verso la laguna stessa \u00e8 difficile. La popolazione \u00e8 situata nelle due maggiori isole di Luangiua e Pelau.\nL'originaria foresta umida a foglia larga tropicale \u00e8 stata per la maggior parte sostituita da piantagioni di palme da cocco.\nStoria.\nIl primo europeo a visitare l'atollo fu il navigatore olandese Abel Tasman nel 1643, ma solo 148 anni dopo fu nuovamente visitato dal Capitano della Marina Britannica John Hunter, il quale lo battezz\u00f2 \"Lord Howe Islands\".\nSull'isola \u00e8 ambientato in parte il racconto \"Mauki\" di Jack London pubblicato in italiano da Guanda nei \"Racconti del Pacifico\", scritti dopo il viaggio che l'autore fece in nave nel Pacifico nel 1907.\nGeologia.\nL'atollo d\u00e0 il suo nome all'omonima piattaforma oceanica d'origine vulcanica, una delle pi\u00f9 grandi formazioni geologiche di questo tipo del mondo.\nEconomia.\nLa principale attivit\u00e0 sull'isola \u00e8 la coltivazione di Noci da cocco, la produzione di copra e la pesca."}
{"id": "4577769", "revid": "729019", "url": "https://it.wikipedia.org/wiki?curid=4577769", "title": "Gran Premio motociclistico delle Nazioni 1981", "text": "Il Gran Premio motociclistico delle Nazioni fu la quarta gara del motomondiale 1981.\nSi disput\u00f2 il 10 maggio 1981 sull'Autodromo Nazionale di Monza e vide il trionfo di Kenny Roberts nella classe 500, di Jon Ekerold nella classe 350, di \u00c9ric Saul nella classe 250, di Guy Bertin nella classe 125 e di Ricardo Tormo nella classe 50.\nPer Saul si tratta della prima vittoria nel motomondiale."}
{"id": "4577771", "revid": "217830", "url": "https://it.wikipedia.org/wiki?curid=4577771", "title": "Gran Premio motociclistico d'Italia 1981", "text": ""}
{"id": "4577778", "revid": "767487", "url": "https://it.wikipedia.org/wiki?curid=4577778", "title": "The Miner's Request", "text": "The Miner's Request \u00e8 un cortometraggio muto del 1913 interpretato e diretto da Arthur Mackley. Altri interpreti del film, prodotto dalla Essanay Film Manufacturing Company di Chicago, sono Virginia True Boardman, True Boardman, Fred Church e Bess Sankey.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche USA il 2 gennaio 1913."}
{"id": "4577781", "revid": "21880", "url": "https://it.wikipedia.org/wiki?curid=4577781", "title": "Tadarida pumila", "text": ""}
{"id": "4577782", "revid": "21880", "url": "https://it.wikipedia.org/wiki?curid=4577782", "title": "Neurotteri", "text": ""}
{"id": "4577785", "revid": "713168", "url": "https://it.wikipedia.org/wiki?curid=4577785", "title": "Girolamo Marciano", "text": "Biografia.\nNato a Leverano, presso Lecce, da Merante (o Merate) e Natalizia Fapane, studi\u00f2 medicina nell'Almo Collegio Salernitano dove ottenne la laurea il 10 luglio 1592 (nota di Giuseppe Tesauro Falivene). Fu allievo di Metello Grillo e il suo promotore fu Cesare della Calce, fu inoltre collega e amico del grande matematico e astronomo Giovanni Camillo Glorioso. Successivamente torn\u00f2 nel suo paese dove si stabil\u00ec esercitando la professione medica. Si spos\u00f2 con Porzia Grande e divenne sindaco di Leverano nel 1627. Mor\u00ec a Leverano, dove fu sepolto nella cappella di famiglia nella Chiesa Matrice.\nOpere.\nScrisse una dissertazione enciclopedica intitolata \"Descrizione, origine e successi della provincia di Otranto\", in cui rivers\u00f2 le proprie conoscenze umanistiche e scientifiche. La Descrizione, edita in quattro libri, fu pubblicata solo nel 1855 a Napoli. Tale riscoperta e rivalutazione del manoscritto fu dovuta a D. Capasso e F.P. Del Re. Nell'opera sono riconoscibili elementi innovativi per la corografia umanistica: l'uso dell'epigrafia, dell'archeologia, dell'antiquaria e dell'etnologia nell'approccio alla storia e alla geografia; l'esame personale etico e didascalico dei luoghi e lo sviluppo della topografia. Il primo dei quattro libri tratta le intenzioni dell'autore; il secondo alterna informazioni di carattere corografico ad altre divagazioni su natura e costume; il terzo passa in rassegna i centri marittimi e costieri del Salento; mentre il quarto libro descrive le citt\u00e0 dell'entroterra. Venivano anche trattati i culti locali, le controversie relative ai patronati e gli usi e i costumi della popolazione.\nLa Descrizione rappresent\u00f2 il principale supporto per una folta schiera di viaggiatori e studiosi sette-ottocenteschi come Giovan Battista Pacichelli, Ferdinand Gregorovius, Sigismondo Castromediano e Cosimo De Giorgi.\nCodici della Descrizione si conservano presso le Biblioteche nazionali di Bari e Napoli, quelle provinciali di Avellino e Lecce, quelle comunali di Manduria e Taranto e quella pubblica arcivescovile di Brindisi."}
{"id": "4577787", "revid": "121389475", "url": "https://it.wikipedia.org/wiki?curid=4577787", "title": "EC 2.4.1", "text": "La EC 2.4.1 \u00e8 una sotto-sottoclasse della classificazione EC relativa agli enzimi. Si tratta di una sottoclasse delle transferasi, la exosiltransferasi, un tipo di glicosiltransferasi che catalizza il trasferimento di un esoso."}
{"id": "4577799", "revid": "1652134", "url": "https://it.wikipedia.org/wiki?curid=4577799", "title": "Margherita di Foix-Candale", "text": "Biografia.\nLa contea di Foix.\nEra la quarta dei sei figli di Jean de Foix-Candale (1414-1485), conte di Benauges, visconte di Castillon e di Meilles, \"captal de Buch\" e cavaliere dell'Ordine della Giarrettiera, e di Margaret de la Pole Suffolk (1426-1485), contessa di Candale. I suoi fratelli furono Gaston II (1448-1500), Jean, Catherine, Isabelle e Guillaume. Il padre Jean era l'erede di Gaston (+1453) e di Caterina di Francia (figlia del re Carlo VI); i nonni materni erano Thomas Kerdeston, \"Earl of Suffolk\", ed Elizabeth de la Pole (sepolti nella chiesa di Castelnau de M\u00e9doc).\nNata nel castello di Foix e pronipote di un re di Francia, la diciannovenne Margherita poteva aspirare a un decoroso matrimonio. Nell'ottobre del 1492 arriv\u00f2 a Foix proveniente dal marchesato di Saluzzo Gioffredo Caroli, con la proposta di matrimonio del marchese Ludovico II, di 52 anni e vedovo di Giovanna di Monferrato (da cui aveva avuto un'unica figlia, Margherita). Il contratto di matrimonio fu sottoscritto nel dicembre 1492.\nMarchesa consorte di Saluzzo.\nMargherita si mise in viaggio per Saluzzo, dove venne ricevuta come la nuova marchesa e risiedette nel castello, detto \"La Castiglia\", che il marito aveva fatto ampliare e ristrutturare per l'occasione. Il 20 marzo 1495 nacque il primogenito ed erede al trono Michele Antonio, conte di Carmagnola e suo prediletto, cui seguiranno, fino al 1501, quattro fratelli, di cui tre si avvicenderanno al potere.\nLa marchesa, ormai sicura di s\u00e9, incominci\u00f2 a evidenziare il suo temperamento volitivo e autoritario, estendendo la propria influenza su tutti gli affari del marchesato; il consorte, riconoscendo tali doti, la nomin\u00f2 reggente in caso di sua assenza o morte.\nNell'estate 1502 giunse a Carmagnola la nipote Anna di Foix-Candale, figlia del fratello Gaston, che andava sposa al re d'Ungheria e Boemia Ladislao II; la zia marchesa l'accompagn\u00f2 personalmente fino a Venezia.\nMarchesa madre e reggente.\nIl 27 gennaio 1504 si verific\u00f2 un evento determinante per la vita di Margherita e del marchesato: il marito mor\u00ec, per violente febbri, a Genova, all'et\u00e0 di 65 anni. La trentunenne vedova dichiar\u00f2 pubblicamente di non volersi risposare e incaric\u00f2 l'artista Antoine Morel di completare, nella chiesa di San Giovanni, la cappella funeraria per Ludovico II con l'artistico monumento gotico.\nMargherita, pertanto, assunse la reggenza per il figlio Michele Antonio, di nove anni, diventando l'indiscussa arbitra degli affari pubblici saluzzesi, con una posizione di predominio che, tra successi, pause e sconfitte, mantenne fino alla morte. Conferm\u00f2 subito nell'incarico di consigliere e vicario Francesco Cavassa che, molto potente, abbellir\u00e0 la sua casa, incaricando il pittore fiammingo Hans Clemer di eseguire la \"Pala della Madonna della Misericordia\", in cui effigiare la famiglia marchionale. L'artista eseguir\u00e0 anche, per volere di Margherita, gli affreschi della cappella del palazzo di Revello, sua residenza estiva preferita.\nIntanto il piccolo Stato era oppresso tra le rivendicazioni territoriali dei Savoia e della Francia. Margherita, ovviamente, si appoggi\u00f2 al re di Francia, suo parente, e offr\u00ec personalmente alleanza politica e appoggio militare a Francesco I, in visita a Milano nel 1515. La marchesa mantenne il potere nonostante la raggiunta maggiore et\u00e0 del figlio, disinteressato agli affari di governo. Nel 1516 addirittura fece coniare dalla zecca di Carmagnola una moneta in cui appariva da sola con la scritta \"Margherita De Fuxo, Marchesa di Saluzzo, Tutrix e Curatrix\": in passato il suo profilo era sempre unito a quello del marito.\nNel 1522 l'esercito imperiale di Carlo V si avvicinava al marchesato e il comandante Prospero Colonna pretese dalla reggente 30.000 ducati e il giuramento di fedelt\u00e0. Margherita non cedette, ma l'incalzare degli avvenimenti la costrinse a riparare in Francia con il figlio. Rientrarono nel 1526, ma due anni dopo mor\u00ec in Aversa Michele Antonio e gli succedette Giovanni Ludovico che non andava d'accordo con la madre in quanto l'aveva fatto imprigionare perch\u00e9 privilegiava gli interessi spagnoli.\nIl defunto marchese fu tumulato nella chiesa romana di Ara Coeli: Margherita avrebbe desiderato che fosse sepolto in San Bernardino a Saluzzo, dove pensava di far erigere la propria tomba accanto a lui.\nL'ultimo periodo di vita della marchesa fu caratterizzato da seri episodi di malcontento da parte dei sudditi e dalla tenace, ma vana lotta con gli altri figli per restare in ogni modo al potere.\nGli ultimi anni.\nSi rec\u00f2 di nuovo in Francia nel 1529 e, ritornata, si trasfer\u00ec nell'amato castello di Revello. Nel 1531 le incomprensioni con i figli e le azioni aggressive dei Savoia la costrinsero, e sar\u00e0 l'ultima volta, a riparare nella sua terra natale. La marchesa si ritir\u00f2 nel castello di Castres, contea conferitale in usufrutto da Francesco I, dove il 9 agosto 1536 mor\u00ec, all'et\u00e0 di 63 anni, senza pi\u00f9 rivedere Saluzzo. Fu sepolta nella cattedrale di St. Beno\u00eet, a Castres, borgo situato nei Midi-Pirenei.\nDopo la scomparsa di Margherita regnarono nel marchesato Francesco e Gabriele. Questi, deposto il 23 febbraio 1548, fu assassinato il successivo 29 luglio e Saluzzo perse definitivamente l'indipendenza passando alla Francia, poi ai Savoia. Dei cinque figli di Margherita e di Ludovico II nessuno ebbe eredi. L'ultimo della dinastia fu Giovanni Ludovico, marchese solo per anno, deceduto nel 1563 senza prole legittima.\nDiscendenza.\nDa Ludovico II Margherita di Foix-Candale ebbe:"}
{"id": "4577807", "revid": "287204", "url": "https://it.wikipedia.org/wiki?curid=4577807", "title": "Robert Burton", "text": ""}
{"id": "4577808", "revid": "287204", "url": "https://it.wikipedia.org/wiki?curid=4577808", "title": "Al-Hafiz", "text": "Ab\u016b l-Maym\u016bn \u02bfAbd al-Maj\u012bd, il cui \"laqab\" fu \"al-\u1e24\u0101fi\u1e93 li-d\u012bn All\u0101h\" (Il Guardiano della religione di Dio), assunse la suprema carica califfale in quanto cugino del suo predecessore, al-\u0100mir bi-a\u1e25k\u0101m All\u0101h (1101\u20131130), caduto assassinato nel 1130, forse dai Nizariti.\nIn quell'occasione l'erede avrebbe dovuto essere, secondo la tradizione, il figlio piccolissimo (Ab\u016b l-Q\u0101\u1e63im \u1e6cayyib di appena 8 mesi) dell'Imam ucciso ed \u00e8 come Reggente che \u02bfAbd al-Maj\u012bd assume il potere, col decisivo appoggio dei due comandanti dell'esercito, Haz\u0101rmard e Barghash, ufficialmente in attesa che Jih\u0101, moglie di al-\u0100mir, mettesse alla luce un altro figlio del defunto Imam.\n\u1e6cayyib scompare e nulla pi\u00f9 del piccolo si sa. Qualche giorno dopo, \u02bfAbd al-Maj\u012bd viene rovesciato da vizir al-Af\u1e0dal Kutayf\u0101t, figlio di al-Af\u1e0dal b. Badr al-Jam\u0101l\u012b. Secondo gli storici dell'epoca, al-Af\u1e0dal Kutayf\u0101t, che s'era sbarazzato dei due comandanti dell'esercito, cerc\u00f2 di assicurare il trono a uno sciita duodecimano e viene perci\u00f2 rovesciato nel dicembre del 1132 e ucciso, presumibilmente proprio dai sostenitori di al-\u1e24\u0101fi\u1e93.\n\u02bfAbd al-Maj\u012bd - grazie al sostegno dei giovani seguaci dell'Imam ucciso (gli \"\u0100miriyya\"), condotti dal \"\u1e25\u0101jib\" Y\u0101nis, di origini armene - riassume la carica di Reggente per proclamarsi nel febbraio del 1133 direttamente Imam, col \"laqab\" califfale di al-\u1e24\u0101fi\u1e93. Fu una rottura questa della tradizione ismailita, che voleva che la successione avvenisse per linea diretta maschile, che al-\u1e24\u0101fi\u1e93 giustific\u00f2 in base al precedente, d'impronta sciita, che Maometto aveva designato suo \"\"wali\" e suo \"wasi\"\" il cugino \u02bfAl\u012b.\nNe risult\u00f2 un ennesimo scisma nelle file dell'Ismailismo, tra i seguaci di al-\u1e24\u0101fi\u1e93 (la \"\u1e24\u0101fi\u1e93iyya\") e quelli del piccolo Ab\u016b l-Q\u0101\u1e63im \u1e6cayyib (i \"\u1e6cayyibiyya\").\nAl-\u1e24\u0101fi\u1e93 mor\u00ec per una violenta colica intestinale (\"qawlanj\") nell'ottobre del 1149 e gli succedette al trono il figlio al-Zafir."}
{"id": "4577809", "revid": "1501558", "url": "https://it.wikipedia.org/wiki?curid=4577809", "title": "Coppa delle nazioni afro-asiatiche", "text": "La Coppa delle nazioni afro-asiatiche (ing. \"Afro-Asian Cup of Nations\") \u00e8 stata una competizione calcistica disputata dal 1978 al 1999 e nel 2007 tra la nazionale vincitrice della Coppa d'Asia e la nazionale vincitrice della Coppa d'Africa.\nStoria.\nLa prima edizione del torneo si \u00e8 disputata nel 1978, quando si sono affrontati l'Iran, vincitore della Coppa d'Asia 1976, e il Ghana, vincitore della Coppa d'Africa 1978. Nella gara di andata a Teheran gli asiatici hanno battuto gli africani per 3-0, ma poi la gara di ritorno non si \u00e8 disputata per via dei problemi politici iraniani e quindi il titolo non \u00e8 stato assegnato.\nIl primo vincitore del trofeo \u00e8 stato il Camerun, che nel 1985 ha battuto l'Arabia Saudita, mentre due anni pi\u00f9 tardi \u00e8 arrivato il successo di una squadra asiatica, con la Corea del Sud che in gara singola ha sconfitto l'Egitto ai rigori.\nLa manifestazione \u00e8 stata inizialmente cancellata nel 2000 a seguito di una decisione della CAF del 30 luglio dello stesso anno, dopo che alcuni rappresentanti dell'AFC avevano supportato la Germania e non il Sudafrica nella votazione per scegliere la nazione organizzatrice del campionato del mondo del 2006. Nel 2005 \u00e8 stata annunciata la ripresa della competizione, che per\u00f2 \u00e8 stata temporaneamente annullata. Nel 2007 si \u00e8 infine tenuta l'ultima edizione, con il nome di AFC Asia-Africa Challenge Cup."}
{"id": "4577813", "revid": "339392", "url": "https://it.wikipedia.org/wiki?curid=4577813", "title": "Development environment", "text": ""}
{"id": "4577814", "revid": "599013", "url": "https://it.wikipedia.org/wiki?curid=4577814", "title": "Sam Adams", "text": "Carriera professionistica.\nAdams fu scelto dai Seattle Seahawks come ottavo assoluto del Draft 1994 e vi gioc\u00f2 fino al 1999. Part\u00ec diverse volte come titolare nella sua stagione da rookie, dividendosi tra i ruolo di defensive tackle e defensive end. Nella sua seconda stagione, mise a segno un sack su Mark Brunell dei Jacksonville Jaguars che diede origine a una safety, segnando i primi punti della sua carriera professionistica. In una gara contro gli Arizona Cardinals invece blocc\u00f2 un tentativo di field goal nei tempi supplementari. Nel 2000, Adams firm\u00f2 come free agent coi Baltimore Ravens, facendo parte della miglior difesa della lega che port\u00f2 la squadra a vincere il Super Bowl XXXV. Quell'anno fu convocato come titolare per il suo primo Pro Bowl, una convocazione ottenuta anche nell'anno successivo.\nNel 2002 divenuto nuovamente free agent, Adams firm\u00f2 con gli Oakland Raiders. Part\u00ec come titolare in 14 gare su 16. La sua squadra raggiunse il Super Bowl XXXVII, perdendo contro i Tampa Bay Buccaneers.\nNel 2003, Adams firm\u00f2 come free agent con i Buffalo Bills. Nella sua prima gara con Buffalo disput\u00f2 una prova memorabile: mise a segno un sack, 2 tackle e un intercetto ai danni di Tom Brady che fu ritornato in touchdown (il secondo della carriera). Fu svincolato dai Bills il 1\u00ba marzo 2006 per risparmiare sul salary cap. Un mese dopo pass\u00f2 ai Cincinnati Bengals prima di chiudere la carriera giocando un anno coi Denver Broncos."}
{"id": "4577815", "revid": "1573940", "url": "https://it.wikipedia.org/wiki?curid=4577815", "title": "Spintharidius viridis", "text": "Spintharidius viridis \u00e8 un ragno appartenente alla famiglia Araneidae.\nDistribuzione.\nLa specie \u00e8 stata reperita sull'isola di Cuba\nTassonomia.\nAl 2012 non sono note sottospecie e dal 1926 non sono stati esaminati nuovi esemplari."}
{"id": "4577816", "revid": "606039", "url": "https://it.wikipedia.org/wiki?curid=4577816", "title": "Cecilia di Beddome", "text": ""}
{"id": "4577820", "revid": "59563385", "url": "https://it.wikipedia.org/wiki?curid=4577820", "title": "Videogiocatore", "text": ""}
{"id": "4577822", "revid": "871355", "url": "https://it.wikipedia.org/wiki?curid=4577822", "title": "Martina Stede", "text": "Fino alla riunificazione della Germania (1990) gareggi\u00f2 per la nazionale tedesca occidentale.\nBiografia.\nIn Coppa del Mondo ottenne il primo podio, nonch\u00e9 primo risultato di rilievo, il 23 gennaio 1988 ad Anterselva (3\u00aa) e la prima vittoria il 26 gennaio 1989 a Ruhpolding.\nIn carriera prese parte a quattro edizioni dei Mondiali (4\u00aa nella staffetta e nella gara a squadre a Feistritz 1989 e nella gara a squadre a Lahti 1991 i migliori risultati).\nPalmar\u00e8s.\nCoppa del Mondo.\nCoppa del Mondo - vittorie.\nLegenda:&lt;br&gt;\nIN = individuale"}
{"id": "4577825", "revid": "767487", "url": "https://it.wikipedia.org/wiki?curid=4577825", "title": "Broncho Billy and the Maid", "text": " Broncho Billy and the Maid \u00e8 un cortometraggio muto del 1913 scritto, prodotto, interpretato e diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 4 gennaio 1913."}
{"id": "4577827", "revid": "1543377", "url": "https://it.wikipedia.org/wiki?curid=4577827", "title": "Estonia ai Giochi della VII Olimpiade", "text": "L'Estonia ha partecipato ai Giochi della VII Olimpiade di Anversa, alla sua prima apparizione olimpica, con una delegazione di 14 atleti tutti uomini, suddivisi su 3 discipline."}
{"id": "4577829", "revid": "1315817", "url": "https://it.wikipedia.org/wiki?curid=4577829", "title": "Johann Apel", "text": "Secondo lo storico del diritto Harold J. Berman, fu il primo ad applicare alla scienza giuridica il metodo topico teorizzato da Filippo Melantone per lo studio della teologia (\"Loci communes rerum theologicarum\"). Nella \"Methodica\", in particolare, espose sistematicamente l'intero diritto civile (\"ius civile\") adottando la moderna distinzione tra \"ius in re\" e \"ius ad rem\", ovvero tra propriet\u00e0 e obbligazioni."}
{"id": "4577830", "revid": "1543377", "url": "https://it.wikipedia.org/wiki?curid=4577830", "title": "Finlandia ai Giochi della VII Olimpiade", "text": "La Finlandia ha partecipato ai Giochi della VII Olimpiade di Anversa con una delegazione di 63 atleti (62 uomini, 1 donne), suddivisi su 9 discipline."}
{"id": "4577831", "revid": "599013", "url": "https://it.wikipedia.org/wiki?curid=4577831", "title": "Inga Kesper", "text": "Fino alla riunificazione della Germania (1990) gareggi\u00f2 per la nazionale tedesca occidentale.\nBiografia.\nIn Coppa del Mondo ottenne il primo risultato di rilievo, il 21 gennaio 1988 ad Anterselva (5\u00aa) e l'unico podio il 28 gennaio successivo a Ruhpolding (3\u00aa).\nIn carriera prese parte a un'edizione dei Giochi olimpici invernali, (10\u00aa nella sprint, 15\u00aa nell'individuale) e a quattro dei Mondiali, vincendo tre medaglie."}
{"id": "4577832", "revid": "104458", "url": "https://it.wikipedia.org/wiki?curid=4577832", "title": "Inga Schneider", "text": ""}
{"id": "4577833", "revid": "719449", "url": "https://it.wikipedia.org/wiki?curid=4577833", "title": "Scienza giuridica", "text": ""}
{"id": "4577835", "revid": "755885", "url": "https://it.wikipedia.org/wiki?curid=4577835", "title": "Dimentico tutto", "text": "Dimentico tutto \u00e8 un singolo della cantante italiana Emma Marrone, pubblicato il 21 giugno 2013 come secondo estratto dal terzo album in studio \"Schiena\".\nDescrizione.\nScritto e composto da Nesli e Niccol\u00f2 Bolchi, prodotto da Brando e scandito dalla batteria di Mylious Johnson, \"Dimentico tutto\" presenta alcune strofe rap, scritte per l'appunto da Nesli. Al riguardo la cantante ha rivelato la proposta da parte dei suoi produttori di trasformarle in un genere pi\u00f9 adatto alle sue corde, rendendole pi\u00f9 musicali, ma la stessa ha successivamente voluto lasciarle nello stile rap. Nel brano sono presenti inoltre influenze blues.\nIn merito alla collaborazione tra l'artista salentina e il rapper Nesli, il produttore Brando ha dichiarato: \nLa cantante ha interpretato il brano per la prima volta dal vivo in occasione del serale della dodicesima edizione del talent show \"Amici di Maria De Filippi\" in duetto con il rapper Moreno, annunciando la sua prossima uscita come singolo. Successivamente, la cantante ha confermato in via ufficiale l'uscita del singolo il giorno antecedente alla sua pubblicazione attraverso la propria pagina Facebook. La cantante ha presentato il singolo anche al \"Summer Festival 2013\".\nVideo musicale.\nIl videoclip, diretto da Luca Tartaglia e pubblicato sul canale Vevo della cantante il 22 giugno 2013, vede Emma nei panni di un'aviatrice che, attraverso alcuni ologrammi, si fa strada fra i suoi ricordi. Le sue memorie per\u00f2, che svaniscono pian piano, vengono rimosse nella scena finale che vede la cantante immergersi nell'acqua. Nel corso del video, oltre ai panni dell'aviatrice, Emma veste anche con abiti sportivi e con un tut\u00f9 nero.\nRiguardo al video, Brando ha commentato: \nSuccesso commerciale.\nPresente nella Top Singoli da tre settimane, \"Dimentico tutto\" ha raggiunto la 14\u00aa posizione nella terza settimana, occupando la 27\u00aa in quella precedente. La settimana successiva \u00e8 salito alla 13\u00aa, posizione massima per il singolo. Il 26 agosto il singolo \u00e8 stato certificato disco d'oro per le oltre 15.000 copie vendute in digitale. Nel corso della 44\u00aa settimana del 2013, il singolo viene certificato disco di platino per aver venduto oltre 30.000 copie in digitale, riconfermandosi poi anche secondo le nuove soglie applicate a partire da gennaio 2015 con oltre 50.000 copie vendute."}
{"id": "4577841", "revid": "287204", "url": "https://it.wikipedia.org/wiki?curid=4577841", "title": "Westwood (New Jersey)", "text": "Westwood \u00e8 una citt\u00e0 degli Stati Uniti d'America, situata nella Contea di Bergen, nello Stato del New Jersey."}
{"id": "4577842", "revid": "11959", "url": "https://it.wikipedia.org/wiki?curid=4577842", "title": "S. M. Stern", "text": ""}
{"id": "4577846", "revid": "729019", "url": "https://it.wikipedia.org/wiki?curid=4577846", "title": "Capsorubina", "text": "La capsorubina \u00e8 un carotenoide di colore rosso presente nei peperoni e nella spezia da questi ottenuta, la paprica."}
{"id": "4577851", "revid": "599013", "url": "https://it.wikipedia.org/wiki?curid=4577851", "title": "Cvetana Kr\u0103steva", "text": "Biografia.\nIn Coppa del Mondo ottenne l'unica vittoria, nonch\u00e9 primo risultato di rilievo, il 30 gennaio 1988 a Ruhpolding.\nIn carriera prese parte a sei edizioni dei Mondiali, vincendo tre medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:&lt;br&gt;\nSP = sprint"}
{"id": "4577853", "revid": "287204", "url": "https://it.wikipedia.org/wiki?curid=4577853", "title": "Cvetana Krasteva", "text": ""}
{"id": "4577854", "revid": "104458", "url": "https://it.wikipedia.org/wiki?curid=4577854", "title": "Zvetana Krasteva", "text": ""}
{"id": "4577855", "revid": "104458", "url": "https://it.wikipedia.org/wiki?curid=4577855", "title": "Zvetlana Krasteva", "text": ""}
{"id": "4577856", "revid": "104458", "url": "https://it.wikipedia.org/wiki?curid=4577856", "title": "Zwetana Krasteva", "text": ""}
{"id": "4577858", "revid": "104458", "url": "https://it.wikipedia.org/wiki?curid=4577858", "title": "Zwetlana Krasteva", "text": ""}
{"id": "4577859", "revid": "104458", "url": "https://it.wikipedia.org/wiki?curid=4577859", "title": "Zvetana Kratseva", "text": ""}
{"id": "4577862", "revid": "729019", "url": "https://it.wikipedia.org/wiki?curid=4577862", "title": "Rete tranviaria di Madrid", "text": "La rete tranviaria di Madrid (in spagnolo: \"Metro Ligero\" o \"Tranv\u00eda\") \u00e8 costitituita da due sistemi di metrotranvia separati tra loro e tre linee. Le linee sono gestite da due diverse aziende: Metros Ligeros de Madrid S.A., concessionaria della linea ML1 e Metro Ligero Oeste S.A., concessionaria della linea ML2 e della linea ML3. Entrambi i sistemi sono stati inaugurati il 24 maggio 2007.\nAnche la tranvia di Parla, infrastruttura che serve l'omonimo comune, viene talvolta considerata parte della rete tranviaria di Madrid come linea ML4.\nStoria.\nLa prima rete tranviaria della citt\u00e0 spagnola venne inaugurata il 31 maggio 1871 e si espanse rapidamente fino all'arrivo dei primi autobus intorno al 1933.\nSoppiantata dagli autobus e dalla metropolitana, la rete tranviaria di Madrid cess\u00f2 di esistere il 1\u00ba giugno 1972.\nNegli anni 2000 a Madrid venne progettato di costruire una nuova rete tranviaria complementare alla metropolitana. Inaugurato nel 2007, il servizio \u00e8 una metrotranvia, cio\u00e8 una tranvia che viaggia per la maggior parte del suo percorso in una sede ferroviaria apposita. La nuova linea 1, che si trova a nord, non \u00e8 comunicante con le linee 2 e 3, situate a ovest."}
{"id": "4577865", "revid": "11959", "url": "https://it.wikipedia.org/wiki?curid=4577865", "title": "Ahmad al-Musta'li", "text": ""}
{"id": "4577867", "revid": "729019", "url": "https://it.wikipedia.org/wiki?curid=4577867", "title": "Torneo di Wimbledon 2013 - Qualificazioni doppio maschile", "text": "Le qualificazioni del doppio maschile del Torneo di Wimbledon 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4577869", "revid": "110157", "url": "https://it.wikipedia.org/wiki?curid=4577869", "title": "La notte in cui spunt\u00f2 la luna dal monte", "text": "La notte in cui spunt\u00f2 la luna dal monte \u00e8 un romanzo autobiografico di Luca Bonaffini, pubblicato nel giugno 2013, e uno spettacolo di teatro canzone, diretto e interpretato dallo stesso Bonaffini, in ricordo di Pierangelo Bertoli.\nTrama.\nLa notte tra il 6 e il 7 gennaio 1991, il cantautore italiano Pierangelo Bertoli scrive la parte in lingua italiana di un brano dei Tazenda, intitolato originariamente \"Disamparados\". Luca Bonaffini, suo collaboratore fisso all'inizio degli anni 90, racconta in meno di cento pagine, del miracolo che pu\u00f2 fare l'ispirazione quando un grande artista, incontra e decide di portare a termine una grande canzone. Una notte infinitamente lunga, ma breve al tempo stesso, che far\u00e0 s\u00ec che quella canzone (che si intitoler\u00e0 \"Spunta la luna dal monte\") diventi il singolo pi\u00f9 popolare dell'artista emiliano e, al contempo, uno schiaffo per il Festival di Sanremo, costretto ad accettare il suo storico rientro sul palcoscenico, non previsto dalla \"scaletta\", ma voluto dall'applauso interminabile del pubblico presente in sala.\nLo spettacolo.\nIn forma di reading teatrale e musicale, Bonaffini ha riproposto il libro \"live\", interpretando grandi successi di Bertoli e canzoni meno note, tracciando - tra le linee biografiche - il percorso di poesia sociale che ha contraddistinto il cantautore sassolese. Un vero e proprio spettacolo di teatro canzone, tra monologhi e letture, ma soprattutto tante ballate evocative degli anni 70 tra canzone politica e musica d'autore."}
{"id": "4577870", "revid": "729019", "url": "https://it.wikipedia.org/wiki?curid=4577870", "title": "Foresta decidua secca del Madagascar occidentale", "text": "La foresta decidua secca del Madagascar occidentale \u00e8 una ecoregione che occupa la parte nord-occidentale del Madagascar.\nQuesta ecoregione, caratterizzata da un alto grado di endemismi sia botanici che zoologici, include due aree geografiche distinte: la parte settentrionale del Madagascar ed il versante occidentale dell'isola, dalla penisola di Ampasindava a nord sino a Belo Sur Tsiribihina. \nUna parte significativa della superficie originariamente ricoperta dalla foresta decidua secca \u00e8 stata disboscata, sotto la pressione del pascolo e dell'agricoltura, e le foreste rimanenti sono frammentate.\nTipiche di questa ecoregione sono le caratteristiche formazioni rocciose calcaree di aspetto a guglia, note come \"tsingy\", (in lingua malgascia = ago), di cui le pi\u00f9 spettacolari si trovano all'interno della Riserva naturale integrale Tsingy di Bemaraha, dichiarata patrimonio dell'umanit\u00e0 dell'UNESCO.\nL'ecoregione \u00e8 inclusa nella lista Global 200 con il nome di foreste aride del Madagascar (\"Madagascar Dry Forests\").\nFlora.\nLa foresta \u00e8 formata prevalentemente da specie decidue, cio\u00e8 che perdono le foglie nella stagione secca (da maggio a ottobre).\nLe famiglie prevalenti sono Leguminosae, Bignoniaceae, Euphorbiaceae, Sapindaceae e Anacardiaceae.\nTra le specie pi\u00f9 caratteristiche ci sono l\"albero di fuoco\" (\"Delonix regia\"), essenze pregiate come il palissandro (\"Dalbergia\" spp.), diverse specie di \"Pachypodium\" (Apocynaceae) e le diverse specie di baobab tra cui il maestoso baobab del Madagascar (\"Adansonia madagascariensis\"), il baobab di Perrier (\"Adansonia perrieri\") e il baobab di Suarez (\"Adansonia suarezensis\"), endemici di quest'area.\nTra i numerose endemismi presenti si possono citare \"Euphorbia ankarensis\", \"Euphorbia perrieri\", \"Hernandia voyroni\", \"Hildegardia erythrosiphon\".\nFauna.\nL'habitat della foresta decidua secca \u00e8 congeniale a diverse specie di lemuri alcune delle quali endemiche dell'ecoregione: tra di esse il sifaka dalla corona dorata (\"Propithecus tattersalli\"), il sifaka di Perrier (\"Propithecus perrieri\"), il maki mongoz (\"Eulemur mongoz\"), il lepilemure di Milne-Edwards (\"Lepilemur edwardsi\"), il microcebo di Ravelobe (\"Microcebus ravelobensis\"), il microcebo rosso settentrionale (\"Microcebus tavaratra\") e il microcebo pigmeo (\"Microcebus myoxinus\").\nLa foresta \u00e8 anche uno degli habitat primari del fossa (\"Cryptoprocta ferox\"), il maggiore carnivoro del Madagascar. Altri mammiferi endemici dell'ecoregione sono il ratto di foresta occidentale (\"Nesomys lambertoni\") e il topo maggiore dai grandi piedi (\"Macrotarsomys ingens\").\nNell'ecoregione sono presenti pi\u00f9 di tre quarti delle specie di uccelli censite nell'isola; tra di essi il vanga di Van Dam (\"Xenopirostris damii\") e la mesena dal petto bianco (\"Mesitornis variegatus\") sono endemismi esclusivi della foresta decidua.\nMolto ricco il contingente dei rettili presenti. Tra di essi vi sono due rare testuggini in pericolo critico di estinzione: \"Astrochelys yniphora\", che ha come habitat esclusivo le foreste di bamboo della baia di Baly, ed \"Erymnochelys madagascariensis\", rinvenibile sugli argini dei fiumi del versante occidentale dell'isola, dal Sambirano a nord sino al Mangoky a sud..\nTra i serpenti merita una menzione il serpente arboreo \"Lycodryas citrinus\", endemico della regione degli Tsingy di Bemaraha e di Namoroka. Altre specie endemiche dell'ecoregione sono i camaleonti \"Brookesia bonsi\", \"Brookesia decaryi\", \"Brookesia exarmata\", \"Brookesia perarmata\", \"Furcifer tuzetae\", \"Furcifer rhinoceratus\" e \"Furcifer angeli\" e i gechi \"Paroedura maingoka\", \"Paroedura vazimba\", \"Paroedura tanjaka\", \"Uroplatus geuntheri\" e \"Lygodactylus klemmeri\", quest'ultimo con areale ristretto agli Tsingy di Bemaraha. La regione ospita inoltre diverse specie di scinchi tra cui \"Mabuya tandrefana\", \"Pygomeles braconnieri\" e \"Androngo elongatus\". Tra le specie scoperte recentemente nell'habitat degli tsingy vanno ricordate infine \"Zonosaurus bemaraha\" e \"Zonosaurus tsingy\".\nConservazione.\nLo stato attuale della foresta decidua secca \u00e8 caratterizzato da una notevole frammentazione: la maggior parte dei lembi di foresta residua ha una superficie inferiore ai 35\u00a0km\u00b2; solo 5 frammenti hanno una superficie maggiore di 500\u00a0km\u00b2. Alcuni dei frammenti pi\u00f9 estesi ricadono all'interno di aree naturali protette: tra i maggiori vi sono il parco nazionale di Ankarafantsika (605\u00a0km\u00b2) e la Riserva naturale integrale Tsingy di Bemaraha (1520\u00a0km\u00b2).\nLe minacce principali alla sua sopravvivenza sono gli incendi dolosi appiccati per ottenere terreno per il pascolo e l'agricoltura."}
{"id": "4577875", "revid": "599013", "url": "https://it.wikipedia.org/wiki?curid=4577875", "title": "Tosin Dosunmu", "text": "Carriera.\n\u00c8 stato capocannoniere del campionato belga nella stagione 2005-2006 con la maglia del Beerschot."}
{"id": "4577876", "revid": "110157", "url": "https://it.wikipedia.org/wiki?curid=4577876", "title": "Pigmalione (Rousseau)", "text": "Il Pigmalione (titolo originale francese: \"Pygmalion\") \u00e8 un lavoro drammatico-musicale (\"sc\u00e8ne lyrique\") con testi di Jean-Jacques Rousseau e intermezzi musicali di Horace Coignet. Il filosofo ginevrino compose il libretto durante il suo soggiorno a M\u00f4tiers nel 1762, ma la prima rappresentazione dell'opera non avvenne che nel 1770, a Lione. La \"pi\u00e8ce\" approd\u00f2 poi, nell'ottobre 1775, alla Com\u00e9die-Fran\u00e7aise.\nIl \"Pigmalione\" \u00e8 considerato uno dei primi esemplari (se non il primo in assoluto) del genere del melologo.\nIn Italia ne venne riproposta una versione tutta cantata, Pigmalione. Fu voluta dal tenore Babbini, messa in musica dal veneziano Giovanni Battista Cimador nella traduzione di Antonio Sografi e rappresentata per la prima volta a Venezia, nel 1790.\nStoria.\nRousseau compose i testi del \"Pigmalione\" nel novembre 1762, durante il suo soggiorno nella localit\u00e0 svizzera di M\u00f4tiers, dove si era rifugiato in seguito alla condanna a cui erano andati incontro, in Francia, i suoi libri \"Il contratto sociale\" e, soprattutto, \"\u00c9mile, o dell'educazione\". Rousseau, all'epoca, aveva gi\u00e0 prodotto le opere \"Le Muse galanti\", \"L'indovino del villaggio\" e \"Dafni e Cloe\", di cui aveva composto personalmente la musica. Tuttavia, non ritenendosi in grado di musicare il \"Pigmalione\" \u2013 pensando anzi che ci sarebbe stato bisogno di un grande compositore, che idealmente avrebbe potuto essere Gluck \u2013 si rivolse a Horace Coignet, con il quale aveva gi\u00e0 collaborato musicalmente. Costui compose 24 delle 26 arie di cui risult\u00f2 formata l'opera una volta completa; le altre 2 vennero composte da Rousseau stesso.\nLa \"pi\u00e8ce\" fu messa in scena per la prima volta in una rappresentazione privata, il 19 aprile 1770, all'H\u00f4tel de Ville di Lione. Il ruolo di Pigmalione fu interpretato dal magistrato lionese M. de Texier e quello di Galatea da Mme de Fleurieu. Il \"Pigmalione\" venne rappresentato ancora in privato, sempre a Lione, nel 1770, divenendo poi parte del repertorio del teatro di Lione e riscuotendo successo anche al di fuori della Francia (in particolare, nel 1772, a Bruxelles). Il 30 ottobre 1775 fu rappresentata anche dalla Com\u00e9die-Fran\u00e7aise di Parigi.\nTrama.\nLa trama del \"Pigmalione\" \u00e8 basata sulla vicenda, tramandata dalla mitologia classica, di Pigmalione: il quale, secondo la narrazione di Ovidio (\"Le metamorfosi\"), si innamor\u00f2 di una statua che aveva scolpito egli stesso e alla quale Venere diede vita affinch\u00e9 egli potesse sposarla. In diverse versioni del mito successive a Ovidio, inclusa quella di Rousseau, la statua ha le sembianze della ninfa Galatea.\nLa forma di melologo.\nDal punto di vista formale, l'atto unico \u00e8 composto da una combinazione anomala di: testo, non cantato, in una prosa dal carattere fortemente poetico; intermezzi musicali sinfonici; e pantomima. In effetti il \"Pigmalione\" di Rousseau \u00e8 considerato uno dei primi esemplari di melologo (\"m\u00e9lodrame\"), un genere teatrale-musicale caratterizzato proprio da questi elementi.\nIl \"Pigmalione\" e l'estetica di Rousseau.\nDa un punto di vista estetico-filosofico, il \"Pigmalione\" esprime implicitamente l'idea che Rousseau aveva sviluppato a proposito della creazione artistica sulla base della sua propria esperienza: il nucleo della concezione estetica rousseauiana \u00e8 l'identificazione tra l'opera d'arte e l'artista che l'ha creata; tale identificazione \u00e8 esemplificata, nel melologo, da Galatea che toccando il suo corpo, e poi il corpo di Pigmalione, ripete \u00abme\u00bb e da Pigmalione che le conferma \u00abs\u00ec, sei tu, tu sola: io ti ho donato tutto il mio essere\u00bb. In Rousseau infatti, secondo la ricostruzione di Shierry M. Weber, \u00abtanto l'artista quanto l'opera d'arte sono pensati in termini di coscienza e individualit\u00e0\u00bb. Tuttavia, sempre in accordo con l'analisi di Weber, la relazione dei due individui \u00e8 problematica: \u00abSi pu\u00f2 dire che l'opera \u00e8 il s\u00e9 dell'artista esternalizzato; d'altronde il s\u00e9 comune \u00e8 ora quello di Galatea pi\u00f9 che quello di Pigmalione \u2013 \"sei tu, tu sola\". All'opera viene data la priorit\u00e0 sull'artista\u00bb."}
{"id": "4577877", "revid": "767487", "url": "https://it.wikipedia.org/wiki?curid=4577877", "title": "Here's Your Hat", "text": "Here's Your Hat \u00e8 un cortometraggio muto del 1913. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche USA l'8 gennaio 1913. Usc\u00ec anche nel Regno Unito il 30 marzo 1913."}
{"id": "4577879", "revid": "729019", "url": "https://it.wikipedia.org/wiki?curid=4577879", "title": "Torneo di Wimbledon 2013 - Qualificazioni doppio femminile", "text": "Le qualificazioni del doppio femminile del Torneo di Wimbledon 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4577880", "revid": "59564159", "url": "https://it.wikipedia.org/wiki?curid=4577880", "title": "Opera (letteratura)", "text": ""}
{"id": "4577883", "revid": "110157", "url": "https://it.wikipedia.org/wiki?curid=4577883", "title": "BigBRAIN", "text": "BigBRAIN \u00e8 un atlante digitale del cervello, in 3D ad alta risoluzione e con definizione micrometrica, creato dai ricercatori del centro Forschungszentrum J\u00fclich, in Germania, e della McGill University a Montr\u00e9al con l'aiuto del supercomputer Juropa (J\u00fclich Research on Petaflop Architecture)."}
{"id": "4577886", "revid": "729019", "url": "https://it.wikipedia.org/wiki?curid=4577886", "title": "Armata d'osservazione", "text": "Un' armata d'osservazione, secondo una terminologia in uso nei primi anni del diciannovesimo secolo, \u00e8 un corpo militare che ha il proposito di monitorare un'area predeterminata o una compagine nemica in preparazione di possibili ostilit\u00e0.\nAlcuni tra i pi\u00f9 famosi esempi di armate d'osservazione includono:"}
{"id": "4577888", "revid": "19567", "url": "https://it.wikipedia.org/wiki?curid=4577888", "title": "Esercito d'Osservazione", "text": ""}
{"id": "4577893", "revid": "15756", "url": "https://it.wikipedia.org/wiki?curid=4577893", "title": "NGC 5838", "text": "NGC 5838 \u00e8 una galassia a spirale (SA0) situata prospetticamente nella costellazione della Vergine alla distanza di 68 milioni di anni luce dalla Terra.\nForma una coppia di galassie con l'ellittica NGC 5831. Entrambe fanno parte del gruppo di galassie di NGC 5846 che a sua volta contribuisce alla formazione dell'ammasso di galassie Virgo III, una estensione dell'Ammasso della Vergine."}
{"id": "4577895", "revid": "83531", "url": "https://it.wikipedia.org/wiki?curid=4577895", "title": "Bruno Piazza", "text": "Sopravvissuto al campo di sterminio di Birkenau, \u00e8 stato testimone diretto delle camere a gas.\nBiografia.\nAvvocato e giornalista, apparteneva a una famiglia ebraica che si era distinta nella lotta per l'annessione di Trieste all'Italia. Figlio di Giulio Piazza e Olga Frankel, costru\u00ec una famiglia con Angela De Job da cui ebbe tre figli. Aveva un fratello minore, Alceo, anch'esso deportato ad Auschwitz. Al contrario del fratello, Alceo non riusc\u00ec a sopravvivere.\nBruno Piazza \u00e8 stato iscritto al Partito Nazionale Fascista dal 1922. Non \u00e8 stato un oppositore del fascismo. Ha esercitato l'attivit\u00e0 di pubblicista e la professione legale con successo, fino al 1938, quando fu radiato dall'albo.\nVenne arrestato a Trieste il 13 luglio 1944 con l'accusa di \"odiare i tedeschi\" e di essere \"di razza ebraica\". Portato alla Risiera di San Sabba dopo alcuni giorni venne trasferito alle carceri triestine del Coroneo. Il 31 luglio 1944 fu caricato su un convoglio diretto ad Auschwitz dove arriv\u00f2 dopo tre giorni, ricevette il numero 190712 e venne classificato tra i prigionieri politici; per questo motivo, al contrario di come accadeva a tutti gli ebrei con pi\u00f9 di 50 anni, non fu eliminato subito dopo il suo arrivo.\nSelezionato da Josef Mengele per l'eliminazione il 19 settembre 1944, trascorse un intero giorno insieme a 800 persone stipate nella camera a gas in attesa della morte. All'ultimo momento venne letta una lista di undici persone che dovevano uscire in quanto prigionieri politici o ebrei misti; il suo era l'ultimo nome. Riusc\u00ec a sopravvivere ad Auschwitz-Birkenau fino alla liberazione, il 27 gennaio 1945. \u00c8 con Primo Levi, Remo Jona, Corrado Saralvo e i piccoli Luigi Ferri, Andra e Tatiana Bucci tra i pochi prigionieri italiani presenti nel campo all'arrivo dell'esercito sovietico. \nAl suo ritorno a Trieste nel 1945 ritrov\u00f2 tutti i suoi familiari, fortunosamente salvatisi. Scrisse in sole tre settimane di intenso lavoro tra giugno e luglio di quello stesso anno un libro-documento, lucido e dettagliato resoconto della sua esperienza, intitolato \"Perch\u00e9 gli altri dimenticano\", ma diversi editori si rifiutarono di pubblicarlo. Mor\u00ec per un attacco di cuore nel 1946. I figli Brunetto e Maria Luisa, dopo dieci anni dalla sua morte, riuscirono a far pubblicare la sua testimonianza, nelle edizioni Feltrinelli.\nL'opera di Bruno Piazza fu uno dei primissimi memoriali scritti da deportati ebrei nei campi di sterminio nazisti. Oltre a Bruno Piazza, sette furono i deportati ebrei italiani autori di racconti autobiografici nei primi anni del dopoguerra: Lazzaro Levi alla fine del 1945, Giuliana Fiorentino Tedeschi, Alba Valech Capozzi, Frida Misul e Luciana Nissim Momigliano nel 1946, e infine nel 1947 Primo Levi e Liana Millu. Ad essi vanno aggiunti: Luigi Ferri, la cui deposizione (in tedesco) \u00e8 resa nell'aprile 1945 di fronte ad uno dei primi tribunali d'inchiesta sui crimini nazisti; e Sofia Schafranov, la cui testimonianza fu raccolta nel 1945 in un libro-intervista di Alberto Cavaliere.La testimonianza di Bruno Piazza fu raccolta nell\u2019ottobre 1945 dall\u2019inviato speciale de La Nuova Stampa di Torino Antonio Antonucci, il quale pubblic\u00f2 ampi passi del suo memoriale in due articoli intitolati \"Il campo della morte, un redivivo racconta\" e \"Sala d\u2019aspetto per il forno crematorio\" pubblicati rispettivamente il 14 ottobre e il 18 ottobre 1945."}
{"id": "4577903", "revid": "729019", "url": "https://it.wikipedia.org/wiki?curid=4577903", "title": "Louis Charles C\u00e9sar Le Tellier", "text": "Biografia.\nLouis Charles C\u00e9sar Le Tellier era figlio di Michel Fran\u00e7ois Le Tellier (1663\u20131721), marchese di Courtenvaux, a sua volta figlio del ministro della guerra di Luigi XIV, Fran\u00e7ois Michel Le Tellier, marchese di Louvois. Sua madre era invece Marie Anne d'Estr\u00e9es (\u20201741), figlia del maresciallo Jean II d'Estr\u00e9es (1624\u20131707) e sorella minore del maresciallo Victor Marie d'Estr\u00e9es.\nLouis Charles si spos\u00f2 due volte, la prima con Anne Catherine de Champagne La Suze, ed alla morte di questa con Ad\u00e9la\u00efde F\u00e9licit\u00e9 de Br\u00fblart de Sillery de Puysieux.\nEgli fu ispettore generale di cavalleria e tenente generale, distinguendosi nella Battaglia di Fontenoy (1745).\nMaresciallo di Francia dal 25 febbraio 1757, egli divenne comandante delle armate di Vestfalia durante la Guerra dei Sette anni. Il 26 luglio 1757, vinse la Battaglia di Hastenbeck contro hannoveriani ed assiani al comando del principe Guglielmo Augusto, duca di Cumberland durante l'invasione dell'Hannover ma venne rimpiazzato come comandante poco dopo. Divenne Ministro di Stato il 2 luglio 1758.\nA seguito della sconfitta francese alla Battaglia di Minden nel 1759, gli venne ordinato di condurre un tour d'ispezione delle forze francesi in Germania.\nNel 1746 divenne cavaliere dell'Ordine dello Spirito Santo e ricevette il titolo nobiliare di Duca d'Estr\u00e9es nel 1763 per parte di sua madre (nello specifico fu \"duca di brevetto\", e quindi con titolo non trasmissibile).\nFu massone dal 1736."}
{"id": "4577909", "revid": "163662", "url": "https://it.wikipedia.org/wiki?curid=4577909", "title": "Tucidide di Melesia", "text": ""}
{"id": "4577911", "revid": "1000783", "url": "https://it.wikipedia.org/wiki?curid=4577911", "title": "Fran\u00e7ois Michel Le Tellier", "text": ""}
{"id": "4577915", "revid": "91495", "url": "https://it.wikipedia.org/wiki?curid=4577915", "title": "Chinolo", "text": ""}
{"id": "4577917", "revid": "59564570", "url": "https://it.wikipedia.org/wiki?curid=4577917", "title": "Equazione di moto", "text": ""}
{"id": "4577918", "revid": "298229", "url": "https://it.wikipedia.org/wiki?curid=4577918", "title": "Natasha Sazanovich", "text": ""}
{"id": "4577924", "revid": "59564623", "url": "https://it.wikipedia.org/wiki?curid=4577924", "title": "Dimensioni dello spazio", "text": ""}
{"id": "4577928", "revid": "59564676", "url": "https://it.wikipedia.org/wiki?curid=4577928", "title": "Quadrimensionalit\u00e0", "text": ""}
{"id": "4577929", "revid": "59564683", "url": "https://it.wikipedia.org/wiki?curid=4577929", "title": "Quadrimensionale", "text": ""}
{"id": "4577930", "revid": "161273", "url": "https://it.wikipedia.org/wiki?curid=4577930", "title": "NGC 5746", "text": "NGC 5746 \u00e8 una galassia a spirale barrata della costellazione della Vergine.\nCaratteristiche.\nDistante 95 milioni di anni luce, pu\u00f2 essere osservata con un telescopio amatoriale. Ha una forte somiglianza con la galassia NGC 4565."}
{"id": "4577932", "revid": "486946", "url": "https://it.wikipedia.org/wiki?curid=4577932", "title": "Nataliya Shikolenko", "text": ""}
{"id": "4577933", "revid": "76963", "url": "https://it.wikipedia.org/wiki?curid=4577933", "title": "Thomas Pelham, II conte di Chichester", "text": "Biografia.\nEra il figlio di Thomas Pelham, I conte di Chichester, e di sua moglie, Anne Frankland. Studi\u00f2 a Westminster School e al Clare College di Cambridge.\nCarriera politica.\n\u00c8 stato ispettore generale durante il secondo governo di Lord Rockingham (1782), e primo segretario per l'Irlanda nel ministero di coalizione del 1783 (quando \u00e8 stato anche nominato membro del consiglio privato irlandese).\nHa rappresentato Carrick nella Camera dei Comuni irlandese (1783-1790) e Clogher (1795-1798). Sotto Addington, fu nominato Cancelliere del Ducato di Lancaster nel 1803. \u00c8 stato Postmaster-General (1807-1823).\nMatrimonio.\nSpos\u00f2, il 16 luglio 1801 a Lambeth Palace, Lady Mary Osborne, figlia di Francis Osborne, V duca di Leeds. Ebbero sei figli:\nMorte.\nMor\u00ec il 4 luglio 1826, all'et\u00e0 di 70 anni, a Stratton Street, Londra."}
{"id": "4577934", "revid": "1573940", "url": "https://it.wikipedia.org/wiki?curid=4577934", "title": "Scotophilus nigrita", "text": "Scotophilus nigrita () \u00e8 un pipistrello della famiglia dei Vespertilionidi diffuso nell'Africa subsahariana.\nDescrizione.\nDimensioni.\nPipistrello di medie dimensioni, con la lunghezza totale tra 187 e 195\u00a0mm, la lunghezza dell'avambraccio tra 78 e 88\u00a0mm, la lunghezza della coda tra 64 e 92.3\u00a0mm, la lunghezza del piede tra 17 e 19\u00a0mm, la lunghezza delle orecchie tra 20 e 24\u00a0mm, l'apertura alare fino a 60\u00a0cm e un peso fino a 91\u00a0g. \u00c8 il pi\u00f9 grande membro della famiglia dei Vespertilionidi..\nAspetto.\nIl corpo \u00e8 robusto. La pelliccia \u00e8 corta. Le parti dorsali sono bruno-nerastre, bruno seppia, bruno-verdastre, bruno-rossastre o bruno-grigiastre con dei riflessi giallastri, mentre le parti ventrali sono variano dal giallo pallido al grigio-giallastro chiaro. Le orecchie sono relativamente corte, bruno-nerastre, separate e con il margine anteriore fortemente convesso e con una protuberanza alla base, mentre quello posteriore \u00e8 quasi diritto. Il trago \u00e8 affusolato, con il margine anteriore concavo e l'estremit\u00e0 arrotondata. L'antitrago \u00e8 semi-circolare e carnoso. Le membrane alari sono bruno-nerastre. La coda \u00e8 molto lunga ed \u00e8 completamente inclusa nell'ampio uropatagio.\nBiologia.\nComportamento.\nSi rifugia sotto i tetti delle case e nelle cavit\u00e0 degli alberi.\nAlimentazione.\nSi nutre probabilmente di piccoli vertebrati e di insetti.\nDistribuzione e habitat.\nQuesta specie \u00e8 diffusa nell'Africa subsahariana\nVive nelle savane alberate, boschi di Miombo, foreste semi-decidue secche , foreste pluviali e foreste ripariali.\nTassonomia.\nSono state riconosciute 2 sottospecie:\nAlcuni esemplari catturati in Etiopia e nel Kenya precedentemente identificati con questa forma sono stati recentemente trasferiti nelle nuove specie \"S.andrewreborii\" e \"S.ejetai\".\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"S.nigrita\" come specie a rischio minimo (LC)."}
{"id": "4577945", "revid": "767487", "url": "https://it.wikipedia.org/wiki?curid=4577945", "title": "Jimmy (film 1913)", "text": "Jimmy \u00e8 un cortometraggio muto del 1913. Il nome del regista non viene riportato.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche statunitensi il 10 gennaio 1913. Nel Regno Unito, venne distribuito il 27 marzo 1913."}
{"id": "4577948", "revid": "729019", "url": "https://it.wikipedia.org/wiki?curid=4577948", "title": "Friedrich von Sp\u00f6rcken", "text": "Egli prest\u00f2 servizio all'interno dell'Armata d'osservazione tra il 1757 ed il 1762, guidando il contingente dell'Hannover nelle battaglie di Krefeld e Minden.\nBiografia.\nI primi anni.\nSp\u00f6rcken nacque il 28 agosto 1698, figlio di un proprietario terriero di Harburg, mentre sua madre era sorella del feldmaresciallo al soldo dei veneziani, Johann Matthias von der Schulenburg. Sin da giovane, Friedrich ricevette un'ottima istruzione che includeva diversi studi scientifici.\nNel 1715 entr\u00f2 nell'esercito dell'Hannover ove divenne alfiere del reggimento di fanteria \"von Gauvain\". Nel 1716, ottenuto il grado di tenente, venne trasferito nel reggimento delle Guardie dell'Hannover.\nNel 1729, von Sp\u00f6rcken spos\u00f2 la contessa Kielmansegg che mor\u00ec nel 1731 dando alla luce il loro unico figlio.\nLe guerre di successione polacca e austriaca.\nNel 1733, grazie ai suoi importanti legami famigliari, aveva gi\u00e0 raggiunto il rango di tenente colonnello. Prese parte come volontario alla Guerra di Successione polacca agli ordini del generale du Pontpietin, considerandola un'ottima opportunit\u00e0 per completare la sua formazione militare e scientifica.\nEntr\u00f2 successivamente nell'Armata Pragmatica durante la Guerra di Successione austriaca ove ebbe le proprie prime esperienze di combattimento sul campo. Nel 1742, col grado di colonnello, comand\u00f2 un proprio reggimento di fanteria che marci\u00f2 nel Brabante durante l'autunno per raggiungere le altre forze alleate ivi presenti. Nel 1743 prese parte alla vittoriosa Battaglia di Dettingen (27 giugno). Il contingente hannoveriano venne quindi trasferito nei Paesi Bassi ove von Sp\u00f6rcken rimase sino alla fine della guerra. L'11 maggio 1745, guid\u00f2 il suo reggimento nella Battaglia di Fontenoy ove venne ferito al petto, rimanendo inattivo per i successivi nove mesi per riprendersi dalla ferita subita. In quello stesso anno, venne promosso generale di brigata. L'11 ottobre 1746 riprese il servizio e combatt\u00e9 nella Battaglia di Rocoux ove venne nuovamente ferito, questa volta al collo. Infine il 2 luglio 1747 fu presente alla Battaglia di Lauffeld, venendo poco dopo promosso tenente generale. Dopo la sigla della pace, nel 1748 von Sp\u00f6rcken torn\u00f2 a M\u00fcnden col suo reggimento ed assunse il comando della locale guarnigione.\nLa Guerra dei Sette anni.\nQuando scoppi\u00f2 la Guerra dei Sette anni, Sp\u00f6rcken entr\u00f2 col grado di tenente generale come parte dell'Armata d'osservazione fondata per difendere l'Hannover e gli stati vicini da un possibile tentativo di invasione da parte della Francia. Dopo la Battaglia di Hastenbeck l'armata indietreggi\u00f2 e venne costretta a concludere la Convenzione di Klosterzeven portando l'Hannover fuori dalla guerra ma in mano ai francesi. Non tard\u00f2 a farsi sentire la risposta di Gran Bretagna e Prussia che ben presto tornarono all'attacco e Federico II di Prussia propose di riformare l'armata sotto il controllo di Sp\u00f6rcken.\nCome previsto, la Convenzione venne revocata sul finire del 1757, ma fu Ferdinando di Brunswick ad ottenere il comando delle forze che lanciarono un contrattacco di successo spingendo i francesi al fiume Reno. Per i successivi cinque anni Sp\u00f6rcken fu parte dell'esercito che partecip\u00f2 a queste operazioni. Nel 1758 venne promosso generale di fanteria.\nBattaglia di Minden.\nNel 1759, a seguito della sconfitta alla Battaglia di Bergen, le forze del duca di Brunswick si ritirarono a nord e i francesi al comando di Contades riproposero un piano per invadere l'Hannover. Lo scontro tra i due eserciti avvenne presso il villaggio di Minden, nel ducato di Brunswick.\nDurante la battaglia del 1\u00ba agosto 1759, la divisione di Sp\u00f6rcken (mista di fanti inglesi e tedeschi) avanz\u00f2 senza supporti, trovandosi ben presto isolata. Il gruppo si scontr\u00f2 con della fanteria francese e con attacchi di cavalleria da parte dei nemici ma riuscirono a respingerli valorosamente. L'esercito alleato fu in grado di sconfiggere i francesi e forzarli alla ritirata.\nGli ultimi anni.\nAll'inizio del 1763, Sp\u00f6rcken torn\u00f2 a casa con l'esercito dell'Hannover e prese residenza nella capitale locale di cui divenne governatore.\nVon Sp\u00f6rcken venne promosso da Giorgio III al grado di Feldmaresciallo nel 1764 e posto al comando delle regolari forze militari dell'Hannover, che vennero da quel momento sostanzialmente ridotte per contenerne i costi, cos\u00ec come la milizia locale.\nMor\u00ec ad Hannover nella notte tra il 12 ed il 13 giugno 1776. I funerali si svolsero l'11 luglio successivo, in pompa magna."}
{"id": "4577950", "revid": "1573940", "url": "https://it.wikipedia.org/wiki?curid=4577950", "title": "Scotophilus nucella", "text": "Scotophilus nucella () \u00e8 un pipistrello della famiglia dei Vespertilionidi diffuso in Africa occidentale e orientale.\nDescrizione.\nDimensioni.\nPipistrello di medie dimensioni, con la lunghezza totale tra 115 e 125\u00a0mm, la lunghezza dell'avambraccio tra 49 e 53\u00a0mm, la lunghezza della coda tra 41 e 47\u00a0mm, la lunghezza del piede tra 10 e 12\u00a0mm, la lunghezza delle orecchie tra 15 e 16\u00a0mm e un peso fino a 27\u00a0g.\nAspetto.\nLa pelliccia \u00e8 soffice e lucida. Le parti dorsali variano dal bruno-ruggine scuro al bruno-nerastro, mentre le parti ventrali sono arancioni-rossastre. Le orecchie sono relativamente corte, marroni scure, ampiamente separate e con il margine esterno diritto. Il trago \u00e8 affusolato, con il margine anteriore concavo e l'estremit\u00e0 appuntita. L'antitrago \u00e8 semi-circolare e carnoso. Le membrane alari sono bruno seppia. La coda \u00e8 molto lunga ed \u00e8 completamente inclusa nell'ampio uropatagio.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa in Costa d'Avorio sud-orientale, Ghana meridionale, Uganda centro-occidentale e Tanzania nord-orientale.\nVive nelle foreste pluviali.\nStato di conservazione.\nLa IUCN Red List, considerata la mancanza di informazioni recenti circa l'areale, i requisiti ecologici, le minacce e lo stato di conservazione, classifica \"S.nucella\" come specie con dati insufficienti (DD)."}
{"id": "4577957", "revid": "59565114", "url": "https://it.wikipedia.org/wiki?curid=4577957", "title": "Ricevente", "text": ""}
{"id": "4577959", "revid": "46931", "url": "https://it.wikipedia.org/wiki?curid=4577959", "title": "I Wanted Wings", "text": ""}
{"id": "4577961", "revid": "59565183", "url": "https://it.wikipedia.org/wiki?curid=4577961", "title": "Punto d'equilibrio", "text": ""}
{"id": "4577965", "revid": "76963", "url": "https://it.wikipedia.org/wiki?curid=4577965", "title": "Lindsay e Sidney Greenbush", "text": "Biografia.\nLindsay e Sidney Greenbush, nate Rachel Linsday Rene Bush e Sidney Robyn Danae Bush, sono nate dall'attore statunitense Billy \"Green\" Bush (nato nel 1935) e dalla moglie Carole Kay Bush. Hanno un fratello maggiore, Clay Greenbush, nato nel 1968 e anch'egli attore.\nLa loro carriera inizi\u00f2 nel 1973 con il film TV \"Sunshine\", dove interpretarono Jill Hayden, ma il loro debutto arriv\u00f2 l'anno dopo, nel 1974, nell'episodio pilota della serie televisiva \"La casa nella prateria\" con il ruolo della piccola Carrie Ingalls, sorella minore di Laura Ingalls Wilder.\nLe due sorelle si alternarono il ruolo della piccola Ingalls in ogni episodio in cui apparvero, eccetto nell'episodio 14 della quinta stagione \"L'angelo custode\", in cui Lindsay interpreta Carrie, mentre Sidney interpreta l'amica immaginaria Alyssa.\nL'ultimo episodio in cui appaiono le due gemelle \u00e8 datato 10 maggio 1982. Dopo, il personaggio di Carrie Ingalls esce di scena insieme agli altri componenti della famiglia Ingalls, eccetto Laura.\nDopo \"La casa nella prateria\", le due sorelle recitarono in alcuni spot pubblicitari di aziende come Mattel e Kentucky Fried Chicken. Nel 1983, Sidney interpret\u00f2 Amy McVickers nel film \"Hambone and Hillie\", mentre Lindsay ebbe un ruolo come guest star in un episodio della seconda stagione di \"Matt Houston\".\nSuccessivamente, le due sorelle si ritirarono dalla recitazione e si diplomarono nel 1988 alla Santa Monica High School.\nVita privata.\nSidney si spos\u00f2 con l'allevatore di cavalli William \"Rocky\" Foster. Il matrimonio fin\u00ec dopo nove anni a causa della morte del marito avvenuta nel 2009 a 55 anni. Lindsay invece si spos\u00f2 il 5 luglio 2014."}
{"id": "4577967", "revid": "297059", "url": "https://it.wikipedia.org/wiki?curid=4577967", "title": "Storia del cristianesimo in et\u00e0 antica", "text": "La storia del cristianesimo in et\u00e0 antica riguarda l'evoluzione e la diffusione del cristianesimo dalle sue origini, solitamente fatte coincidere con la nascita della prima comunit\u00e0 di Gerusalemme intorno agli anni 40 del I secolo, fino alla caduta dell'impero romano d'Occidente (476). Sebbene i primi \"cristiani\" fossero tutti di origine ebraica, ben presto iniziarono a essere convertiti anche i pagani e la nuova religione, anche grazie all'opera missionaria di Paolo di Tarso, inizi\u00f2 a diffondersi per tutto l'impero romano. Nei primi secoli i fedeli di questa nuova religione vennero visti con sospetto dalla maggioranza della popolazione pagana, venendo spesso accusati ingiustamente e utilizzati come capro espiatorio, fino a subire vere e proprie persecuzioni che, intervallate da periodi di pace, continuarono da quella messa in atto da Nerone nel 64 fino agli inizi del IV secolo. Nonostante ci\u00f2, il cristianesimo si diffuse in tutte le grandi citt\u00e0 dell'impero seguendo le principali vie commerciali. L'indipendenza di ogni comunit\u00e0 fu un terreno fertile affinch\u00e9 nascessero al loro interno delle difformit\u00e0 dottrinali, come nel II secolo, quando si affermarono lo gnosticismo cristiano e il montanismo. In risposta, grazie al lavoro di alcuni teologi come Ireneo di Lione, inizi\u00f2 a formarsi il concetto di \"ortodossia\" contrapposto a quello di \"eresia\". Nonostante ci\u00f2, il cristianesimo dei primi secoli fu spesso lacerato da divisioni interne, come quella sorta nell'affrontare il problema dei \"lapsi\", ovvero coloro che avevano abiurato per salvarsi dalle sanguinose persecuzioni.\nUn punto di svolta si ebbe con l'imperatore Costantino che, con l'Editto di Milano del 313, and\u00f2 a confermare l'Editto di Serdica con cui il cristianesimo diveniva \"religio licita\" ovvero un culto riconosciuto e ammesso dall'Impero. Da questo momento in poi i fedeli poterono uscire dalla semiclandestinit\u00e0, iniziarono a essere costruiti luoghi di culto dedicati (prima i luoghi di riunione erano le \"domus ecclesiae\", case private) e i battezzati crebbero costantemente di numero. Ci\u00f2 per\u00f2 non mise fine alle divisioni interne, spesso dovute a divergenze dottrinali. Fu proprio negli anni di Costantino che il presbitero Ario diede vita a una corrente, detta arianesimo, che lacer\u00f2 profondamente l'universo cristiano. Per tentare di ricomporre la frattura, lo stesso imperatore Costantino convoc\u00f2 nel 325 a Nicea il primo concilio ecumenico della storia che elabor\u00f2 il \"credo\" ancora oggi, seppur con qualche modifica, utilizzato nella liturgia. Nonostante la condanna dell'arianesimo da parte del concilio, questo non scomparve ma, anzi, continu\u00f2 a diffondersi creando disordini per tutto il IV secolo e oltre.\nI e II secolo.\nOrigini del cristianesimo ed et\u00e0 apostolica.\nSebbene tra gli studiosi non ci sia unanime certezza su quando fare risalire la nascita del cristianesimo, con sufficiente approssimazione si possono individuare le sue origini nella predicazione e negli atti di Ges\u00f9 che, agli occhi dei suoi seguaci e dei suoi discepoli, rappresent\u00f2 la realizzazione delle aspettative messianiche presenti nella tradizione del pensiero e degli scritti sacri della civilt\u00e0 ebraica.\nSecondo quanto racconta il libro gli \"Atti degli Apostoli\", parte del nuovo Testamento e principale fonte storica delle prime comunit\u00e0, a pochi anni dalla morte di Ges\u00f9, avvenuta tra il 26 e il 36, il gruppo dei suoi discepoli si ricompose a Gerusalemme sotto la guida dei dodici apostoli, ricostituitosi nel numero dopo la morte di Giuda Iscariota. Sempre secondo gli \"Atti\", questa comunit\u00e0 di fedeli doveva contare alcune migliaia di ebrei.\nQuesta prima giovane comunit\u00e0 era composta esclusivamente da ebrei e dall'ebraismo prese molteplici elementi: le sue Sacre Scritture, dottrine fondamentali come il monoteismo, la fede in un Messia o Cristo, forme del culto, concetti di luoghi e tempi sacri, l'idea che il culto debba essere adeguato al modello celeste, l'uso dei Salmi nelle preghiere comuni. I primi fedeli si riunivano collettivamente in preghiera e per celebrare i due riti: il battesimo e la benedizione del pane. Sebbene siano tutti ebrei, al loro interno si differenziano i giudei ellenizzati e giudei dai costumi ebraici, tuttavia senza che ci\u00f2 comporti complicazioni tra di essi. Secondo gli \"Atti\", ai dodici apostoli, vennero affiancati sette diaconi scelti tra il gruppo degli ellenisti con lo scopo di provvedere alle necessit\u00e0 materiali e di carit\u00e0, ma ben presto anche loro iniziarono a predicare. Uno di loro, il diacono Stefano, \u00e8 annoverato per essere il primo martire condannato alla lapidazione con l'accusa di blasfemia.\nGli \"Atti\" raccontano che il primo convertito pagano alla fede in Ges\u00f9 fu il centurione Cornelio di Antiochia, battezzato dall'apostolo Pietro tra il 33 e il 40. Con tale conversione si dette inizio al problema relativo all'accettazione all'interno della comunit\u00e0 di fedeli non circoncisi, quali erano coloro che provenivano dal paganesimo e non dall'ebraismo. Nel frattempo, stavano gi\u00e0 sorgendo le prime comunit\u00e0 a Roma, Damasco, Samaria, Fenicia e a Cipro oltre che alla gi\u00e0 citata Antiochia dove, sembra, venne per la prima volta utilizzato il termine \"cristiani\". Secondo la tradizione san Tommaso apostolo fond\u00f2 nel 52 una comunit\u00e0 nel sud dell'India da cui ebbero origine i cristiani di San Tommaso, mentre Giuda Taddeo e Bartolomeo diffusero il messaggio in Armenia. Lo storico Eusebio di Cesarea racconta che Marco, ritenuto dalla tradizione uno dei quattro evangelisti, abbia organizzato la comunit\u00e0 di Alessandria d'Egitto.\nIntorno al 49-52, si tenne il concilio di Gerusalemme, un'importante riunione dei pi\u00f9 alti esponenti del cristianesimo dell'epoca. Presieduto dalle \"colonne\" della Chiesa di Gerusalemme (Pietro, Giovanni e Giacomo), il concilio venne chiamato a dare una prima organizzazione alla missione di diffondere il messaggio di Ges\u00f9 tra le genti. Venne, innanzitutto, risolta la questione su come trattare i pagani convertiti al cristianesimo decidendo che a essi non dovesse venire imposta la legge mosaica, comprensiva dell'obbligo di circoncisione.\nInoltre, venne affidata ai discepoli gerosolimitani (della Chiesa di Gerusalemme) l'apostolato verso le comunit\u00e0 giudaiche, mentre a Paolo di Tarso, ebreo con cittadinanza romana convertitosi intorno al 35-37, vennero assegnati i \"gentili\", ossia persone di origine non ebraica, spesso pagani. Fu proprio grazie a quest'ultimo e ai suoi instancabili viaggi missionari in Asia e in Europa, oltre che alle sue numerose lettere inviate alle neonate comunit\u00e0, che il cristianesimo si estese velocemente nelle popolazioni di cultura greca e romana e in taluni casi arrivando a raggiungere alte personalit\u00e0 dell'amministrazione pubblica.\nIl cristianesimo inizia a diffondersi.\nCome detto, Paolo viaggi\u00f2 molto con lo scopo di diffondere il nuovo Credo: nel 39-40 aveva percorso Cipro e l'Asia minore meridionale, nel 50 aveva raggiunto la Macedonia, la Grecia, i Corinzi, intorno al 54 visit\u00f2 la regione intorno a Efeso, mentre verso il 58 intraprese un lungo viaggio via mare che lo condurr\u00e0 a Roma. A questo punto il cristianesimo aveva oramai definitivamente abbandonato i confini della Palestina per estendersi a gran parte dell'Impero romano. Tra i primi centri pi\u00f9 importanti della nuova religione vi furono Antiochia, Damasco, Cirene, Alessandria, Efeso, Corinto, Cipro e infine, la capitale dell'impero, Roma. Contestualmente, i pagani convertiti al cristianesimo divennero numericamente nettamente superiori a quelli giudeo-cristiani (provenienti dall'ebraismo) che, messi in minoranza, non poterono pi\u00f9 contrapporsi nel delineamento di regole e dottrina.\nL'affermazione del cristianesimo dei pagani convertiti venne aiutata anche dalla crisi del giudaismo, i cui seguaci erano stati obbligati a dover riorganizzare le proprie strutture e basi religiose dopo la crisi successiva alla distruzione del Tempio di Gerusalemme avvenuta nel 70. Gli storici indicano con il termine \"Grande Chiesa\" l'insieme delle comunit\u00e0 derivate dai vari apostoli (sia quelli di Gerusalemme sia quelli legati a Paolo di Tarso) che pi\u00f9 avanti confluirono nella Chiesa cattolica (nel senso proprio di \"universale\") del primo millennio cristiano, per distinguerle dai gruppi marginali d'ispirazione cristiana, che elaborarono dottrine che non furono accettate dalla maggioranza, come gli ebioniti, gli gnostici o i marcioniti.\nPrime comunit\u00e0 e prime persecuzioni.\nLe prime comunit\u00e0 cristiane nacquero, dunque, all'intero del giudaismo palestinese per poi raggiungere anche i pagani greci e romani. Queste erano prive di una propria organizzazione e di una struttura istituzionale. Anche tra di esse vi erano sostanziali differenze dovute alle varie correnti, differenze che le rendevano parte di una costellazione di gruppi relativamente eterogenei. Tra i pochi elementi in comune tra di essi vi era il totale abbandono degli idoli, il ricorso al battesimo come rito di liberazione dal peccato e come segno tangibile di appartenenza alla comunit\u00e0. Questi primi cristiani erano una minoranza della societ\u00e0 del tempo, spesso isolata, nonostante essi si considerassero il fulcro del movimento che avrebbe condotto l'umanit\u00e0 verso la salvezza. Sebbene sia sicuro che la maggioranza dei primi cristiani appartenesse alle classi sociali pi\u00f9 povere ed emarginate, una certa penetrazione tra la popolazione pi\u00f9 abbiente fu comunque un fenomeno certo.\nQueste prime comunit\u00e0 cristiane incontrarono presto l'ostilit\u00e0 del mondo esterno. Secondo quanto riportato dagli Atti degli Apostoli, in particolare, le autorit\u00e0 ebraiche di Gerusalemme avversarono fin dall'inizio i primi cristiani e tentarono con vari mezzi di impedirne la predicazione accusandoli di eresia e bestemmia. Tra le vittime di queste prime persecuzioni vi furono Stefano e l'apostolo Giacomo, mentre Pietro si salv\u00f2 fuggendo da Gerusalemme. Paolo nelle sue lettere racconta di essere stato pi\u00f9 volte frustato, bastonato e una volta lapidato. Durante la seconda guerra giudaica i cristiani vennero accusati di non aver preso parte alla ribellione contro i romani, scatenando una sanguinosa repressione contro di loro.\nUna volta uscita dai confini del giudaismo, la neonata religione cristiana si trov\u00f2 a confrontarsi anche con la religione romana, dovendo \u00abinserirsi in un ordinamento politico che poneva determinate richieste religiose di tipo totalitario\u00bb. I romani consideravano il loro impero universale e definitivo, la politica era strettamente correlata con la religione e l'imperatore aveva oramai assunto una personalit\u00e0 quasi divina. Per i cittadini romani, le vicissitudini dello stato e la volont\u00e0 degli idei erano inseparabili e da essi dipendeva la sorte dell'impero. \u00c8 chiaro che la presenza delle comunit\u00e0 cristiane che si sottraevano ai tradizionali e obbligatori rituali era per molti vista come una minaccia alla \"Pax deorum\", la situazione di concordia tra divinit\u00e0 e cittadini su cui si basavano le fortune dei romani.\nI cristiani, visti spesso come dei diversi e degli atei, dovettero spesso esiliarsi dalla vita pubblica rinunciando a partecipare a feste e spettacoli che, oltre a essere avvenimenti di svago, erano anche intrisi di significati religiosi pagani. Portando motivazioni morali e religiose, rifiutavano anche il servizio nell'esercito romano. Al cristianesimo i pagani imputavano il fallimento dei matrimoni, la divisione delle famiglie, l'abbandono delle tradizioni degli antenati.\nLa persecuzione di Nerone, riportata anche da Tacito, scoppi\u00f2 nel 64 quando i cristiani furono accusati di avere appiccato il Grande incendio di Roma che distrusse gran parte della citt\u00e0. Secondo la tradizione, sebbene non vi siano prove concrete ma nemmeno motivi per ritenerlo un falso, in questa persecuzione furono martirizzati gli apostoli Pietro e Paolo.\nAlcuni decenni pi\u00f9 tardi Domiziano istitu\u00ec il culto obbligatorio dell'imperatore condannando a morte molti cristiani che si rifiutarono di accettare tali imposizioni. Nei successivi due secoli il cristianesimo rimase sempre formalmente una religione illecita punibile con le massime pene. Tuttavia, almeno fino alla met\u00e0 del III secolo, essi non vennero ricercati attivamente e questo consent\u00ec la progressione della loro diffusione, sebbene in comunit\u00e0 clandestine. I cristiani erano perlopi\u00f9 vittime di singoli attacchi violenti, spesso conseguenti al loro utilizzo come capri espiatori per gli eventi pi\u00f9 disparati, e talvolta assecondati dalle autorit\u00e0 locali.\nSviluppo del canone neotestamentario.\nMolto probabilmente, nelle prime comunit\u00e0 cristiane la trasmissione del racconto della vita e dell'insegnamento di Ges\u00f9 avveniva prevalentemente per via orale, tuttavia \u00e8 altres\u00ec probabile che ben presto iniziarono a circolare alcuni scritti, in aramaico o ebraico per i giudeo-cristiani e in greco per gli ellenisti e pagani, per la catechesi e per le prime liturgie. Fu da questi primi scritti che, tra il 60 e il 100, si inizi\u00f2 un lavoro di raccolta e organizzazione che port\u00f2 alla realizzazione dei testi che prendono il nome di \"vangeli\". Non \u00e8 certo con precisione quando ci\u00f2 inizi\u00f2, sebbene gli studiosi moderni identifichino nel cosiddetto \"vangelo di Marco\" uno dei primi, se non il primo (priorit\u00e0 marciana), ritenendolo risalente a poco dopo il 70, anche se vi sono proposte di datazioni leggermente anteriori o posteriori.\nComplice la vasta diffusione geografica delle comunit\u00e0 e delle loro differenze, a \"Marco\" dovettero seguire ulteriori produzioni e raccolte, talvolta teologicamente distanti tra di loro, volte a colmare alcune lacune presenti nei testi precedenti. \u00c8 il caso, per esempio, dei \"vangeli dell'infanzia\", come il protovangelo di Giacomo o il vangelo di Tommaso, che raccontano la vita di Ges\u00f9 antecedente al suo ministero. Il proliferare dei testi port\u00f2 a un contestuale processo di selezione che dur\u00f2 decenni e di cui non si sa con precisione quando venne definitivamente accettato in tutte le comunit\u00e0 dell'epoca. Un primo accenno ai quattro vangeli canonici riconosciuti ancora oggi nel canone della Bibbia dalla Chiesa cattolica (i tre vangeli sinottici di \"Marco\", \"Luca\", \"Matteo\" e \"Giovanni\", scritti tra il I e il II secolo da autori ignoti) si ebbe nel 150 in Giustino, a cui segu\u00ec il lavoro di Ireneo di Lione che svilupp\u00f2 la sua teoria sul canone verso il 180. La lista di tutti i 27 libri che compongono il Nuovo Testamento si afferm\u00f2 solamente tra il IV e il V secolo. Il cristallizzarsi di una \"ortodossia\" all'interno della Chiesa porter\u00e0, successivamente, ad abbandonare tutti i testi non rientranti nel canone, considerati eretici e apocrifi, di cui si perder\u00e0 memoria con il declino delle comunit\u00e0 cristiane che a essi si ispiravano.\nLiturgia e struttura nelle prime comunit\u00e0.\nSia da testi contenuti nel canone del Nuovo Testamento, come le lettere pastorali e la prima e la seconda lettera di San Pietro, nonch\u00e9 dal testo della Dottrina dei dodici apostoli, conosciamo alcuni aspetti liturgici e organizzativi delle prime comunit\u00e0. Secondo tali testimonianze, i fedeli usavano riunirsi con una certa frequenza e durante le riunioni si procedeva con l'esecuzione di canti liturgici, con la preghiera e con la consumazione di un pasto comunitario; tra i convenuti all'assemblea era rituale scambiarsi un bacio fraterno. Il rito di ammissione alla comunit\u00e0 era sempre il battesimo. Tra i fedeli si distinguevano diverse figure che soddisfacevano ai bisogni organizzativi del gruppo: vi erano i \"diaconi\" addetti alle funzioni pi\u00f9 materiali, i maestri, il consiglio degli anziani (o presbiteri) che reggeva il gruppo stesso e i presbiteri supervisori (o episcopi) a cui spettavano compiti di guida di una comunit\u00e0 pi\u00f9 ampia.\nDistacco dal giudaismo.\nCome \u00e8 stato detto i primi discepoli di Ges\u00f9 furono ebrei che avevano riconosciuto in lui la figura del messia atteso e che costituirono all'interno del giudaismo stesso una sorta di gruppo definibile come giudeo-cristianesimo. All'interno del mondo cristiano, questi vennero messi ben presto in minoranza a seguito della diffusione del cristianesimo tra i pagani di cultura ellenistica.\nTale processo venne accentuato dalla crisi del mondo ebraico scaturita dalle sconfitte subite nelle guerre giudaiche e in particolare dopo la disfatta della rivolta guidata da Simon Bar Kokheba nella terza guerra giudaica (132-135). Dopo questi fatti all'interno dell'ebraismo si estinsero molti dei partiti che lo avevano guidato per tutto il primo secolo, ad eccezione di quello dei farisei, che sopravvisse dando origine all'ebraismo rabbinico, e quello dei giudeo-cristiani che, tuttavia, and\u00f2 sempre di pi\u00f9 ad allontanarsi dalle sue origine giudaiche, in parte confondendosi nel cristianesimo di matrice ellenistica, in parte dando origine a nuove sette come gli ebioniti, i nazareni, gli elcasaiti, spesso considerati come eretici o scismatici dalla \"Grande Chiesa\" cristiana che andava a costituirsi. Pertanto, dal II secolo il processo di distacco del cristianesimo dalla sua origine ebraica era ormai completato.\nTra II e III secolo: le comunit\u00e0 si organizzano.\nDiffusione.\nGrazie a predicatori itineranti e, probabilmente, ai mercanti, per tutto il III secolo il cristianesimo continu\u00f2 a diffondersi nelle sinagoghe ellenistiche dei principali centri urbani dell'impero; in ci\u00f2 anche la traduzione dei vangeli nelle diverse lingue locali fu un elemento fondamentale. Tale processo non fu tuttavia continuo ma dovette affrontare bruschi rallentamenti in occasione delle persecuzioni che causavano l'abbandono dal cristianesimo di molti fedeli ad accelerazioni nei tempi di pace. \u00c8 comunque difficile ricostruire con esattezza le tappe e la portata di tale diffusione, potendosi solo tracciare a grandi linee le sue caratteristiche.\nCertamente nel III secolo il cristianesimo raggiunse solamente le popolazioni delle grandi citt\u00e0 dell'epoca, mentre le campagne furono oggetto di una vasta evangelizzazione solo nei decenni successivi. La diffusione, inoltre, segu\u00ec le principali rotte marine, le vie fluviali e la fitta e celebre rete di strade romane. Cos\u00ec, una delle vie di propagazione principale fu quella che da Alessandria d'Egitto portava all'Ellesponto, attraversando l'Egitto, la Palestina, Tarso, Mileto, Efeso e Smirne. Da qui le predicazioni poterono continuare verso l'entroterra anatolico della Frigia, della Lidia e della Caria dove si costituirono tra i pi\u00f9 importanti centri cristiani dell'epoca come quelli di Listra, Iconio, Antiochia di Pisidia, Colossi, Laodicea, Gerapoli, Sardi. Da questi centri, poi, il cristianesimo pot\u00e9 diffondersi ulteriormente arrivando a raggiungere l'impero partico e sassanide.\nUn'altra importante via fu quella che da Alessandria giungeva fino allo stretto di Gibilterra, attraversando l'Africa del nord e la Numidia, comunit\u00e0 che si dimostrarono particolarmente accoglienti al messaggio cristiano come quelle di Creta, Cefalonia, Malta, Sicilia. Da qui l\u2019evangelizzazione pot\u00e9 poi, in maniera particolare tra la fine del II secolo e l'inizio del successivo, raggiungere la Gallia e la Spagna. La divulgazione del messaggio cristiano venne accompagnata anche da un consolidamento delle comunit\u00e0 gi\u00e0 esistenti attraverso i primi sinodi locali, come quello di Cartagine tra il 218 e il 222 a cui presenziarono ben settanta vescovi, quello del 240 presieduto da Donato con 90 vescovi, quello in Italia organizzato contro l'antipapa Novaziano.\nCaso particolare fu la diffusione del cristianesimo in Armenia, regione che a quel tempo non faceva parte dell'Impero romano. Dopo le iniziali resistenze, il vescovo Gregorio Illuminatore riusc\u00ec a convertire e a battezzare il sovrano arsacide Tiridate III che nel 301 fece, per la prima volta nella storia, del cristianesimo la religione di Stato.\nRiguardo all'appartenenza sociale, gli storici concordano che gran parte dei cristiani del III secolo appartenevano al \"ceto medio\" della stratificazione sociale dell'epoca costituito da liberti, mercanti, artigiani e perlopi\u00f9 lavoratori manuali. Non mancarono, tuttavia, rari casi di conversione di senatori e schiavi. Molte furono le donne, agevolate dal fatto che fossero escluse da professioni come quelle militari o di insegnamento che presentavano non pochi problemi per chi volesse convertirsi.\nPersecuzioni e letteratura apologetica.\nSeppur in modo discontinuo e con notevoli differenze a seconda dei luoghi, per tutto il II secolo i cristiani continuarono a subire persecuzioni. Infatti, sono stati registrati casi di martiri sotto gli imperatori Traiano, Adriano, Antonino Pio, Marco Aurelio e Commodo.\nParticolarmente sanguinose furono le persecuzioni avvenute sotto l'imperatore Marco Aurelio, in cui trovarono la morte, tra gli altri, i 12 Martiri scillitani, il vescovo di Smirne Policarpo, il filosofo e apologeta Giustino e, nel 177, i 48 Martiri di Lione.\nTuttavia questi eventi appaiono privi di quella sistematicit\u00e0 che si riscontrer\u00e0 a partire dalla met\u00e0 del secolo successivo, piuttosto sembrano episodi singoli, spesso legati a situazioni locali. L'origine di tali persecuzioni \u00e8 da ricercare nella visione che i romani pagani avevano dei cristiani, visti con sospetto per via delle loro adunanze di preghiera non pubbliche, venivano accusati di attentare al \"mos maiorum\". I cristiani costituivano un gruppo separato all'interno della societ\u00e0 dell'epoca, rifiutando di prendere parte a giochi, spettacoli e cerimonie, tutti eventi molto popolari ma che presentavano un forte connotato religioso pagano. Spesso calunniati (misantropia, incesto, antropofagia erano alcune delle accuse pi\u00f9 frequenti), furono a volte utilizzati come capro espiatorio per egli eventi nefasti.\nAi pagani \u00abi cristiani dovevano apparire come coloro che avevano turbato la pace di una provincia o di una citt\u00e0 con il sottrarre agli dei le onoranze dovute e scatenando, per contraccolpo, la loro ira, come dimostravano le varie piaghe, naturali o sociali, che affiggevano l'impero\u00bb. \u00c8 esplicativo il carteggio intercorso, intorno a 112, tra il \"legatus augustus\" Plinio il Giovane e l'imperatore Traiano dove il primo chiede consiglio su come comportarsi con il cristianesimo (definito \"superstitionem pravam et immodicam\") i cui fedeli rifiutavano di invocare e sacrificare agli dei. La risposta di Traiano sar\u00e0 quella di punire i cristiani solo a seguito di denuncia, se riconosciuti colpevoli e se avessero rifiutato di sacrificare agli dei; a tale disposizione si atterranno anche i successivi imperatori fino al III secolo.\nIn risposta a tali accuse, a partire dai primi decenni del II secolo inizi\u00f2 una vasta produzione letteraria apologetica che raggiunse i suoi massimi esempi con Quadrato di Atene (il quale affermava che i miracoli di Ges\u00f9 erano veri, non illusioni, e i loro effetti durarono anche dopo il suo abbandono della Terra), Aristide Marciano, Giustino, l\"Oratio adversus Graecos\" di Taziano il Siro, la \"Supplica\" di Atenagora di Atene, Melitone di Sardi, l\"'Apologia ad Autolico\" di Teofilo di Antiochia (il pi\u00f9 antico scritto a noi pervenuto a utilizzare il termine \"Trinit\u00e0\"). Con tutte queste opere, gli autori cristiani, non solo cercarono di dare risposta a tutte le incriminazioni mosse contro la loro fede, ma tentarono di \u00abaccreditare il cristianesimo come vero garante religioso dell'impero\u00bb al posto delle antiche tradizioni pagane. Tra gli apologeti vissuti a cavallo tra III e IV secolo, vi \u00e8 da ricordare anche Tertulliano, considerato anche un grande teologo, tra i primi ed esprime il concetto trinitario attraverso una terminologia latina rigorosa e vista come una molteplicit\u00e0 di ipostasi.\nPrime divergenze: gnosticismo e montanismo.\nNel II secolo l'universo cristiano si presentava assai variegato, con molte comunit\u00e0 sparse su di un vasto territorio, ognuna delle quali indipendente dalle altre. Le stesse comunit\u00e0 locali erano talvolta frammentante al loro interno in piccoli gruppi, organizzati indipendentemente, sia amministrativamente sia nelle questioni legate al culto. Non \u00e8 pertanto difficile pensare che all'interno del cristianesimo nascessero divergenze dottrinali, spesso sostanziali. Uno dei casi pi\u00f9 eclatanti fu la penetrazione nel cristianesimo dello gnosticismo, un movimento filosofico religioso gi\u00e0 presente da tempo nel mondo ellenistico greco-romano, che dette vita a una corrente definibile come \"gnosticismo cristiano\"; si tenga comunque conto che non si tratt\u00f2 di comunit\u00e0 ben definite ma semplicemente di gruppo di uomini e dottrine con alcuni caratteri in comune. Tradizionalmente si fa risalire lo gnosticismo cristiano a Simone Mago, citato negli \"Atti degli Apostoli\", tuttavia testimonianze certe di una presenza sostanziale di tale dottrina, il cui centro di propagazione fu Alessandria d'Egitto, si hanno solamente nel II secolo a seguito degli insegnamenti dei primi gnostici cristiani come Valentino (fondatore della scuola dei Valentiniani) e Basilide.\nI cristiani gnostici proponevano diverse elaborazioni teologiche rispetto a quelle prevalenti nelle altre principali sedi del cristianesimo dell'epoca, sostenute da un'interpretazione originale dei testi neotestamentari. Secondo la \"gnosi cristiana\", la salvezza dipende da una forma di conoscenza superiore e illuminata (\"gnosi\"), frutto del vissuto personale nella ricerca della Verit\u00e0 e quindi riservata solo ad alcuni eletti, in contrapposizione al concetto della \u00abfede, patrimonio della massa dei fedeli comuni\u00bb su cui si stava costruendo l'identit\u00e0 cristiana. Marcione di Sinope propose invece una dottrina che verteva su di un marcato rifiuto del giudaismo, asserendo l'antitesi tra antico testamento, per lui rivelatore di un mondo imperfetto, e del nuovo in cui il tema centrale \u00e8 la redenzione ad opera di Ges\u00f9 Cristo.\nDeviazioni dalla dottrina maggioritaria furono adottate anche dai movimenti estatici di tipo profetico. Tra questi, il montanismo sorse in Frigia tra il 151 e il 171 a seguito delle profezie del neo battezzato Montano. Egli, insieme alle profetesse Massimilla e Priscilla, sosteneva che lo spirito consolatore promesso da Ges\u00f9 era disceso sulla Terra e parlava per mezzo di loro, mettendo in discussione la struttura organizzativa su cui si stava formando la Chiesa del tempo.\nLotta alle eresie: Ireneo di Lione e affermazione dell'ufficio del vescovo.\nTutte queste deviazioni portarono alla necessit\u00e0 di definire una precisa linea dottrinale in cui tutte le comunit\u00e0 dovevano riconoscersi; contestualmente and\u00f2 a definirsi un nuoco concetto di \"eresia\" contrapposto a quello di \"ortodossia\". Tale opera di definizione ebbe inizio con il filosofo Giustino arrivando a un primitivo compimento con il vescovo e teologo Ireneo di Lione con la sua celebre opera \"Adversus Haereses\" con cui si scaglia in particolare contro lo gnosticismo. Il lavoro di Ireneo contribu\u00ec all'emergere dell'idea di un'unica Chiesa, definita successivamente dagli storici con il termine \"Grande Chiesa\", \u00abgrandissima e antichissima e a tutti nota, fondata e stabilita a Roma da due gloriosissimi apostoli Pietro e Paolo\u00bb.\nOltre al tentativo di definire una linea dottrinale comune, il proliferare delle \"eresie\" spinse i primi cristiani a ritenere necessaria l'istituzione, per ogni citt\u00e0, di un capo spirituale che organizzasse i fedeli e difendesse l'ortodossia dalle deviazioni. Fu cos\u00ec che inizi\u00f2 un lungo processo che port\u00f2 all'affermarsi della figura del vescovo. Sembra che ci\u00f2 avesse avuto inizio nelle comunit\u00e0 orientali, mentre in occidente questo indirizzo and\u00f2 a delinearsi pi\u00f9 tardi, verso la fine del II secolo. Una volta che il ministero del vescovo si attest\u00f2 come guida della comunit\u00e0, gli vennero affidati diversi compiti, sia riguardanti l'amministrazione dei sacramenti sia l'organizzazione di una beneficenza a favore dei fedeli pi\u00f9 bisognosi utilizzando la disponibilit\u00e0 di una cassa comune. Al ruolo del vescovo vennero ben presto associati numerosi obblighi, come il celibato e la necessit\u00e0 di perseguire una vita ritirata e modesta; nel contempo gli si riconobbe il diritto di essere mantenuto, per i bisogni materiali, dalla comunit\u00e0 dei fedeli attraverso la decima, un tributo gi\u00e0 previsto dalla Bibbia.\nIl processo che port\u00f2 all'istituzione del vescovo di Roma and\u00f2 di pari passo con il tentativo di farlo riconoscere da tutti i cristiani come il legittimo successore di San Pietro, affermando nello stesso tempo il primato romano sulle altre chiese e conferendogli il ruolo di primo difensore dell'ortodossia dalle deviazioni eretiche. La tradizione vuole, infatti, che la comunit\u00e0 romana fosse stata fondata dagli apostoli Pietro e Paolo (nonostante le fonti storiche attestino la sua presenza prima dell'arrivo dei due); inoltre in molti vedono nella parole di Ges\u00f9 riportate dal vangelo di Matteo l'investitura di Pietro come capo della Chiesa. Tra i primi sostenitori di tale visione, vi fu sempre Ireneo di Lione che nella sua opera \"Adversus Haereses\" stila un elenco di coloro che, secondo lui, dovevano essere stati i primi vescovi romani, nel tentativo di legittimare la figura del papa. Tuttavia, il primato romano sulle altre comunit\u00e0 era ancora ben lontano da essere universalmente riconosciuto, sebbene iniziasse a delinearsi una certa predominanza del vescovo di Roma sulle questioni teologiche e dottrinali, campi su cui per\u00f2 dovette spesso scontrarsi con le altre comunit\u00e0 orientali e nord africane.\nLuoghi, liturgia e arte nelle prime comunit\u00e0.\nI cristiani non avevano spazi comuni dedicati dove tenere assemblee e riti, solitamente i pi\u00f9 ricchi della comunit\u00e0 mettevano a disposizione le proprie case o si ricorreva all'affitto dei locali. Stando al racconto di Eusebio di Cesarea, si dovette aspettare la seconda met\u00e0 del III secolo perch\u00e9 nascessero le prime basiliche. Le prime comunit\u00e0 non disponevano nemmeno di cimiteri propri, ma anche in questo caso dovettero ricorrere a cimiteri di famiglie abbienti convertitesi al cristianesimo. Solamente pi\u00f9 avanti iniziarono a nascere, in particolare a Roma, le catacombe come luogo di sepoltura dei corpi dei cristiani che rifiutavano la cremazione in quanto credevano nella resurrezione dei corpi.\nSembra che originariamente per potere ricevere il battesimo, il rito che sanciva l'ingresso nella comunit\u00e0 cristiana, fosse necessario sostenere solamente una interrogazione che indagasse sulle reali intenzioni dell'aspirante fedele. A partire dalla seconda met\u00e0 del II secolo \u00e8 attestato un periodo di catecumenato della durata di circa tre anni, in cui il catecumeno doveva affrontare diverse tappe seguito da un maestro. Ai catecumeni non era consentito prendere parte alla cerimonia dell'eucarestia sebbene potessero ascoltare le letture.\nNelle prime comunit\u00e0 continuarono a essere celebrate le festivit\u00e0 ebraiche della Pasqua e della Pentecoste anche se a queste venne attribuito un significato diverso; solamente pi\u00f9 tardi iniziarono ad affermarsi altre ricorrenze, come l'Epifania.\nPoco sappiamo delle forme d'arte nelle prime comunit\u00e0: si ritiene che inizialmente i cristiani avessero seguito il divieto biblico della rappresentazione di Dio tipico dell'ebraismo. Tuttavia, gi\u00e0 verso la fine del II secolo tale divieto dovette essere stato abbandonato, almeno stando a quanto insegna l'apologeta cristiano Tertulliano il quale criticava solamente l'arte che fosse al servizio dell'idolatria o dell'immoralit\u00e0. D'altronde, \u00e8 lecito pensare che con il diffondersi del cristianesimo nelle popolazioni romane e tardo ellenistiche si siano verificati degli influssi provenienti da tali culture storicamente pi\u00f9 inclini alle raffigurazioni artistiche.\nI primi esempi di arte paleocristiana risalgono alla seconda met\u00e0 del II secolo e comprendono raffigurazioni su anelli, sigilli, oggetti di culto e iscrizioni sulle pietre che chiudevano i loculi delle catacombe. In un trattato risalente al 180 circa, scritto dal teologo Clemente Alessandrino, rettore della scuola catechetica di Alessandria, si trova un primo elenco dei temi iconografici tipici delle prime forme d'arte cristiana, tra questi: la \"Colomba dello Spirito Santo\", il \"pesce\", la \"nave a vele spiegate\", il \"pescatore\", il \"buon pastore\", l\"'ancora\", il \"monogramma di Cristo\". Il simbolo della \"croce\" era ancora perlopi\u00f9 assente e comunque privo del richiamo alla passione di Ges\u00f9 ma bens\u00ec raffigurato con un significato escatologico.\nIII secolo: le grandi persecuzioni.\nPersecuzione di Decio.\nNel corso del III secolo l'impero romano si trov\u00f2 scosso da guerre intestine, invasioni barbariche e da una grave crisi economica. Nonostante l'opposizione di alcuni imperatori la religione cristiana, che si era diffusa anche nella classe dirigente, rivaleggiava ormai con vecchi e nuovi culti, soprattutto nei grossi centri urbani, che facevano da riferimento amministrativo. La forza sulla quale la giovane Chiesa fondava la propria autonomia era anche l'organizzazione economica e finanziaria, che si alimentava delle elargizioni e soprattutto delle eredit\u00e0 dei fedeli. Il suo patrimonio comprendeva beni mobili e soprattutto immobili (terre e fattorie), ed era gestito efficacemente, in forme talvolta spregiudicate, attraverso vere e proprie \"banche cristiane\".\nFin dall'inizio le prime comunit\u00e0 cristiane avevano subito persecuzioni, tuttavia le autorit\u00e0 romane non erano solite ricercare i fedeli attivamente, ma li processavano solamente quando venivano allo scoperto. Queste vessazioni avevano soprattutto motivazioni politiche, filosofiche e religiose. Il monoteismo stava insidiando ovunque la vecchia cultura politeista; era un vero e proprio scontro di idee e mentalit\u00e0.\nLa crisi del III secolo aggrav\u00f2 le cose. L'imperatore Decio trov\u00f2 nei cristiani il capro espiatorio per la drammatica situazione e, nel 250, impose l'obbligo generale di compiere sacrifici agli dei, pena la morte. Questo obbligo, sebbene formalmente perseguito con l'obiettivo di restaurazione delle tradizioni e di ripristino della \"pax deorum\", fu in realt\u00e0 una sorta di censimento religioso con cui poterono essere riconosciuti i cristiani. Tuttavia il disegno di Decio non era solamente quello di eliminare la religione cristiana, ma bens\u00ec ad attivare un processo di riconversione dei cristiani all'antico culto romano, in modo da riconquistare la benevolenza degli dei, fondamentale agli occhi dei pagani contemporanei per risollevare la sorte dell'Impero, compromessa dalla difficile situazione. Nonostante ci\u00f2, molti cristiani rifiutarono di abbandonare la loro fede e cos\u00ec moltissime furono le vittime di questa sanguinosa persecuzione. Tra esse anche il vescovo di Roma Fabiano: imprigionato nel carcere Tulliano, il 20 gennaio del 250 si spense per la fame e gli stenti. Le persecuzioni coinvolsero anche le comunit\u00e0 orientali e in particolare quella di Antiochia, all'epoca la pi\u00f9 importante dopo Roma e Alessandria, i cui fedeli furono spesso condotti al martirio.\nControversia sui \"lapsi\" e lo scisma di Novaziano.\nCon la morte di Fabiano e l'intensificarsi delle persecuzioni si accentu\u00f2 un problema non nuovo, quello dei \"lapsi\" ovvero quei cristiani che avevano rinnegato la fede per salvarsi ritornando a professare il paganesimo. Nella Chiesa cristiana si erano gi\u00e0 da tempo delineate due diverse posizioni: quella pi\u00f9 intransigente, perorata soprattutto dai vescovi nordafricani e asiatici, che chiedevano un nuovo battesimo affinch\u00e9 gli apostati fossero riammessi nella comunit\u00e0; e una pi\u00f9 indulgente, guidata dalla Chiesa di Roma, che chiedeva solamente una penitenza e l'espressione di un sincero desiderio di riabbracciare la fede cristiana.\nLa spaccatura sulle due posizioni si inaspr\u00ec con le accuse di tradimento rivolte al vescovo di Cartagine Tascio Cecilio Cipriano ritenuto colpevole di essere fuggito per sottrarsi alle persecuzioni di Decio. Con il suo momentaneo abbandono della cattedra vescovile, si era creato un vuoto di potere nella Chiesa cartaginese, subito colmato da alcuni esponenti che avevano deciso di non abbandonare la citt\u00e0 nonostante le persecuzioni e che avevano imposto che i \"lapsi\" dovessero essere riammessi senza il benestare del vescovo titolare. Cipriano, che si ritrovava in una debole posizione, chiedeva invece che fosse un concilio a doversi esprimere su di essi. Alla fine un concilio decise che i \"lapsi\" sarebbero stati riammessi nella comunit\u00e0 dopo avere fatto penitenza, ma coloro che fossero stati in precedenza parte del clero non pi\u00f9 riammessi alla condizione sacerdotale. La forte personalit\u00e0 di Cipriano, che nonostante le accuse era riuscito a riprendere in mano la sua comunit\u00e0, e la sempre pi\u00f9 frequente delega ai vescovi a dirimere le questioni relative alla riammissione dei \"lapsi\" contribuirono a rafforzare, in particolare nell'occidente e in nord Africa, l'ufficio vescovile.\nDel momento di sbandamento della comunit\u00e0 romana dovuto alle persecuzioni approfitt\u00f2 il presbitero Novaziano, sostenitore della linea pi\u00f9 intransigente, che pose la sua candidatura al pontificato. Inizialmente di idee pi\u00f9 moderate, simili a quelle di Cipriano, una volta che, nel marzo 251, venne eletto papa Cornelio I, cambi\u00f2 posizioni verso una linea pi\u00f9 intransigente rifiutando la riammissione dei \"lapsi\" nella Chiesa, considerati caduti in un peccato non perdonabile. La sua successiva autoproclamazione a vescovo di Roma apr\u00ec un profondo scisma nel mondo cristiano che perdur\u00f2 per secoli. Contestualmente si apr\u00ec un ulteriore dibattito riguardante la validit\u00e0 del sacramento del battesimo amministrato dagli eretici e in particolare a coloro che avevano ricevuto il battesimi da vescovi seguaci di Novaziano ma che poi volevano ritornare nella Chiesa cattolica. Sebbene la Chiesa di Roma ne sostenesse la validit\u00e0, in quanto la sua efficacia non poteva dipendere dallo stato di grazia di chi lo amministrava, molti altri vescovi orientali e nordafricani dissentirono energicamente. La linea romana prevalse solamente dopo che Stefano I ebbe invocato la sua autorit\u00e0 superiore in quanto successore dell'apostolo Pietro; fu la prima volta che il vescovo di Roma rivendicava apertamente tale prerogativa.\nIl pericolo di una completa rottura tra la Chiesa di Roma e quelle asiatiche e nordafricane venne scongiurato solo con il successivo pontificato di Sisto II, di indole assai pi\u00f9 conciliante, che riusc\u00ec a riportato la pace all'interno del mondo cristiano.\nEditto di tolleranza di Gallieno e nuove controversie teologiche.\nSebbene la persecuzione di Decio si fosse attenuata intorno alla primavera del 252, i soprusi contro i cristiani continuarono anche con i suoi successori. Molto intensa fu la persecuzione sotto l'imperatore Valeriano, che nell'agosto del 257 aveva emanato un primo editto con cui veniva imposto a vescovi, preti e diaconi di compiere rituali pagani condannandoli all'esilio se non avessero ubbidito, mentre l'anno successivo inaspr\u00ec le pene prevedendo la morte per i cristiani che non avessero abiurato, che si riduceva alla degradazione per i senatori e funzionari imperiali. Molti esponenti cristiani scampati alle persecuzioni di Decio trovarono la morte a causa di questi nuovi editti, tra cui il vescovo di Cartagine Tascio Cecilio Cipriano, decapitato il 14 settembre 258, il vescovo di Roma Sisto II martirizzato nell'agosto 258 insieme all'arcidiacono Lorenzo. Il vescovo di Alessandria Dionisio, ebbe salva la vita, ma fu costretto all'esilio.\nLe continue oppressioni lasciarono le comunit\u00e0 cristiane in una situazione di grave disordine, tanto che al martirio di Sisto II la sede di Roma rimase vacante per quasi un anno. Le cose cambiarono nel 260 quando il nuovo imperatore Gallieno emise un editto di tolleranza che diede un assetto legale alla Chiesa. Si inaugur\u00f2 cos\u00ec un periodo di pace tra pagani e cristiani che dur\u00f2 per circa quarant'anni, fatte salvo alcune sporadiche persecuzioni di militari convertitisi al cristianesimo rifiutatisi di continuare a combattere in quanto in contrasto con i precetti della loro religione. La Chiesa cristiana appariva oramai come un'entit\u00e0 ben organizzata e dotata di consistenti mezzi finanziari e con la fine delle persecuzioni riuscir\u00e0 a rafforzarsi ancora di pi\u00f9.\nSebbene ai cristiani fossero state risparmiate le sanguinose persecuzioni, l'unit\u00e0 della comunit\u00e0 fu minacciata da nuove controversie teologiche; tra esse il sabellianismo, che poneva forti dubbi sulla questione della Trinit\u00e0. Un concilio indetto a Roma nel 262 defin\u00ec la dottrina della Trinit\u00e0 e dichiar\u00f2 eretica la posizione di Sabellio. Furono inoltre rifiutate le false opinioni di coloro che, come i Marcioniti, in modo analogo separavano la Trinit\u00e0 in tre esseri completamente distinti o che consideravano il Figlio di Dio come un essere \"creato\", anzich\u00e9 \"generato\" come dichiaravano le Sacre scritture. Si dovette anche mediare con il vescovo di Alessandria Dionisio, espressosi in termini tutt'altro che ortodossi riguardo al \"Logos\" e alla sua relazione con Dio Padre, e con il vescovo di Antiochia Paolo di Samosata che per sdebitarsi con la regina di Zenobia, aveva assecondato le sue pretese in materia teologica che proponevano l'idea di un Cristo divenuto gradualmente Dio per adozione da parte del Padre. Dopo tre infruttuosi sinodi indetti tra il 264 e il 268, Paolo venne scomunicato grazie all'intervento del retore Malchione.\nAlla fine del secolo andarono a svilupparsi ulteriori correnti eretiche, come quella del manicheismo e inizi\u00f2 anche a riscuotere un certo successo il culto orientale di Mitra, producendo diversi problemi alla Chiesa cristiana. In contemporanea si andava sempre pi\u00f9 affermando il prestigio della sede di Roma sulle altre.\nLa grande persecuzione di Diocleziano e il donatismo.\nIl periodo di tolleranza per la chiesa termin\u00f2 bruscamente quando nel 303, su istigazione di Galerio, desideroso di intraprendere una politica di restaurazione, l'imperatore Diocleziano proclam\u00f2 una violenta persecuzione. Questa si rivel\u00f2 una repressione sistematica volta a eliminare del tutto il cristianesimo dall'impero. Le comunit\u00e0 furono soggetto all'esproprio delle propriet\u00e0, al sequestro dei testi e dei libri sacri mentre i fedeli vennero condannati ai lavori forzati, alla tortura e, sempre pi\u00f9 spesso, alla pena capitale. L'obiettivo di Diocleziano era di colpire la Chiesa cristiana nel suo apparato organizzativo.\nA seguito di quattro editti emanati in successione, venne deciso che ai cristiani era fatto divieto di riunirsi, che i loro luoghi di culto dovevano essere distrutti e i beni sequestrati, che il clero doveva essere condotto in carcere e, a partire dal 304, a tutti i cristiani era posto l'obbligo di offrire sacrifici agli dei. Gli effetti di questi editti furono differenti a seconda dei luoghi dove furono applicati: se la repressione fu molto dura a Roma, in oriente, in Frigia, in Egitto, a Ponto e in Cappadocia, in occidente, dove regnavano Massimiano e Costanzo.in Gallia, ci si limit\u00f2 alla distruzione di alcuni edifici utilizzati dai cristiani per le loro assemblee.\nIl successore di Diocleziano, lo stesso Galerio che aveva instillato l'idea della persecuzione, riconobbe che tale strategia era totalmente fallimentare e pertanto, poco prima di morire, concesse un editto generale di tolleranza, che segn\u00f2 la fine delle persecuzioni contro i cristiani e la restituzione dei beni ecclesiastici loro confiscati in precedenza \"\u00aba condizione che non operino in alcun modo contro la costituzione dello stato\u00bb\". Vennero inoltre, invitati \u00aba pregare il loro Dio per la nostra (dell'imperatore) salvezza, per quella dello stato e per la loro propria\u00bb.\nCome era successo in occasione delle precedenti persecuzioni, anche a seguito di quelle intraprese da Diocleziano sorse il problema relativo alla riammissione nella Chiesa di coloro, in particolare i vescovi, che per la paura di perdere la vita avevano consegnato ai magistrati romani i libri sacri e rinnegato la loro fede. La posizione pi\u00f9 severa nei loro confronti venne presa dal vescovo di Numida Donato di Case Nere le cui idee dettero vita, intorno al 311, al donatismo. Secondo i suoi seguaci i sacramenti amministrati dai vescovi \"lapsi\" (detti \"traditores\", in quanto avevano compiuto una \"traditio\", ovvero la consegna dei testi sacri ai pagani) non sarebbero stati validi. Questa posizione presupponeva, dunque, che i sacramenti non avessero efficacia di per s\u00e9, ma che la loro validit\u00e0 dipendesse dalla dignit\u00e0 di chi li amministrava.\nNel 311 Ceciliano di Cartagine era stato consacrato vescovo da Felice di Aptungi, quest'ultimo sospettato di apostasia. Sebbene la posizione prevalente della Chiesa romana fosse quella di ritenere tale sacramento valido, alcuni ecclesiastici guidati da Donato di Case Nere si opposero dando vita a uno scisma e appellandosi a Costantino. Questi, desideroso di ricomporre al pi\u00f9 presto la situazione, ordin\u00f2 a Ceciliano di presentarsi di fronte a lui con dieci vescovi della sua fazione e dieci dell'altra, e scrisse a papa Milziade perch\u00e9 aprisse un'inchiesta. Infine, l'imperatore convoc\u00f2 nel 314 un concilio ad Arles che dichiar\u00f2 il donatismo eretico e non compatibile con la fede cristiana, affermando l'indipendenza del sacramento dalle qualit\u00e0 morali di chi lo amministrava. Ci\u00f2, tuttavia, comport\u00f2 uno scisma all'interno della Chiesa nordafricana tra le due posizioni teologiche, che perdur\u00f2 per secoli. Fu la prima volta che un imperatore romano intervenne direttamente negli affari della Chiesa.\nAttestazione del culto dei martiri.\nUna delle conseguenze delle persecuzioni fu l'attestazione nelle primitive comunit\u00e0 cristiane del culto dei martiri, ovvero coloro che erano stati vittime delle oppressioni perdendo la vita nel confessare la propria fede in Ges\u00f9 Cristo e nei suoi insegnamenti. Per essi si arriv\u00f2 a una vera e propria venerazione che giungeva quasi a invidiarne la sorte in quanto considerati un modello di santit\u00e0. Parallelamente nacque una folta produzione letteraria in cui si descrivevano i processi e le esecuzioni di coloro che subirono le persecuzioni. Tra questi \"acta\" si ricordano \"Passio sanctorum Scilitanorum\", \"Passio Perpetuae et Felicitati\", \"Passio Montani et Lucii\", \"interrogatori di san Dionigi\", \"interrogatori di San Cipriano\". Nei secoli successivi, fino al medioevo, tale produzione continu\u00f2 seppure a carattere leggendario e apologetico.\nFu abituale trasformare le tombe dei martiri e le loro abitazioni in luoghi di culto in cui si radunavano i fedeli, spesso in clandestinit\u00e0, per tributare preghiere e onori al loro confratello defunto; a partire dal IV secolo, quando il cristianesimo pot\u00e9 essere professato liberamente, sorsero nelle stesse ubicazioni le prime basiliche o \"Martyrion\", anche se talvolta, soprattutto a oriente, si prefer\u00ec traslarne i corpi in edifici pi\u00f9 degni.\nInizialmente il culto dei martiri era soprattutto locale: ogni comunit\u00e0 venerava i propri, a cui venivano dedicate le celebrazioni pi\u00f9 solenni nell'anniversario della loro morte (\"depositio martyrum\"); successivamente la loro venerazione and\u00f2 a diffondersi nelle chiese di tutta la cristianit\u00e0, anche grazie alla traslazione delle reliquie; nel VI secolo il culto dei martiri era ormai diventato universale tanto da essere definito come \u00abl'omaggio rispettoso e riconoscente della comunit\u00e0 cristiana a chi si era sacrificato per essa, la confidenza in colui che tutto aveva dato a Cristo e quindi tutto poteva ripromettersi da Lui, la preghiera rivolta in forma semplice e discreta a chi era sicuramente nella gloria del Cristo\u00bb.\nL'arte cristiana nel III secolo.\nNonostante le sanguinose persecuzioni, durante il III secolo si assistette a un incremento generalizzato della pratica di eseguire raffigurazioni a tema religioso all'interno dei luoghi di culto cristiani. Dunque, i fedeli non si limitarono pi\u00f9 a decorare soltanto oggetti liturgici e loculi, ma iniziarono a essere affrescate anche le pareti delle catacombe e delle \"domus ecclesiae\" (abitazioni private dedicate al culto). Tra gli esempi pi\u00f9 noti giunti fino a noi, le \"domus ecclesiae\" ritrovate sotto le basiliche romane dei Santi Giovanni e Paolo e di San Clemente al Laterano entrambe a Roma e gli affreschi della casa-chiesa di Dura Europos in Siria (probabilmente il primo affresco a tema cristiano che si conosce).\n\u00c8 stato sottolineato come gli stili con cui vennero realizzate tali opere differiscano notevolmente da una zona geografica all'altra ma come i temi siano, invece, molto simili; a tal proposito gli studiosi hanno proposto la possibilit\u00e0 che in seno ai cristiani del tempo fossero sorti dei gruppi che svolgevano un'intesa attivit\u00e0 missionaria, spostandosi su largo raggio, e che utilizzavano le rappresentazioni sacre a scopo didattico.\nTra i temi biblici pi\u00f9 frequentemente rappresentati, che poi si svilupperanno anche nel secolo seguente, troviamo, l\"Arca di No\u00e8\", il \"Sacrificio di Isacco\", \"Passaggio del mar Rosso\", i \"tre giovani nella fornace\", \"Susanna e i vecchioni\", \"Giona e la balena\", \"Daniele nella fossa dei leoni\". Tra le rappresentazioni neotestamentarie troviamo invece alcuni \"miracoli di Ges\u00f9\", l\"Incontro con la samaritana\", \"moltiplicazione dei pani e dei pesci\", \"Battesimo di Ges\u00f9\".\nIV secolo: l'imperatore Costantino e l'epoca dei grandi concili.\nSvolta costantiniana.\nQuando, nel 306, Costantino divenne imperatore romano la religione cristiana conobbe una legittimazione e una affermazione impensabili solamente fino a pochi anni prima, ricevendo prima diritti e poi addirittura privilegi. Era consuetudine che ogni nuovo imperatore proponesse il culto di una nuova divinit\u00e0, la scelta di Costantino a favore del Dio dei cristiani fu da lui spiegata a seguito di un sogno premonitore prima della sua grande vittoria nella battaglia di Ponte Milvio. Gli storici ritengono che tale decisione fosse dovuta sia alla volont\u00e0 di dare vita a una nuova era, sia nella speranza che il cristianesimo, oramai diffuso in tutte le classi sociali, potesse rappresentare un valore comune su cui riformare l'impero nel segno dell'unit\u00e0. Con l'Editto di tolleranza di Milano del 313, pi\u00f9 probabilmente un accordo con Licinio che un vero editto, Costantino avvi\u00f2 una sempre pi\u00f9 sistematica integrazione della Chiesa all'interno delle strutture politico-amministrative dello Stato, arrivando a considerarsi alto patrono della Chiesa e ritenne di doverne favorire lo sviluppo e la purezza delle dottrine. Una serie di editti successivi restituirono alla Chiesa cristiana le propriet\u00e0 precedentemente confiscate, sovvenzionando le sue attivit\u00e0 e sollevando il clero dai pubblici uffici.\nGrazie a tutto ci\u00f2, i cristiani poterono venire allo scoperto come non mai; vennero costruite grandissime chiese, come la basilica di San Giovanni in Laterano, allora in grado di ospitare fino a fedeli. La citt\u00e0 di Roma, tuttavia, rimaneva ancora prevalentemente pagana, con le famiglie aristocratiche restie a lasciare le antiche tradizioni. I vescovi cristiani poterono godere di un'affermazione sociale a cui seguirono importanti incarichi pubblici. Un esempio di questa elevata classe vescovile fu Eusebio di Cesarea, fidato consigliere dello stesso imperatore di cui scrisse una biografia.\nArianesimo e il concilio di Nicea.\nSebbene Costantino confidasse nel cristianesimo per raggiungere quell'unit\u00e0 che auspicava per il suo impero, dovette ben presto rendersi conto delle divisioni teologiche che continuavano a lacerare le comunit\u00e0 cristiane. Una delle controversie pi\u00f9 gravi ebbe origine intorno agli inizi del IV secolo, a seguito della predicazione da parte del presbitero Ario che il Figlio di Dio, in quanto \"generato\", non poteva essere considerato Dio allo stesso modo del Padre proprio perch\u00e9 la natura divina \u00e8 unica; una posizione teologica in netto contrasto con l'ortodossia cristiana. A causa di tali insegnamenti, Ario era gi\u00e0 stato scomunicato dal patriarca di Alessandria Pietro I ed era fuggito in Siria e Palestina dove le sue predicazioni trovarono terreno fertile diffondendosi velocemente per tutto l'impero. Illustri filosofi cristiani si schierarono a favore delle tesi ariane.\nLa teoria proposta da Ario presentava delle enormi conseguenze teologiche minando l'ortodossia del cristianesimo e lo stesso progetto di Costantino di unit\u00e0 del suo impero. Pertanto, l'imperatore, scelse inizialmente di non schierarsi personalmente ma di mantenersi neutrale affidando a un sinodo di vescovi l'incarico di dirimere la questione. Cos\u00ec Costantino convoc\u00f2 nel 325 un concilio a Nicea, il primo concilio ecumenico generale della Chiesa, con lo scopo di stabilire definitivamente il dogma della Trinit\u00e0. Lo stesso imperatore segu\u00ec personalmente i lavori conciliari, fiss\u00f2 gli argomenti di discussione e talvolta prese parte alle discussioni; papa Silvestro invi\u00f2 due legati. Il concilio si concluse con la condanna delle dottrine ariane e l'elaborazione della prima organica stesura del \"credo\" cristiano con cui si affermava che Cristo fosse della stessa sostanza del Padre (\"Homoousion\"). Nonostante tale risultato, l'arianesimo non scomparve e, anzi, and\u00f2 a diffondersi velocemente in tutto l'impero orientale.\nLa questione ariana si ripresent\u00f2 gravemente poco pi\u00f9 di un decennio dopo la chiusura del concilio di Nicea. In quel momento la cristianit\u00e0 si dibatteva per trovare una posizione univoca: da una parte la Chiesa di Roma, sede patriarcale d'Occidente, guidata dal vescovo di Roma Giulio I, fermo difensore dei principi del concilio di Nicea; dall'altra la Chiesa d'Oriente, pi\u00f9 speculativa e culturalmente vivace, presentava molte facce che andavano dall'arianesimo puro a infinite sfumature del semi-arianesimo. Teatro principale dello scontro che si stava consumando fu, in particolare, la diocesi di Alessandria dove il vescovo Atanasio, energico sostenitore del sinodo niceno, era stato deposto dopo che il primo concilio di Tiro, tenutosi nel 335, aveva dato seguito alle accuse mossegli contro dai nemici ariani.\nNel 337 l'imperatore Costantino mor\u00ec lasciando l'impero ai suoi tre figli maggiori: Costantino II (regn\u00f2 su Gallia, in Britannia, Spagna e Mauritania), Costante I (a cui andarono Italia, Africa, pannonia e illirico, poi anche tutto l'Occidente), Costanzo II (inizialmente regn\u00f2 sull'oriente prima di riunificare l'impero). Tale divisione esacerb\u00f2 ancora di pi\u00f9 la frattura interna della Chiesa, con l'Occidente e l'Egitto che rimanevano prevaletemene aderenti al credo niceno, mentre l'oriente sempre pi\u00f9 incline ad accogliere le tesi ariane. Costante fu il primo a cercare di risolvere la questione tramite un compromesso e, in accordo con Giulio I, riun\u00ec nel 343, il concilio di Sardica (l'odierna Sofia), a cui intervennero 94 vescovi occidentali e 66 orientali. Presente Atanasio e, in assenza del papa, diretto da Osio di Cordova, i dibattiti sfociarono presto in alterchi talmente violenti che gli orientali si ritirarono in un sinodo parallelo a Filippopoli, in Tracia. Il concilio si concluse dunque fallendo pienamente nello scopo di ricomporre la frattura nella cristianit\u00e0, rivelando per la prima volta i sintomi dello scisma \u00abfra le chiese Greca e Latina, le quali si separarono per l'accidentale discordia della fede e la permanente diversit\u00e0 delle lingue\u00bb, ma venne comunque riaffermato il Credo Niceno e Atanasio venne riabilitato.\nGli scontri si aggravano.\nA complicare la situazione fu un'eclatante presa di posizione a favore dell'arianesimo da parte dell'imperatore d'Oriente Costanzo II (337-361) che fece di tale dottrina cristologica, di cui anch'egli era fervente sostenitore, quella ufficiale dell'impero. Per raggiungere i suoi scopi, Costanzo promosse numerosi concili per mezzo dei quali vennero deposti i vescovi che gli si opponevano e che furono poi sostituiti con fedeli ariani; spesso, l'imperatore, non lesin\u00f2 l'uso della forza. In occasione della successione del vescovo Alessandro di Costantinopoli, l'ariano Macedonio ottenne la sede episcopale solo con la forza e con l'intervento militare, dopo che il rivale Paolo, vicino alla Chiesa di Roma, venne rapito, esiliato e assassinato. Lo stesso vescovo si sent\u00ec autorizzato dall'autorit\u00e0 imperiale di Costanzo, che lo proteggeva e aveva favorito il suo insediamento, a imporre il suo ministero anche con la tortura e la forza delle armi. Analoghe situazioni si ebbero nelle diocesi di Antiochia, di Sirmio, di Cesarea di Palestina, dove vennero insediati vescovi filo-ariani.\nAnche in occidente si cerc\u00f2 di imporre la fede ariana, ma grazie all'efficace opposizione di molti vescovi dissidenti, tra cui Eusebio di Vercelli, Lucifero di Cagliari, Dionisio di Milano e Ilario di Poitiers, il credo niceno non venne mai abbandonato nonostante duri scontri. In un concilio tenutosi a Milano nel 355, presenziato da Eusebio di Vercelli, i vescovi fedeli all'imperatore ariano rifiutarono l'accettazione preventiva delle disposizioni nicene, e i disordini che ne seguirono convinsero Costanzo a intervenire personalmente ordinando che tutti i vescovi condannassero Atanasio e che i dissidenti venissero esiliati. L'imperatore trov\u00f2 la dura opposizione del vescovo di Roma, papa Liberio, che arriv\u00f2 a cacciare malamente un inviato imperiale giunto a Roma per esercitare pressione su di lui. Come risposta Costanzo fece arrestare Liberio con l'accusa di essere un sostenitore della restaurazione dell'antica repubblica romana. Condotto in esilio in Tracia dopo non avere voluto arretrare dalle sue posizioni, venne sostituito con l'antipapa Felice II. Anche Atanasio venne nuovamente esiliato. Il duro esilio incrin\u00f2 la fermezza di Liberio che cedette: la scomunica di Atanasio venne accetta e venne promulgata una bolla in cui si asseriva che \u00abil Figlio era in tutte le cose simile al Padre\u00bb, che, sebbene non sconfessasse il credo niceno, lo andava a indebolire. Nel 358 gli venne permesso di fare ritorno a Roma.\nLiberio, come riferisce Girolamo, rientr\u00f2 a Roma come un conquistatore, probabilmente la popolazione non era ancora a conoscenza del suo cedimento. Felice fu invece scacciato dalla comunit\u00e0 romana, e non pot\u00e9 pi\u00f9 farvi ritorno. L'episodio assume una particolare rilevanza storica in quanto \u00e8 la prima volta che il popolo di Roma, che nei secoli successivi in diverse occasioni svolger\u00e0 un ruolo fondamentale in queste faccende, impone la sua volont\u00e0 nell'elezione o nella cacciata di un proprio vescovo.\nNel 359 l'imperatore Costanzo II convoc\u00f2 a proprie spese due concili, uno a Rimini per l'occidente e uno a Seleucia per l'oriente, con lo scopo di ricomporre la frattura tra ariani e niceni riguardo alla dottrina cristologica. A Rimini, i vescovi ariani proposero una formula cristologica, gi\u00e0 formulata ma non discussa al terzo concilio di Sirmio, allo scopo di essere accettabile per entrambe le fazioni, in quanto non conteneva il termine oggetto della contesa, \u00abconsustanziale\u00bb, ma sostenendo che il Figlio fosse simile al Padre \u00absecondo le Scritture\u00bb. Gli altri vescovi respinsero questa mediazione chiedendo che la dottrina del concilio di Nicea fosse confermata. Su pressione di Costanzo, i vescovi riuniti, a eccezione di venti, sottoscrissero la formula, che il Figlio fosse \u00abcome il Padre in tutte le cose\u00bb, la quale prese il nome di \u00abformulario di Rimini\u00bb; l'imperatore lo fece inviare a tutti i vescovi d'Oriente, con l'ordine di sottoscriverlo o essere esiliati, e un ampio numero di vescovi lo firmarono.\nAlla fine del 361, quando mor\u00ec Costanzo, oltre a essere revocate le condanne all'esilio per tutti i vescovi, in accordo con il nuovo imperatore Flavio Claudio Giuliano il papa annull\u00f2 pubblicamente le decisioni di Rimini e, con l'accordo di Atanasio e Ilario, conferm\u00f2 nel loro incarico i vescovi che avevano sottoscritto e successivamente ritirato la loro adesione, a condizione di provare la sincerit\u00e0 del loro pentimento. Inoltre firm\u00f2 un decreto che vietava di ribattezzare coloro che avevano ricevuto il battesimo ariano.\nDal regno di Giuliano (361) alla fine del IV secolo.\nNonostante che i figli di Costantino avessero regnato all'insegna del rigore religioso, la cristianizzazione dello stato fu un processo lento e talvolta discontinuo. Una battuta di arresto si ebbe con l'imperatore Flavio Claudio Giuliano che intraprese, pur senza successo, una politica di riforma e di restaurazione della religione romana classica. Molteplici furono le iniziative volute da Giuliano per raggiungere tale scopo: vennero favoriti i pagani ai vertici degli incarichi statali, i templi ricevettero i beni precedentemente confiscati, il monogramma di Cristo venne eliminato dalle insegne dell'esercito, i cristiani vennero discriminati in molti campi. Non ci furono comunque persecuzioni ma Giuliano si guadagn\u00f2 il soprannome di \"l'Apostata\" dai cristiani, che lo considerarono comunque come un persecutore.\nGiuliano mor\u00ec nel 363 e gli succedette Gioviano che regn\u00f2 per un solo anno prima che la morte lo cogliesse. I due nuovi imperatori, Valentiniano I e Valente, erano cristiani convinti e quindi abbandonarono definitivamente la politica religiosa di Giuliano. Tuttavia, come era gi\u00e0 accaduto con i figli di Costantino I, anche i due nuovi imperatori erano di credo differente, con Valente ariano e Valentiniano fedele al Credo di Nicea. Fu in particolare il primo che intraprese una politica religiosa intransigente, con un aperto sostegno alla confessione ariana bandendo nuovamente i vescovi niceni e imponendo quelli a lui fedeli.\nCon la morte di papa Liberio, avvenuta il 24 settembre 366, i disordini ripresero a Roma. Il clero romano si divise nuovamente in due fazioni: una scelse e consacr\u00f2 il diacono Ursino; l'altra, composta da coloro che avevano sostenuto Liberio, elesse e consacr\u00f2 Damaso I. La diocesi di Roma and\u00f2, dunque, incontro a uno scisma che pot\u00e9 essere ricomposto grazie all'intervento dell'imperatore Valentiniano I che esili\u00f2 Ursino. Una volta che Damaso fu saldamente sul soglio pontificio, pot\u00e9 continuare la lotta contro l'arianesimo e le eresie in generale e a rafforzare la sede di Roma. In due sinodi romani (368 e 369 o 370) condann\u00f2 fermamente l'apollinarismo e il macedonianismo, inoltre scomunic\u00f2 Aussenzio, il vescovo ariano di Milano. Il sinodo di Antiochia del 378 stabil\u00ec la legittimit\u00e0 di un vescovo solo se riconosciuto tale da quello di Roma, e forte di questo diritto (e spalleggiato dal vescovo Ambrogio di Milano che coni\u00f2, per l'occasione, la formula \u00abDove \u00e8 Pietro, l\u00e0 \u00e8 la Chiesa\u00bb) depose immediatamente tutti i vescovi ariani.\nDamaso, per rafforzare la centralit\u00e0 di Roma nella Chiesa, inizi\u00f2 un'opera di \"latinizzazione\" del cristianesimo. Fu in quest'ottica che affid\u00f2 al suo segretario, Sofronio Eusebio Girolamo (meglio conosciuto come San Girolamo), la traduzione in latino della Bibbia dall'antica versione greca ed ebraica, chiamata poi \"Vulgata\".\nValente mor\u00ec il 9 agosto 378 nella Battaglia di Adrianopoli combattuta contro i Goti, lasciando le redini dell'impero a Graziano, figlio di Valentiniano (morto quest'ultimo nel 375). Probabilmente anche grazie all'influenza del vescovo di Milano Ambrogio, il nuovo imperatore avvi\u00f2 una politica fortemente anti-pagana: rifiut\u00f2 di assumere la tradizionale carica di Pontefice Massimo, elimin\u00f2 i privilegi dei collegi sacerdotali pagani e fece togliere dal senato romano l'altare della Vittoria, avviando una lunga polemica fra pagani e cristiani. Vennero inoltre emanate alcune disposizioni contro gli ariani in occasione dei concili di Aquileia (381) e di Roma (382); il cristianesimo and\u00f2 cos\u00ec a diventare l'unica religione ammessa nell'impero romano, un processo iniziato poco pi\u00f9 di mezzo secolo prima con Costantino I.\nLa societ\u00e0 cristiana del dopo Costantino.\nUn'affermazione con risvolti politici.\nSebbene la religione di stato romana fosse rimasta quella pagana, l'epoca costantiniana rappresent\u00f2 una svolta senza precedenti per il cristianesimo, con effetti che continuarono anche con i suoi successori. L'unico tentativo, peraltro di scarso successo di restaurare la religione romana classica avvenne tra il 360 e il 363 con il regno dell'imperatore Giuliano, detto per questo \"l'apostata\". Pertanto per tutto il IV secolo la Chiesa cristiana guadagn\u00f2 sempre maggior supporto dallo stato perdendo tuttavia, nel contempo, l'autonomia e la libert\u00e0 che possedeva all'inizio. Un processo che culminer\u00e0 nel 380 quando il cristianesimo diventer\u00e0 l'unica e obbligatoria religione dell'Impero.\nIl percorso di affermazione del cristianesimo non and\u00f2 parallelamente a quello che puntava all'unit\u00e0 e alla stabilit\u00e0 interna. La Chiesa era ancora lacerata da numerose diverse posizioni riguardo ad argomenti teologici; la novit\u00e0 fu che la nuova veste del cristianesimo come religione supportata dallo stato comport\u00f2 frequenti interventi da parte degli imperatori nel dirimere queste diatribe, sempre convinti di correlare l'unit\u00e0 del proprio impero con l'unit\u00e0 della religione dei propri sudditi.\nTali ingerenze del potere imperiale furono tuttavia non sempre condivise dai vescovi cristiani che in diverse occasioni sottolinearono la necessit\u00e0 di delimitare le sfere di competenza, un tema che poi proseguir\u00e0 per secoli. Se nella parte orientale dell'impero i vescovi accettarono con maggior convinzione gli interventi dello Stato nelle questioni interne, seppur non mancassero dei critici come Atanasio e Basilio, in occidente la Chiesa riusc\u00ec a conquistare una posizione di maggior autonomia.\nOltre che a livello politico, il cristianesimo del dopo Costantino conobbe profonde modifiche anche a livello sociale con l'accelerazione di alcuni processi gi\u00e0 in corso e con l'affermazione di nuovi. Da essere considerati una minoranza socialmente sospetta e odiata, i cristiani arrivarono a godere di una parit\u00e0 di trattamento fino a quel momento inimmaginabile. Grazie ai finanziamenti dell'impero, in quasi tutte le citt\u00e0 sorsero chiese e, a partire dal 321 la domenica divenne ufficialmente il giorno di riposo e quello dedicato al culto.\nInfine, da ricordare che nel IV secolo il cristianesimo continu\u00f2 la sua espansione anche al di fuori dell'impero romano: verso la met\u00e0 del secolo Frumenzio d'Etiopia convert\u00ec il re Ezan\u00e0 di Axum, come raccontato da Rufino di Aquileia nella sua \"Historia Ecclesiastica\".\nOrdinamento ecclesiastico e ruolo dei vescovi.\nGi\u00e0 prima di Costantino la Chiesa cristiana poteva contare su di un modello organizzativo efficiente, con l'uscita dalla clandestinit\u00e0 questo pot\u00e9 essere rafforzato e strutturato ancora meglio, tanto che nel corso del IV secolo and\u00f2 a complementare l'organizzazione imperiale. Tale modello era, geograficamente, basato soprattutto sulle sedi vescovili o diocesi, una suddivisione amministrativa che ricalcava le diocesi dell'impero romano, che nel corso del secolo comprendevano tutti i principali capoluoghi imperiali. Le diocesi erano guidate da un vescovo, eletto inizialmente dalla comunit\u00e0 dei fedeli, ma successivamente attraverso procedure ben definite secondo una legislazione canonica che mut\u00f2 diverse volte nel tempo.\nSebbene i vescovi avessero tra di loro pari dignit\u00e0, \u00e8 innegabile che andarono a instaurarsi sostanziali differenze di importanza a seconda della grandezze, del prestigio, dell'antichit\u00e0 della diocesi che guidavano. Differenze nella figura del vescovo vi furono anche tra oriente e occidente: nel primo caso questi erano solitamente provenienti dalla nobilt\u00e0 di campagna (\"curiales\") e nel loro ufficio dovettero spesso essere limitati nell'autorit\u00e0 dalla forte presenza dell'amministrazione imperiale, mentre in occidente il declino della potest\u00e0 imperiale a seguito delle invasioni barbariche li lasci\u00f2 maggiormente autonomi anche nella gestione di aspetti secolari. Di certo, la loro reputazione era oramai consolidata tanto che nel corso del secolo poterono essere considerati a tutti gli effetti funzionari statali a cui venivano concessi privilegi e, dal 318, il potere di giudicare i processi civili in cui erano coinvolti dei cristiani. Essi godevano di esenzioni fiscali, portavano il pallio e copricapi propri, coloro di pi\u00f9 alto rango sedevano su di un trono. Nel corso del IV secolo, inoltre, and\u00f2 ad accelerare il processo gi\u00e0 in atto di rafforzamento del primato della sede vescovile di Roma sulle altre e papa Damaso I contribu\u00ec notevolmente a tale sviluppo. Tuttavia ci\u00f2 non sempre fu ben accetto nelle altre sedi vescovili, in particolare a oriente, seppur tutte ammettessero che il papa di Roma avesse una superiorit\u00e0 in ambito teologico e dottrinale, in quanto successore di Pietro apostolo.\nSottoposto al vescovo vi era il clero, una categoria che and\u00f2 ad aumentare significativamente nel numero e nei privilegi. Sebbene non sappiamo molto a proposito di chi facesse parte del clero e quali fossero esattamente le sue funzioni, \u00e8 certo che nel dopo Costantino inizi\u00f2 a esistere una formazione specifica per chi ricopriva tale ruolo e si defin\u00ec formalmente una distinzione tra clero superiore, a cui appartenevano presbiteri e diaconi consacrati dal vescovo, e clero inferiore, composto da suddiaconi, accoliti, ostiari e lettori. Agli appartenenti al clero era richiesta una buona condotta morale e un decoro nell'aspetto esteriore, veniva consigliato il celibato ed esclusi coloro che praticavano il concubinato.\nLiturgia e culto.\nLa svolta costantiniana cambi\u00f2 anche la liturgia delle comunit\u00e0 cristiane che divenne pi\u00f9 complessa e strutturata. Il giorno dedicato alla celebrazione eucaristica rimase la domenica che divenne festivit\u00e0 ufficiale dello Stato mentre le altre ricorrenze del calendario andarono a definirsi lungo tutto il secolo, sostituendo le celebrazioni pasquali con quelle dei principali santi. La Pasqua era la festa cristiana pi\u00f9 importante anche se si costituirono delle differenze sulla sua interpretazione: a oriente era la commemorazione della passione di Cristo, mentre a occidente la celebrazione era incentrata sulla resurrezione; anche la data differiva a seconda delle regioni geografiche e si dovette aspettare il concilio di Nicea perch\u00e9 si decidesse di collocarla alla prima domenica dopo la prima luna piena seguente all'equinozio di primavera. Il Natale inizi\u00f2 a essere festeggiato dalla met\u00e0 del secolo con l'occidente che lo celebrava il 25 dicembre in ricordo della nascita di Ges\u00f9 e l'oriente il 6 gennaio anniversario del suo battesimo.\nAnche la liturgia variava secondo il luogo, se in occidente le varie diocesi seguivano le scelte della sede papale di Roma riconoscendone l'autorit\u00e0 in campo dottrinale, in oriente l'affermazione delle sedi patriarcali di Costantinopoli, Alessandria, Antiochia, e Gerusalemme, dette origine a una moltitudine di riti diversi anche per la lingua e maggiormente elaborati. Teologi di alto spessore, come il vescovo Cirillo di Gerusalemme e Giovanni d'Antiochia, contribuirono alla formazione di tali complesse liturgie.\nTra i riti quello del battesimo rimaneva il principale, ma con la riaffermazione del peccato originale da parte di Sant'Agostino verso la fine del IV secolo and\u00f2 a mutare il significato, passando dal sacramento che sanciva l'ammissione alla comunit\u00e0 dei cristiani a una purificazione dal peccato ereditato da Adamo. Ai peccatori era concesso di redimersi grazie al rito della penitenza che doveva essere pubblico e amministrato da un vescovo. La penitenza poteva durare anni e il penitente era tenuto a recitare preghiere e a dover partecipare alle funzioni religiose in un posto riservato.\nVerso la fine del IV secolo venne a delinearsi con sempre maggior precisione la cerimonia della messa che era prevista per essere divisa in due parti. La prima, pubblica, era incentrata sulla lettura dei testi sacri, la predicazione del vescovo e il canto dei salmi; la seconda parte, riservata a coloro che erano stati battezzati, era focalizzata sull'eucarestia. Inizialmente celebrata esclusivamente dal vescovo, con l'ampliarsi del numero dei fedeli si dovettero incaricare anche i preti.\nIl culto dei martiri e dei santi and\u00f2 sempre di pi\u00f9 a guadagnare importanza. A questi, i cristiani, non solo rivolgevano preghiere spirituali ma chiedevano anche grazie terrene e guarigioni dalle malattie. i loro corpi venivano spesso esumati per ricavarne reliquie che venivano venerate dai fedeli, un fenomeno tanto importante che si dovettero impartire delle disposizioni per contrastare il commercio di tali spoglie mortali. Comunque, il bisogno dei fedeli di avvicinarsi ai corpi di coloro che in vita avevano dimostrato elevatissime virt\u00f9 cristiane, fu tale che si venne ad affermare la consuetudine dei pellegrinaggi. Anche i viaggi in Terrasanta divennero frequenti. Nel 415 venne ritrovato il presunto corpo di Santo Stefano che venne fatto traslare a Gerusalemme dal vescovo Giovanni II e collocato nella basilica della Dormizione di Maria dove fu oggetto di numerosi pellegrinaggi dopo che si era sparsa la voce di diversi miracoli avvenuti. Anche Roma, considerata citt\u00e0 santa, fu meta di numerosi viaggiatori spinti dalla fede cristiana.\nArte e architettura.\nLa piena tolleranza religiosa ebbe riflessi anche sull'arte e sull'architettura cristiane. Non dovendo pi\u00f9 vivere in clandestinit\u00e0, ora i cristiani poterono dotarsi di luoghi di culto dedicati e di vaste dimensioni poich\u00e9 vi era la necessit\u00e0 di accogliere un sempre maggior numero di convertiti. Iniziarono dunque a essere edificate le cappelle commemorative, i battisteri e le basiliche, edifici spesso caratterizzati da un'abside e da una grande navata centrale (elementi tradizionali dell'architettura romana adattati alle nuove esigenze) che sostituirono le primitive \"domus ecclesiae\". Molte ricche famiglie romane convertite finanziarono personalmente la costruzione di tali edifici coinvolgendo i propri architetti e artisti con il duplice effetto di un miglioramento della qualit\u00e0 delle opere e di una progressiva influenza dell'arte romana. Grandi edifici, spesso realizzati riconvertendo i vecchi santuari pagani, sorsero a Roma, in Palestina, ad Antiochia, a Betlemme, a Gerusalemme, a Treviri e a Costantinopoli.\nDal IV secolo nelle raffigurazioni gli apostoli iniziarono ad apparire come filosofi romani vestiti di tunica, mentre i classici temi pagani vennero cristianizzati. La stessa figura del Cristo sub\u00ec mutamenti: se agli inizi del 300 veniva solitamente rappresentato come un giovane senza barba, con chiare influenze dall'arte ellenistica, gi\u00e0 alla fine del IV secolo inizi\u00f2 gradualmente ad assumere l'aspetto di un uomo con la barba e i capelli scuri. Anche gli accesi dibattiti sulla cristologia finirono per influire sulle rappresentazioni artistiche, con la Trinit\u00e0 che divenne un tema frequente ma declinato nelle diverse dottrine che si contrapponevano.\nNascita del monachesimo: anacoreti e cenobiti.\nBench\u00e9 gi\u00e0 alcuni esempi di cristiani che sceglievano una vita ascetica si possano trovare alla fine del secolo precedente, fu con il IV secolo che prese forma il primitivo monachesimo in ambito cristiano. Tale fenomeno ebbe inizio da scelte spontanee di singoli individui, chiamati anacoreti, che si ritiravano nel deserto alla ricerca di una purificazione spirituale attraverso le privazioni, la solitudine e la preghiera. Non mancarono i casi di chi scegliesse tale vita come critica alla gerarchia ecclesiastica dell'epoca accusata di essere troppo legata a obiettivi terreni.\nIn tale ambito, andarono progressivamente a costituirsi due movimenti diversi: chi sceglieva di vivere in totale solitudine e chi invece riconosceva opportuno vivere alcuni momenti insieme a una comunit\u00e0. Dei primi, gli anacoreti (\"anach\u014dr\u0113t\u0113s\", l'esponente pi\u00f9 celebre fu sant'Antonio Abate, mentre i secondi, detti cenobiti ebbero origine dalla scelta dell'egiziano Pacomio che intorno al 320 fond\u00f2 una numerosa comunit\u00e0 nei pressi di Tabennisi (nella regione di Tebaide) governata da una regola tramite la quale veniva organizzato il lavoro, le liturgie, la vita comune, le esigenze quotidiane dei suoi membri. A essi era richiesta l'assoluta obbedienza ai superiori e la rinuncia ai beni personali. Anche per questi cenobiti, che pi\u00f9 tardi presero il nome di \"mon\u00e0zntes\" o \"monach\u00f2i\" (da cui \"monaco\"), era prevista una quotidianit\u00e0 fatta di ritiro nelle proprie abitazioni individuali ma, a differenza, degli eremiti, alcuni momenti della giornata, come i pasti e la preghiera, venivano passati comunque insieme agli altri confratelli. Tutta la comunit\u00e0 cenobitica era tenuta a lavorare e grazie a ci\u00f2 si veniva garantito il suo sostentamento oltre che le azioni caritatevoli verso i poveri. Alla morte di Pacomio i monasteri che seguivano tale impostazione erano gi\u00e0 undici e continuarono a crescere nei decenni successivi diffondendo la sua regola non senza apporre alcune modifiche, spesso volte a renderla meno rigida. In ogni caso, la regola si diffuse un po' alla volta in tutto il mondo cristiano fungendo di ispirazione ad altre regole che andarono a organizzare altre comunit\u00e0.\nIl movimento cenobitico arriv\u00f2 in occidente probabilmente intorno al 340 quando il vescovo Atanasio si rec\u00f2 in Italia in esilio. I pi\u00f9 antichi monasteri italiani di cui si ha ricordo sono quelli fondati tra il 357 e il 360 da Martino di Tours a Milano prima di ritirarsi a vita ascetica e quello del vescovo Eusebio nei pressi di Vercelli dove ci si ispirava ai modelli orientali. Nel 387 Agostino di Ippona racconta di come nei dintorni di Roma fossero sorte un gran numero di comunit\u00e0 in cui gli appartenenti vivevano in povert\u00e0 e in preghiera, mentre le piccole isole del Mediterraneo erano meta di chi sceglieva una vita eremitica.\nTra IV e V secolo.\nL'et\u00e0 di Teodosio I.\nA seguito della disastrosa Battaglia di Adrianopoli in cui perse la vita l'imperatore Valente, Graziano si ritrov\u00f2 a governare anche la parte orientale dell'impero. Sentendosi impreparato a fronteggiare da solo la pressione barbarica, nomin\u00f2 il 19 gennaio 379 Teodosio I, un nobile e militare spagnolo, imperatore d'oriente che, alla morte di Graziano sar\u00e0 l'ultimo imperatore a regnare su di un Impero romano unito. Con Teodosio si ebbe la definitiva affermazione del cristianesimo nell'Impero romano.\nL'editto di Tessalonica e il primato di Roma.\nAppena fu associato al trono imperiale Teodosio mise a frutto la sua esperienza e capacit\u00e0 militare nel fermare le invasioni sul confine danubiano. Raggiunta una sostanziale pacificazione, l'imperatore pot\u00e9 dedicarsi ai problemi interni e in particolare di politica religiosa, probabilmente a seguito dell'influenza esercitata su di lui da Sant'Ambrogio. Con l'obbiettivo di ristabilire l'unit\u00e0 all'interno della Chiesa contrast\u00f2 energicamente le varie dottrine cristologiche giudicate eretiche e favor\u00ec il progressivo rafforzamento del primato della sede romana. Inoltre, per portare a conclusione la cristianizzazione dell'Impero, nel 380 promulg\u00f2 in concertazione con gli altri due augusti (Graziano e Valentiniano II), l'editto di Tessalonica, con il quale il cristianesimo, secondo il credo niceno, diveniva la religione unica e obbligatoria dello stato mettendo definitivamente fuori legge i culti pagani. La nuova legge riconosceva esplicitamente il primato delle sedi episcopali di Roma e di Alessandria in materia di teologia; grande influenza avevano inoltre i teologi di Costantinopoli, i quali, essendo sotto la diretta giurisdizione dell'imperatore, erano a volte destituiti e reintegrati in base al loro maggiore o minore grado di acquiescenza ai voleri imperiali.\nTuttavia, la figura del vescovo di Roma era ancora percepita in modo differente a seconda delle regioni dell'impero: se in quasi tutta l'Italia la sua giurisdizione era assoluta, al di fuori della penisola tale autorit\u00e0 era presente solo dove si erano insediati vicariati stabili, come in Gallia, in Illiria, Spagna. Altrove, soprattutto in Asia e Nordafrica, la figura del pontefice era quella di patriarca d'Occidente, al pari di quelli di Alessandria, Antiochia, Costantinopoli e Gerusalemme, sebbene il suo prestigio e autorit\u00e0 morale fossero cresciuti negli ultimi decenni.\nAll'editto di Tessalonica seguirono altre disposizioni normative pi\u00f9 severe per contrastare i residui del paganesimo: vennero proibiti i sacrifici nei templi e innalzare altari agli idoli, si arriv\u00f2 anche a vietare qualsiasi forma di culto non cristiano anche professato privatamente. Riguardo alle eresie cristiane, le due pi\u00f9 diffuse nel tempo erano l'arianesimo e il manicheismo. Quest'ultima preoccupava maggiormente le autorit\u00e0 poich\u00e9 portava con s\u00e9 l'ambizione di essere una religione universale e, grazie allo spirito missionario dei suoi adepti, in poco tempo aveva fatto proseliti sia in Oriente sia in Occidente, dopo avere avuto origine nell'Impero sasanide.\nConcilio di Costantinopoli.\nL'altra grande eresia che affliggeva l'unit\u00e0 della Chiesa Cristiana era l'arianesimo. Per tentare di risolvere definitivamente la questione, tra la fine del 380 e l'inizio del successivo, l'imperatore Teodosio convoc\u00f2 nella capitale il concilio di Costantinopoli I, considerato il secondo concilio ecumenico della storia dopo quello di Nicea, conferendo al vescovo Melezio di Antiochia l'incarico di presiederlo. La partecipazione fu scarsa, con circa 150 vescovi provenienti quasi tutti dall'oriente con l'occidente scarsamente rappresentato. \u00c8 difficile ricostruire l'andamento dei lavori conciliari poich\u00e9, come \u00e8 stato per quello di Nicea, gli atti andarono persi. Tuttavia sappiamo che le conclusioni vennero sottoscritte il 9 luglio e vennero subito trasmesse all'imperatore che a sua volta le rese pubbliche con un editto del 30 luglio.\nIl risultato del concilio fu che, oltre alla ferma condanna di tutte le eresie, veniva affermata la divinit\u00e0 dello Spirito Santo e ribadito, in una formulazione pi\u00f9 precisa, il \"simbolo niceno-costantinopolitano\", una estensione corretta del primo credo niceno del 325, ancora largamente in uso agli inizi del XXI secolo nella liturgia della Chiesa cattolica. Con questo si mise definitivamente fine al dibattito dottrinale iniziato con Ario, con l'arianesimo che and\u00f2 a tramontare diventando una fede sempre pi\u00f9 marginale, seppur in grado di permanere in Illiria e di diffondersi nelle popolazioni germaniche da poco convertitesi al cristianesimo, dove sopravvisse per alcuni secoli.\nIl caso del priscillianesimo.\nNegli anni 80 del IV secolo la societ\u00e0 cristiana si trov\u00f2 ad affrontare una nuova eresia: il priscillianesimo. Gi\u00e0 dal decennio precedente, il nobile spagnolo Priscilliano aveva fondato una comunit\u00e0 di tendenza rigorista con connotati di ascetismo. Gli storici accusano difficolt\u00e0 nel delineare con precisione quale fosse la dottrina proposta da Priscilliano, probabilmente priva di solide basi teologiche; alcune considerazioni si hanno grazie a Sulpicio Severo che la descrive come un'eresia gnosticismo, \"infamis Gnosticorum haeres\" attribuendone le origini a un egiziano. Nonostante ci\u00f2 gli insegnamenti di Priscilliano ebbero grande successo in diversi strati sociali, in particolare tra le donne, per il suo rifiuto dell'unione fra la Chiesa e l'Impero e della corruzione e arricchimento delle gerarchie. In poco tempo si costituirono intorno a lui diversi gruppi di seguaci, non solo in Spagna, ma anche nella Gallia meridionale dove vennero attratti anche alcuni vescovi che ordinarono lo stesso Priscilliano vescovo.\nLa Chiesa, preoccupata del diffondersi di tale movimento, critico vero la gerarchia ecclesiastica, condann\u00f2 Priscilliano e la sua dottrina in occasione di un sinodo dei vescovi spagnoli riunitosi a Saragozza nell'ottobre del 380. Priscilliano non si arrese e nel 382 si rec\u00f2 a Roma per perorare la sua casa presso papa Damaso I riuscendo a fare annullare il decreto con cui veniva condannato, ma senza trovare l'appoggio sperato per il suo movimento.\nUn nuovo sinodo convocato a Bordeaux riconferm\u00f2 la condanna dell'eresia priscillianista, accusando i suoi seguaci di condotte manichee. Priscilliano accett\u00f2 di essere giudicato a un processo che si tenne a Treveri nel 385. Dopo una confessione avvenuta a seguito di tortura, venne trovato colpevole di stregoneria (\"maleficium\") e condannato alla decapitazione insieme ad alcuni suoi discepoli. L'episodio \u00e8 ricordato per essere il primo della storia in cui un eretico veniva messo a morte per decisione di un tribunale religioso e la cui sentenza veniva eseguita dalle autorit\u00e0 secolari. Tale epilogo non fu, tuttavia, unanimemente condiviso dagli esponenti della Chiesa cristiana con alcune importanti personalit\u00e0, tra cui il vescovo di Milano Sant'Ambrogio e papa Siricio, che criticarono gli accusatori del processo.\nI primi grandi Dottori della Chiesa.\nMa pi\u00f9 che i papi e gli imperatori, tra la fine del IV e l'inizio del V secolo a influire sulla teologia della Chiesa cristiana furono principalmente delle eminenti personalit\u00e0 che mostrarono particolari capacit\u00e0 dottrinali e di divulgazione; nel 1298 il papa Bonifacio VIII indicher\u00e0 questi come \"Dottori della Chiesa\": Sant'Ambrogio, Sant'Agostino e San Girolamo.\nSant'Ambrogio venne eletto vescovo di Milano per acclamazione, dopo avere con successo mediato tra ariani e cattolici in qualit\u00e0 di funzionario governativo. Fortemente ortodosso e di indole energica, si spese per accrescere il prestigio della diocesi milanese dove fece erigere imponenti chiese di cui quattro ai lati della citt\u00e0, quasi a formare un quadrato protettivo: la basilica di San Nazaro, la basilica di San Simpliciano, la basilica di Sant'Ambrogio e basilica di San Dionigi. Con lui Milano divenne la capitale occidentale del cristianesimo in quanto Roma era ancora in gran parte pagana.\nNonostante che moti storici abbiano osservato che la sua influenza sulla cristianit\u00e0 occidentale fosse stata ben maggiore di quella dei papi a lui coevi, egli fu un forte sostenitore del primato del vescovo di Roma, contro altri vescovi che lo ritenevano pari a loro. Scrisse molte opere di morale e teologia in cui combatt\u00e9 a fondo gli errori dottrinali del suo tempo. La sua sapienza nella predicazione e il suo prestigio furono determinanti per la conversione nel 386 al cristianesimo di Agostino di Ippona, inizialmente di fede manichea, che era venuto a Milano per insegnare retorica.\nAgostino nacque nel 354 a Tagaste (attualmente Souk Ahras, in Algeria, da padre pagano. Nel 373 la sua ansia per la ricerca dell'assoluto lo fece approdare al manicheismo di cui divenne uno dei massimi esponenti e divulgatori. Giunto in Italia, dove venne convertito in et\u00e0 adulta da Ambrogio dopo tre anni travagliati da dubbi, decise di iniziare a seguire un ideale di vita perfetta dedicata al Dio del Cristianesimo. Fu autore molto prolifico, la sua produzione comprese scritti autobiografici, filosofici, apologetici, dogmatici, polemici, morali, esegetici, raccolte di lettere, di sermoni e di opere in poesia. Probabilmente la sua opera principale, uno dei pi\u00f9 importanti testi teorici della fede cristiana, fu \"la citt\u00e0 di Dio\",che rappresenta un'apologia del Cristianesimo nei confronti della civilt\u00e0 pagana.\nSan Girolamo studi\u00f2 a Roma dove fu allievo di Elio Donato. Tra il 375 e il 376 si ritir\u00f2 nel deserto a Calcide per vivere una dura vita di anacoreta. Deluso dalle diatribe fra gli eremiti, divisi dalla dottrina ariana, dopo un soggiorno ad Antiochia, dove frequent\u00f2 le lezioni di Apollinare di Laodicea, torn\u00f2 a Roma dove divenne segretario di papa Damaso I. Decisamente favorevole all'introduzione del celibato ecclesiastico e all'eradicazione del fenomeno delle cosiddette Agapete, si scontr\u00f2 con una buona parte del clero, fortemente schierato su posizioni giovinianiste. Tornato in Oriente continu\u00f2 la sua battaglia in favore del celibato clericale e si dedic\u00f2 alla redazione di alcune opere e all'insegnamento ai giovani. La Vulgata, prima traduzione completa in lingua latina della Bibbia, rappresenta lo sforzo pi\u00f9 impegnativo affrontato da Girolamo.\nCristianesimo nella prima met\u00e0 del V secolo, i due concili di Efeso.\nIl processo di affermazione del cristianesimo come unica religione lecita dell'Impero non aveva messo freno alle dispute teologiche e dottrinali. Dopo avere sconfitto nel sangue il priscillianesimo, il vescovo di Roma Anastasio I si trov\u00f2 a intervenire nela controversia origenista: sollecitato anche da lettere e da ambasciatori di Teofilo, vescovo di Alessandria. Anastasio condann\u00f2 gli scritti del teologo alessandrino Origene Adamantio, poco dopo la loro traduzione in latino. Il 22 febbraio 407 l'imperatore d'occidente Onorio dovette promulgare un drastico editto di condanna contro i manichei e i montanisti. Contestualmente il successore di Anastasio I, il papa Innocenzo I, si occup\u00f2 di riformare la disciplina ecclesiastica, in particolare liturgia e sacramenti, non mancando di affermare con forza il principio in base al quale tutte le Chiese devono uniformarsi alla dottrina e alle tradizioni della Chiesa di Roma.\nNel 403 scoppi\u00f2 un caso nell'oriente cristiano quando il cosiddetto \"Sinodo della Quercia\" depose il patriarca di Costantinopoli, Giovanni Crisostomo, dopo che questi si era inimicato l'imperatrice Elia Eudossia e il patriarca Teofilo di Alessandria. Innocenzo I, contrariato, non riconobbe le decisioni del sinodo e progett\u00f2 di convocarne uno di tutta la cristianit\u00e0 a Tessalonica, per dibattere la questione. Tuttavia le reticenze dell'imperatore d'Oriente Arcadio vicino a Teofilo, fecero si che questo sinodo non potesse avere luogo. Il pontefice comunque non riconobbe mai i successori di Giovanni a capo della Sede di Costantinopoli e, anzi, cerc\u00f2 in tutti i modi di riabilitarlo.\nMa fu nel 429 che nuove controversie cristologiche, alimentate dalla concorrenza tra le sedi di Costantinopoli e di Alessandria, minarono profondamente l'unit\u00e0 della Chiesa cristiana. Sulla scia delle prese di posizione di Atanasio di Alessandria, si impose il problema di quale fosse il termine preciso da attribuire alla Vergine Maria: se madre di Dio (\"Theot\u00f3kos\") o madre di Cristo (\"Christot\u00f3kos\"). Secondo le conclusioni di Nicea la Chiesa asseriva la consustanzialit\u00e0, cio\u00e8 la stessa natura, di Cristo e di Dio; tuttavia l'arcivescovo di Costantinopoli Nestorio, preoccupato di possibili ambiguit\u00e0, propose che Maria fosse solo madre dell'uomo e non del Dio. Il vescovo di Alessandria Cirillo inform\u00f2 il papa di ci\u00f2 contestando tali conclusioni. Nestorio, dal canto suo sapeva di avere l'appoggio dell'imperatore Teodosio II e dei teologi Andrea di Samosata e Teodoreto di Cirro. A seguito dell'opposizione di Cirillo, un sinodo tenutosi a Roma l'11 agosto 430 condann\u00f2 Nestorio intimandogli di ritirare le sue idee pena la sua deposizione.\nL'imperatore Teodosio II intervenne personalmente nella questione convocando un concilio a Efeso nel giugno 431 in cui Cirillo riusc\u00ec a manovrare abilmente arrivando a fare deporre Nestorio che, dal canto suo, aveva rifiutato di presentarsi. I sostenitori di Nestorio dettero per\u00f2 vita, sempre a Efeso, a un concilio parallelo in cui, a loro volta, deposero Cirillo e i suoi sostenitori. Giunti cos\u00ec a una situazione di stallo, l'imperatore si risolse a sciogliere il concilio senza che fosse stato possibile raggiungere una posizione condivisa. Tuttavia, nel 433 tra Cirillo e gli avversari della Chiesa di Antiochia si arriv\u00f2 alla stesura della cosiddetta \"formula d'unione\" con cui si arriv\u00f2 a un compromesso seppur tardivo. Nel 435 Nestorio venne comunque esiliato ma questo non imped\u00ec ai suoi seguaci di continuare a predicare secondo la sua fede dando vita alla Chiesa nestoriana.\nLa pace raggiunta con la formula d'unione venne rotta tra il 447 e il 448 con la predicazione del monaco Eutiche, sostenitore di Cirillo e antinestoriano, con cui presentava una posizione radicale in cui si asseriva che la divinit\u00e0 di Cristo fosse talmente preponderante da assorbire la natura umana al suo interno, una dottrina che prender\u00e0 il nome di monofisismo. Un sinodo convocato il 22 novembre 448 a Costantinopoli condann\u00f2 Eutiche che tuttavia godeva dell'appoggio del nuovo vescovo alessandrino, Dioscoro I di Alessandria, succeduto a Cirillo. Con la speranza di mettere fine alla diatriba, l'imperatore Teodosio II ricorse a un nuovo concilio da tenersi a Efeso nel 449. Il secondo concilio di Efeso venne contraddistinto da violenze e intimidazioni da parte dei sostenitori di Eutiche e Dioscoro che arrivarono a impedire perfino la lettura dello sgradito trattato cristologico \"Tomus ad Flavianum\" inviato da papa Leone Magno. Tale contesto fece s\u00ec che il concilio, che non sar\u00e0 riconosciuto tra quelli ufficiali, fosse chiamato dall lo stesso Leone il \"brigantaggio di Efeso\", nonostante le sue conclusioni avessero trovato il beneplacito dell\u2019imperatore Teodosio II.\nVerso la fine dell'et\u00e0 antica.\nIl concilio di Calcedonia.\nIl vantaggio dei sostenitori della dottrina monofisita cess\u00f2 nel 450 quando a Teodosio II successe l'imperatrice Pulcheria con il consorte Marciano. Fedeli all'ortodossia del primo concilio di Efeso, i due imperatori riallacciarono i rapporti con Roma, esiliarono Eutiche e convocarono per il maggio del 451 un concilio ecumenico con l'obiettivo di ripristinare la pace religiosa. Al concilio di Calcedonia presero parte circa 500 vescovi provenienti quasi interamente dall'oriente, la delegazione occidentale fu particolarmente minuta. I lavori conciliari si aprirono subito con un'accusa a Dioscoro e agli altri protagonisti del sinodo dei briganti di Efeso le cui conclusioni vennero sconfessate. Non senza fatica, i padri conciliari tentarono di trovare un testo definitivo che fungesse da professione di fede. Il documento finale del concilio si apre con un preambolo in cui viene citato il simbolo niceno-costantinopolitano come \"credo\" ortodosso; negli altri canoni, tra le varie materie affrontate, vennero respinti gli errori del nestorianesimo e del monofisismo e affermata la natura di Cristo, consustanziale al Padre e con due nature, divina e umana, unite senza separazione o confusione (Diofisismo). Venne, inoltre, riaffermata la definizione di \"Madre di Dio\" (\"Theot\u00f3kos\") per Maria.\nIl testo definitivo contenente la professione di fede venne approvato e letto il 25 ottobre dallo stesso Marciano; si trattava sostanzialmente di un compromesso tra la formula di unione e il trattato \"Tomus ad Flavianum\" che papa Leone Magno aveva inviato al secondo concilio di Efeso ma che non era stato preso in considerazione. Inoltre, Calcedonia aveva modificato l'assetto politico della Chiesa cristiana, riconoscendo i cinque grandi patriarcati (Pentarchia): Roma, Costantinopoli, Alessandria, Gerusalemme e Antiochia. A Costantinopoli venivano attribuiti gli stessi titoli e privilegi di Roma ma restava formalmente inferiore a essa in campo teologico.\nLe conclusioni calcedonesi non furono, tuttavia, accettate da tutte le Chiese cristiane dell'epoca. La Chiesa egiziana, seguita da quella etiope, rimase legata al monofisismo con una conseguente spaccatura che dar\u00e0 origine alla Chiesa copta. Tale scelta venne seguita anche da altre comunit\u00e0 che dettero origine alle \"chiese precalcedonesi\" (o chiese ortodosse orientali), ovvero fedeli alle dottrine dei precedenti concili ecumenici ma non a quelle di Calcedonia. Esse furono, oltre alla gi\u00e0 citata chiesa copta, la chiesa siriaca, l'apostolica armena, malankese, l'ortodossa etiope e l'ortodossa eritrea.\nAnche tra la Chiesa occidentale di Roma e quella orientale di Costantinopoli i rapporti andarono a raffreddarsi, ma il loro allontanamento non fu per questioni teologiche ma soprattutto riguardanti il contesto storico. Le invasioni dei popoli germanici avevano oramai profondamente trasformato la societ\u00e0 dell'Impero Romano d'Occidente, societ\u00e0 in cui oramai non si parlava pi\u00f9 il greco tanto che ai concili i legati del Papa nemmeno riuscivano pi\u00f9 a comprendere i vescovi orientali.\nIl pontificato di Papa Leone Magno.\nIl vescovo di Roma, il papa Leone I detto \"Magno\", venne eletto il 29 settembre 440 e il suo pontificato \u00e8 ricordato per essere stato certamente il pi\u00f9 importante del primo cristianesimo, nonostante l'impero romano d'occidente si stesse disgregando a seguito delle invasioni barbariche. Gi\u00e0 diacono sotto i due papi precedenti, svolgendo un ruolo determinante nell'assunzione delle loro decisioni, fu uno strenuo difensore del primato del vescovo di Roma in quanto successore di Pietro: \u00abPerci\u00f2, se da noi viene fatto o decretato qualcosa di giusto, se si ottiene qualcosa dalla misericordia di Dio grazie alle nostre quotidiane suppliche, tutto \u00e8 opera e merito della potenza di colui che vive e domina in questa sede\u00bb. Secondo Leone, ogni vescovo ha pari dignit\u00e0, quello di Roma vanta un'autorit\u00e0 superiore in quanto gli compete una speciale cura su tutta la Chiesa in quanto successore dell'apostolo Pietro. Per tutto il suo pontificato, grazie a un'intensa attivit\u00e0 diplomatica, cerc\u00f2 di imporre, talvolta per mezzo di duri scontri, la sua giurisdizione sugli altri vescovi. La sua azione, tuttavia, non ebbe pienamente successo in oriente tanto che i rapporti tra la chiesa di Roma e di Costantinopoli divennero sempre pi\u00f9 radi, nonostante i tentativi di mantenere l'unione promossi dall'imperatrice Pulcheria.\nLeone fu prolifico autore di epistole e non si risparmi\u00f2 nelle lotte contro le eresie, in particolare con quella manichea; in una Roma in preda alla decadenza cerc\u00f2 il pi\u00f9 possibile di mantenere l'ordine, non solo negli affari ecclesiastici, ma in tutta la societ\u00e0. Celebre il suo intervento nel 452 a Mantova con cui riusc\u00ec a convincere il re degli Unni, Attila, a non proseguire verso Roma; tre anni pi\u00f9 tardi non riusc\u00ec a evitare il saccheggio da parte dei Vandali di Genserico. Si trov\u00f2 anche a doversi opporsi al tentativo di costituzione di un patriarcato della Gallia promosso dal vescovo Ilario di Arles, con cui tuttavia arriv\u00f2 a una pacificazione.\nGli storici hanno sottolineato come Leone Magno abbia \u00abconferito al papato la sua forma definitiva nel mondo classico ponendo basi per le sue successive rivendicazioni dei suoi diritti. Nella visione leonina del papato come il capo di un \"imperium\" che non \u00e8 di questo mondo, la Chiesa aveva trovato un ideale che l'avrebbe trasportata attraverso il crollo del mondo classico e proiettata nel futuro\u00bb.\nIl cristianesimo all'epoca della caduta dell'Impero romano d'Occidente.\nI successori dei Leone, morto nel 461, si trovarono a dovere gestire le popolazioni germaniche di fede cristiana ma di confessione ariana che oramai si erano definitivamente stanziate nell'Impero d'occidente sostituendone progressivamente le istituzioni. Il papa Ilario, legato al secondo concilio di Efeso prima di assumere la dignit\u00e0 pontificia, dovette mediare con il capo dei goti Ricimero finendo per concedergli di fare insediare una comunit\u00e0 ariana a Roma con il proprio edificio di culto che sar\u00e0 successivamente conosciuto come Chiesa di Sant'Agata dei Goti. Ilario si trov\u00f2 anche a dovere fare i conti con i difficili rapporti che intercorrevano con alcuni vescovi della Gallia e della Spagna che non sempre accettavano pienamente il primato della diocesi di Roma.\nPoco o nulla si conosce del pontificato di papa Simplicio ma quando, nel 476, Odoacre depose l'imperatore d'Occidente Romolo Augusto, evento che tradizionalmente sancisce la caduta dell'Impero romano d'Occidente e l'inizio del medioevo, il mondo ecclesiastico non ne fu particolarmente coinvolto: la chiesa di Roma e quella orientale erano oramai di fatto indirizzate su due diverse strade, seppur ancora formalmente in comunione tra di loro. Se la seconda proseguiva nel suo storico confrontarsi con le controversie cristologiche che continuarono a nascere al loro interno e a rapportarsi con le istituzioni dell'impero bizantino, la prima inizi\u00f2 il processo di integrazione con i popoli germanici che si succedettero nel controllo della penisola italiana durante i primi secoli del medioevo."}
{"id": "4577968", "revid": "30753", "url": "https://it.wikipedia.org/wiki?curid=4577968", "title": "Storia del Cristianesimo in et\u00e0 antica", "text": ""}
{"id": "4577970", "revid": "767487", "url": "https://it.wikipedia.org/wiki?curid=4577970", "title": "I tre moschettieri del Missouri", "text": "I tre moschettieri del Missouri (\"Bad Men of Missouri\") \u00e8 un film del 1941 diretto da Ray Enright.\n\u00c8 un film d'avventura a sfondo western statunitense con Dennis Morgan, Jane Wyman e Wayne Morris.\nProduzione.\nIl film, diretto da Ray Enright su una sceneggiatura di Charles Grayson, Lester Cole, Hal Long, Allen Rivkin, Harold Shumate, Charles L. Tedford e Barry Trivers e un soggetto di Robert E. Kent, fu prodotto da Harlan Thompson per la Warner Bros. e girato nell'Iverson Ranch a Chatsworth, nel ranch di Corriganville a Simi Valley, nella contea di Tuolumne e a Sonora, in California, dal 18 marzo all'inizio di maggio 1941. Il film doveva originariamente essere diretto da Ben Stoloff.\nDistribuzione.\nIl film fu distribuito con il titolo \"Bad Men of Missouri\" negli Stati Uniti dal 26 luglio 1941 al cinema dalla Warner Bros.\nAltre distribuzioni:\nPromozione.\nTra le tagline:"}
{"id": "4577974", "revid": "46931", "url": "https://it.wikipedia.org/wiki?curid=4577974", "title": "Bad Men of Missouri", "text": ""}
{"id": "4577975", "revid": "125837572", "url": "https://it.wikipedia.org/wiki?curid=4577975", "title": "Storia del cristianesimo in et\u00e0 medievale", "text": "La storia del cristianesimo in et\u00e0 medievale tratta la storia del cristianesimo dalla caduta dell'impero romano d'Occidente, consuetudinariamente fissata nel 476 d.C. (termine dell'et\u00e0 antica), alla fine del medioevo che la storiografica tradizionale fissa nel 1492 con la presunta scoperta dell'America. Se, agli inizi dell'alto medioevo l'occidente cristiano si trov\u00f2 a fare i conti con i vari regni romano-barbarici spesso di fede ariana, la vita della comunit\u00e0 dei fedeli d'oriente continuava ad essere contraddistinta da dispute teologiche che il concilio di Calcedonia del 451 non aveva di certo sopito ma, anzi, aggravato. La distanza politica tra Roma e Costantinopoli ebbe forti ripercussioni anche sulle rispettive Chiese, la cui frattura and\u00f2 sempre di pi\u00f9 ad ampliarsi; tra il 484 al 519 addirittura vi fu uno scisma. Il regno dell'imperatore bizantino Giustiniano I fu caratterizzato da ulteriori gravi dispute teologiche, una delle quali dette origine al cosiddetto \"scisma tricapitolino\". La conquista dell'Italia da parte dei Longobardi nel 568 mise in serio pericolo anche la diocesi di Roma, salvata dal provvidenziale intervento di Papa Gregorio I.\nVerso la fine dell'VIII secolo i papi chiamarono in loro aiuto i Franchi, gi\u00e0 convertiti al cristianesimo cattolico nel con il battesimo di Clodoveo I, che si imposero come difensori della Chiesa ma accentuando l'allontanamento da Costantinopoli. Il regno di Carlo Magno \u00e8 ricordato per una rinascita che riguarder\u00e0 anche il cristianesimo che continuer\u00e0 la sua espansione in Europa. La disgregazione dell'Impero carolingio cre\u00f2 dei vuoti di potere che a Roma resero il papato succube delle nobili famiglie romane con ripercussioni sulla moralit\u00e0 dell'intera comunit\u00e0 ecclesiastica, tanto che gli storici parlano di un \"Saeculum obscurum\" per riferirsi al periodo tra XI e X secolo. In oriente invece, la fine del primo millennio coincise con un periodo di prosperit\u00e0 per la Chiesa d'oriente che era riuscita a cristianizzare la Bulgaria e Rus' di Kiev, dopo aver superato la difficile crisi iconoclasta iniziata a met\u00e0 del VIII secolo.\nL'XI secolo si apr\u00ec in Occidente con una profonda riforma della Chiesa, gi\u00e0 iniziata il secolo precedente nel mondo monastico, volta a ripristinarne il prestigio combattendo simonia e nicolaismo. Dopo eventi anche drammatici, come la \"lotta per le investiture\", il papato usc\u00ec dalla riforma talmente rafforzato da assumere quella forma di monarchia assoluta che ancora oggi lo contraddistingue; il fenomeno delle crociate, iniziato da papa Urbano II nel 1095, \u00e8 una dimostrazione del potere della Chiesa di Roma. L'XI secolo vide anche il formalizzarsi, nel 1054, del Grande Scisma tra cristianesimo d'Occidente e d'Oriente che ancora agli anni 2020 divide, rispettivamente, Chiesa cattolica e Chiesa ortodossa. Dopo che il papato ebbe raggiunto il suo massimo potere con il pontificato (1198-1216) di Innocenzo III, inizi\u00f2 la parabola discendente che lo vide poco meno di un secolo pi\u00f9 tardi subire l'umiliazione da parte del re di Francia Filippo il Bello. Il XIV secolo fu drammatico per la cristianit\u00e0 occidentale che si trov\u00f2 smarrita e divisa, prima dal trasferimento della sede del papato ad Avignone nel 1309 e, successivamente, dal cosiddetto Grande Scisma d'Occidente, iniziato nel 1378. Ricomposto nel 1418, grazie al Concilio di Costanza, il papato ne usc\u00ec comunque fortemente indebolito mentre le nascenti monarchie nazionali avevano dimostrato la loro predominanza sulla Chiesa.\nLa sorti della Chiesa Ortodossa di Costantinopoli dopo il mille seguirono quelle dell'Impero Bizantino che and\u00f2 verso un continuo declino, aggravato dalla momentanea conquista da parte degli occidentali nel 1204, e che culminer\u00e0 con la caduta di Costantinopoli del 1453 per mano dei turchi ottomani guidati da Maometto II. La fine di quello che fu l'Impero Romano d'Oriente avr\u00e0 ripercussioni su tutta la cristianit\u00e0 che si trover\u00e0 ad affrontare una nuova et\u00e0, quella moderna\nContesto storico.\nIl concilio di Calcedonia del 451, il quarto concilio ecumenico riconosciuto, aveva segnato una pietra miliare nella storia del cristianesimo definendo, dopo anni di dispute, la natura di Cristo e stabilendo, nel contempo, la linea di confine tra ortodossia ed eresia. Tra le varie decisione, nei suoi 30 canoni venne ribadito il simbolo niceno-costantinopolitano come professione di fede, l'identit\u00e0 di sostanza e di natura nelle tre persone della Trinit\u00e0 e l'attribuzione a Maria del titolo di \"Madre di Dio\" (\"Theot\u00f3kos\").\nTali conclusioni non furono, tuttavia, accettate da tutte le Chiese cristiane dell'epoca. La Chiesa egiziana, seguita da quella etiope, rimase legata al monofisismo con una seguente spaccatura che dar\u00e0 origine alla Chiesa copta. Altre chiese orientali, in particolare quella di Siria, non riconobbero i canoni di Calcedonia e pertanto andarono a costituire le \"chiese pre-calcedonesi\", dette anche Chiese ortodosse orientali. Anche tra la Chiesa occidentale di Roma e quella orientale di Costantinopoli i rapporti andarono a raffreddarsi, ma il loro allontanamento non fu per questioni teologiche ma soprattutto riguardanti il contesto storico. Le invasioni dei popoli germanici avevano oramai profondamente trasformato la societ\u00e0 dell'Impero Romano d'Occidente, societ\u00e0 in cui oramai non si parlava pi\u00f9 greco tanto che ai concili i legati del Papa nemmeno riuscivano pi\u00f9 a comprendere i vescovi orientali.\nLa forte personalit\u00e0 di Leone Magno, papa tra il 440 e il 461, aveva accresciuto la figura del vescovo di Roma, considerato il fedele custode della fede, concentrando su di lui l'autorit\u00e0 su tutta la Chiesa occidentale, un processo gi\u00e0 iniziato oltre mezzo secolo prima sotto papa Damaso I (366-384). Inoltre, Leone, si era sempre pi\u00f9 disinteressato della politica ecclesiastica orientale, allentando nel contempo i rapporti tradizionali con le altre grandi sedi patriarcali.\nQuando nel 476 Odoacre depose l'imperatore d'Occidente Romolo Augusto, evento che tradizionalmente sancisce la caduta dell'Impero romano d'Occidente e l'inizio del medioevo, la chiesa di Roma e quella orientale erano oramai di fatto indirizzate su due diverse strade, seppur ancora formalmente in comunione tra di loro.\nIl cristianesimo dal 476 al papato di Gregorio Magno (610).\nI regni barbarici e la loro conversione.\nIl periodo successivo alla deposizione di Romolo Augusto del 476 vide nei territori dell'ex Impero Romano d'Occidente l'instaurazione di nuovi regni, detti regni romano-germanici, ad opera di diverse popolazioni germaniche. Alcune di queste si erano gi\u00e0 convertite al cristianesimo da diversi decenni sebbene nella forma dell'arianesimo, una dottrina cristologica elaborata dal presbiterio Ario tra il III il IV secolo e che era giunto a loro in particolare grazie alla predicazione di Ulfila. Questo fu il caso, ad esempio, dei Vandali in Africa del Nord o dei Visigoti in Spagna e nel sud della Francia, e degli Ostrogoti in Italia.\nIn particolare, la popolazione dei Vandali, dopo aver invaso e saccheggiato la \"Hispania\" romana, pass\u00f2 nella provincia romana dell'Africa, dove si installano definitivamente, iniziando una difficile coabitazione con Chiesa cattolica locale, sottoposta a persecuzione e ad espropriazioni, causandone un declino da cui mai si riprender\u00e0. Pi\u00f9 tollerante fu, invece, la politica de Visigoti nei confronti della popolazione locale cattolica. Con il regno di Leovigildo (568-586) le cose cambiarono: animato da una politica nazionalista tesa ad unificare la Hispania sotto la bandiera dell'arianesimo, inizia a perseguitare in vario modo la chiesa cattolica. Il suo successore, Recaredo, adott\u00f2 una politica opposta convertendosi al cattolicesimo in occasione del Sinodo di Toledo del 589 ma mantenendo una certa indipendenza da Roma.\nNella penisola italiana con la presa del potere da parte dei goti di Odoacre la popolazione romana di fede cattolica e largamente maggioritaria si ritrov\u00f2 a dover convivere, talvolta in modo conflittuale, con una classe dirigente ariana e di origine germanica che un po' alla volta sostitu\u00ec le antiche istituzioni imperiali. Il regno di Odoacre venne soppiantato nel 493 da quello degli ostrogoti di Teodorico il Grande il quale, pur perseguendo una sostanziale tolleranza verso la popolazione cattolica, si preoccup\u00f2 di mantenere la propria identit\u00e0 nazionale, non facendo mischiare il proprio popolo con la popolazione locale romanizzata, e la differenza di religione (ariani gli uni, cattolici gli altri) contribu\u00ec a tale scopo, con le due confessioni che avevano ognuna le proprie chiese e i propri vescovi.\nCompletamente diversa fu la situazione nel nord della Gallia dove la popolazione dei Franchi era ancora pagana. Sotto l'influenza di San Remigio, vescovo di Reims, il re dei Franchi Clodoveo si convert\u00ec (nel 486 o 506) al cristianesimo nella sua forma cattolica contribuendo certamente la successo del regno franco contro le altre popolazioni barbare della Gallia. Nel 507 Clodoveo ottenne l'appoggio dell'aristocrazia gallo-romana per cacciare i Visigoti ariani dal sud della Gallia ed unificare cos\u00ec sotto un unico regno l'ex provincia romana, Nel 511, per la prima volta, dopo la caduta dell'Impero Romano d'Occidente, Clodoveo, facendo sua una prerogativa propria degli Imperatori di Roma, convoc\u00f2 un concilio dei vescovi di Gallia.\nIn ogni caso, l'occidente fu contraddistinto da continui scontri spesso violenti, da una decadenza delle antiche istituzioni romane e da una sostanziale instabilit\u00e0. In un tale contesto emerse la figura del vescovo, rimasta una delle poche figure ancora in attivit\u00e0 a cui spesso tocc\u00f2 farsi carico delle incombenze materiale di una popolazione impoverita e minacciata, organizzando talvolta perfino la difesa militare dagli invasori o ad intavolare trattative con essi. Nel contempo anche il ruolo del pontefice romano crebbe di autorevolezza, non soltanto rafforzando il suo primato morale sulle altre sedi ma anche di quello giurisdizionale; notevole contributo a ci\u00f2 si deve alla raccolta di diritto canonico realizzata dal monaco Dionigi il Piccolo tra il V e il VI secolo che influenzer\u00e0 notevolmente i secoli successivi.\nTurbolenze alla fine del V secolo: lo scisma acaciano.\nSebbene il concilio di Calcedonia del 451 avesse definito con esattezza la natura di Cristo le dispute in merito non cessarono e, anzi, contribuirono ad allontanare ulteriormente la chiesa d'oriente da quella di Roma. Nel 482 l'imperatore bizantino Zenone promulg\u00f2, dietro suggerimento del patriarca di Costantinopoli Acacio, l\"'Henotikon\" (\"strumento di unione\"). Con esso, gli autori intendevano porre fine alle controversie tra coloro che avevano sottoscritto i canoni di Calcedonia e i \"monofisiti\", ovvero le chiese dissidenti di Antiochia ed Alessandria d'Egitto. Nonostante tali premesse, il documento venne rifiutato dai primi e, dopo una timida reazione da parte di papa Simplicio, il suo successore Felice III prese una netta posizione inviando a Costantinopoli ambasciate e lettere, arrivando a scomunicare Acacio e a redarguire l'imperatore in quanto non legittimato ad intervenire nelle questioni di fede. Cos\u00ec ebbe inizio uno scisma tra le due Chiese per la cui composizione dovettero passare 34 anni, dal 484 al 519.\nLa questione sulla giurisdizione imperiale su temi riguardanti la Chiesa fu uno degli aspetti pi\u00f9 caratteristici del pontificato di papa Gelasio I, succeduto a Felice III nel 492, che teorizz\u00f2 le sfere di competenze delle due massime autorit\u00e0 del mondo cristiano, argomento che rimarr\u00e0 d'attualit\u00e0 per secoli. In una lettera all'imperatore Anastasio I Dicoro, asser\u00ec la necessit\u00e0 di cooperazione tra vescovi e impero ma senza che vi fossero sovrapposizioni, arrivando a definire una netta separazione tra i due poteri. Il pontefice romano, inoltre, ribad\u00ec la supremazia della sede romana sulle altre diocesi e non dimentic\u00f2 di difendere le conclusioni di Calcedonia come uniche formulazioni di fede della Cristianit\u00e0. Le due parti sembrarono trovare un accordo grazie agli sforzi dl successore di Gelasio, Anastasio II, tuttavia interrotti dalla morte di quest\u2019ultimo avvenuta nel 498 a soli due anni dall'inizio del pontificato.\nNato in oriente, lo scisma acaciano si consum\u00f2, tuttavia, principalmente in occidente ed in particolare nella diocesi di Roma. La situazione precipit\u00f2 alla morte di papa Anastasio II quando due fazioni avverse, una filobizantina e una contraria a qualsiasi accordo con l'Impero, fecero eleggere quasi in simultanea due nuovi pontefici, rispettivamente Lorenzo e Simmaco, dando origine ad un ulteriore scisma che insanguin\u00f2 le strade di Roma per diversi anni. Nella complessa situazione non pot\u00e9 esimersi ad intervenire il re degli ostrogoti Teodorico il Grande che a quel tempo controllava la penisola italiana dopo aver sconfitto Odoacre nel 493. Dopo aver convocato nel 499 a Ravenna i due papi, Teodorico decise a favore di Simmaco giustificando tale scelta con il fatto che egli era stato eletto prima di Lorenzo e che tale elezione era stata ratificata dalla maggioranza del clero, tuttavia gli storici ritengono che il re avesse preferito favorire la fazione contraria a Costantinopoli, di cui Simmaco faceva parte, nel timore che il partito imperiale potesse guadagnare un eccessivo potere e quindi rappresentare una minaccia per il Regno ostrogoto.\nForte della legittimazione ottenuta, Simmaco convoc\u00f2 a Roma un sinodo con cui venne stabilita una procedura da adottarsi nelle future elezioni papali escludendo da questa l'ingerenza dei laici e del potere temporale La situazione sembr\u00f2 tornata alla tranquillit\u00e0, tanto che lo stesso re Teodorico, si rec\u00f2 nel 500 a Roma mostrando, almeno secondo quanto racconta l'Anonimo Valesiano, grande rispetto per i cattolici (Teodorico era cristiano di confessione ariana) tanto da recarsi in visita alla tomba di Pietro \"quasi fosse un devotissimo cattolico\".\nMa lo scisma lorenziano, come sar\u00e0 poi conosciuto, riprese vigore l'anno successivo quando papa Simmaco decise di celebrare la Pasqua il 25 marzo, secondo un antico calendario, entrando in aperto conflitto con la Chiesa di Costantinopoli. Questa volta Teodorico si mosse contro Simmaco, accusato dai suoi avversari di condotta immorale, che tuttavia si rifugi\u00f2 in San Pietro costringendo il re a mettere a capo della diocesi di Roma un proprio commissario che impose le celebrazioni pasquali per il 22 aprile.\nGli avvenimenti portarono alla convocazione di ulteriori due sinodi a Roma, nel 501 e nel 502, per decidere su chi spettasse la gestione dei beni ecclesiastici e giudicare sulle accuse mosse a Simmaco. Le decisioni ristabilirono la superiorit\u00e0 gerarchica del vescovo sul clero anche su questioni economiche e l'impossibilit\u00e0 di sottoporre il papa ad un giudizio di alcun tribunale. Al fine di dare una base storica alla ripristinata autorit\u00e0 dei vescovi e del pontefice, iniziarono a circolare una serie di libelli in cui si tentava di dimostrare, con fatti inventati, che i papi del passato non fossero mai stati assoggettati a qualsiasi potere esterno; il pi\u00f9 celebre di questi libelli fu il \"Constitutum Silvestri\" che sar\u00e0 poi esso stesso la base della futura tesi della \"donazione di Costantino\". Gli scontri, tuttavia, non terminarono subito: il \"Liber Pontificalis\" racconta di come Lorenzo fece il suo ritorno a Roma e di come si susseguirono le lotte, talvolta armate, tra le due fazioni. Lo scisma lorenziano verr\u00e0 definitivamente ricomposto solo nel 506, solo quando Teodorico torn\u00f2 a prendere le parti di Simmaco, in chiave anti-bizantina, reintegrandolo a pieno titolo nelle sue prerogative pontificali.\nLo scisma acaciano perdur\u00f2 ancora per oltre un decennio. Papa Ormisda, precedentemente collaboratore di Simmaco e salito al soglio pontificio nel 514, intraprese una politica volta a trovare un accordo con l'Imperatore. I suoi sforzi ebbero successo nel 519 anche grazie all'impegno di Giustino I salito al trono di Bisanzio l'anno precedente, con cui concluse un accordo che accettava le decisioni teologiche prese a Calcedonia ristabilendo la comunione tra Chiesa di Costantinopoli e Chiesa di Roma.\nL'epoca di Giustiniano: tra controversie e \"Restauratio Imperii\".\nRicomposto da poco lo scisma acaciano si present\u00f2 subito una nuova questione dottrinale che contribu\u00ec a incrinare nuovamente i rapporti tra occidente ed oriente. L'influente nipote di Giustino, l'energico Giustiniano e sostanzialmente fautore della politica religiosa dell'impero, venne attratto dalla dottrina teopaschita sviluppata da alcuni monaci della Scizia nel 519. Essi avevano aggiunto ai dogmi di Calcedonia un'antica formula in cui si asseriva che \"uno della Trinit\u00e0 ha sofferto nella carne\" con l'intenzione, a loro parere, di proteggerli da ogni interpretazione nestoriana. Nonostante che i monaci si fossero recati fino a Roma per ottenere l'approvazione di tale aggiunta papa Ormisda, dopo un iniziale tentennamento dovuto anche ad una certa ambiguit\u00e0 tenuta da Giustiniano, la rifiut\u00f2 come inopportuna, sebbene corretta, giacch\u00e9 ritenne che gli asserti Concilio del 451 non necessitavano di una simile aggiunta interpretativa. Pertanto, dopo pressioni da parte della corte di Costantinpoli che aveva deciso di abbandonare il sostegno alla proposta teopaschista, nel 520 Ormisda espulse i monaci da Roma condannando la loro dottrina giudicata equivoca nei confronti del dogma della natura della Trinit\u00e0. Tuttavia su interessamento dello stesso Giustiniano, nel frattempo divenuto imperatore nel 527, il successivo papa Giovanni II nel 534 cambi\u00f2 nuovamente atteggiamento, concedendo l'approvazione della formula aggiuntiva mediante la lettera \"Olim quidem\" rivolta ai senatori di Costantinopoli.\nNel frattempo Giustiniano intraprese una politica di persecuzione contro gli ariani, gi\u00e0 iniziata dallo zio Giustino, scatenando le ire di Teodorico che come risposta fece distruggere alcune chiese cattoliche in Italia. Il re ostrogoto costrinse Papa Giovanni II a recarsi a Costantinopoli per convincere l'imperatore a porre fine alle persecuzioni ma dopo che questi aveva fatto ritorno senza aver colto il successo sperato, lo fece far imprigionare e lasciato morire. I rapporti tra il regno ostrogoto d'Italia e Costantinopoli erano tesi come non mai e cos\u00ec nel 535 l'imperatore Giustiniano intraprese una campagna militare (che verr\u00e0 conosciuta come \"guerra gotica\") mirante a riconquistare all'impero le province italiane e altre regioni limitrofe. Nel corso del sanguinoso conflitto la popolazione dovette affrontare eccidi, saccheggi ed epidemie; la stessa Roma venne sottoposta a diversi assedi. Dopo quasi un ventennio di guerra i bizantini ne uscirono vincitori portando a termine l'obiettivo di Giustiniano di \"restauratio imperii\" ricollocando, tuttavia solo per un breve periodo, l'occidente cristiano sotto l'influenza di Costantinopoli. La Chiesa latina ne usc\u00ec profondamente sconvolta, sebbene il papato pot\u00e9 aumentare la propria autorit\u00e0 sull'Urbe dopo che i drammatici eventi avevano di fatto causato la scomparsa dell'antico senato romano.\nNel 553 Giustiniano torn\u00f2 ad occuparsi di politica religiosa convocando il Concilio di Costantinopoli II con l'obiettivo di raggiungere una posizione comune alle Chiese d'Oriente e d'Occidente riguardo al monofisismo verso il quale l'imperatore mantenne sempre un atteggiamento ambiguo. Alla fine, tra le varie conclusioni, su istigazione del metropolita di Cesarea Teodoro Ascida vennero condannati tre scritti appartenenti a tre teologi del secolo precedente: Teodoro di Mopsuestia, Teodoreto di Cirro e Iba di Edessa; questi furono giudicati di tendenza nestoriana poich\u00e9 negavano valore al termine \"Theot\u00f3kos\" e sembravano eccessivi nella difesa della duplice natura di Cristo. Dopo violente pressioni e un lungo sequestro anche Papa Vigilio accett\u00f2 di sottoscrivere tali decisioni. La cesura di questi testi, raccolti in tre \"capitoli\", scaten\u00f2 la disapprovazione di molti vescovi dell'Italia Settentrionale, della Gallia e dell'Illiria, che si dichiararono non pi\u00f9 in comunione con gli altri vescovi che avevano accettato la decisione imperiale. Lo \"scisma tricapitolino\" durer\u00e0 quasi un secolo e mezzo, fino a circa il 689.\nIl pontificato di papa Gregorio Magno.\nLa restaurazione dell'Impero ad occidente voluta da Giustiniano ebbe vita breve: nel 568 i Longobardi, guidati da Alboino, invasero gran parte dell'Italia piegando la debole resistenza Bizantina. I saccheggi perpetrati dagli invasori provoc\u00f2 la rovina di molte chiese e monasteri mentre l'organizzazione diocesana fu sconvolta dalla fuga di molti vescovi; l'elezione nel 590 dell\u2019energico papa Gregorio Magno fu provvidenziale perch\u00e9 vi fosse qualcuno in grado di riordinare la struttura ecclesiastica e, nel contempo, mediare tra Longobardi e Impero.\nGregorio, nato in una ricca famiglia e per lungo tempo legato pontificio a Costantinopoli dopo aver preso i voti, per prima cosa si occup\u00f2 della sicurezza della popolazione di Roma dalla minaccia longobarda. Dapprima organizz\u00f2 una difesa militare dell'Urbe e successivamente si accord\u00f2 con re Agilulfo perch\u00e9 risparmiasse la citt\u00e0 in cambio di una grossa quantit\u00e0 di denaro. Approfitt\u00f2 dell'opportunit\u00e0 offerta dalla fede cattolica della regina Teodolinda, vicina peraltro ai \"tre capitoli\", per intavolare con lei un dialogo su argomenti religiosi ma con il fine di consolidare il rapporto diplomatico e cos\u00ec mantenere la pace nella penisola italiana. Sebbene certamente non grazie al papato, ma bens\u00ec per la loro progressiva assimilazione nella cultura romana e cattolica, verso la seconda met\u00e0 del VII secolo il longobardi finirono per convertirsi completamente al cattolicesimo.\nGregorio svolse un instancabile azione diplomatica anche con i principali regni cristiani al di fuori dell'Italia, tessendo relazioni e mediando tra questi e l'Impero di Costantinopoli. Ottimi i rapporti che intrattenne con i Franchi, gi\u00e0 da tempo cattolici, pi\u00f9 complicati quelli con i Visigoti di Spagna che vedevano in Roma gli alleati dei Bizantini con cui avevano combattuto nella guerra gotica. Intensa fu anche la sua opera di evangelizzazione della Britannia.\nLiturgia, spiritualit\u00e0, dottrina.\nL'arrivo delle popolazioni germaniche non ebbe particolari ripercussioni sull\u2019organizzazione ecclesiastica occidentale, che rimase basata su diocesi rette da un vescovo, ma gli aspetti pi\u00f9 liturgi e dottrinali vennero contaminati da una religiosit\u00e0 pi\u00f9 primitiva improntata su bisogni pi\u00f9 tangibili, in cui si poneva grande importanza agli oggetti sacri e ad alcune entit\u00e0 come diavoli e angeli; andarono, di conseguenza, ad affermarsi pratiche quali l'esorcismo e la benedizione.\nSe nell'antichit\u00e0 il battesimo era amministrato solo in et\u00e0 adulta e dopo una lunga preparazione, agli inizi del medioevo mut\u00f2 profondamente quando si inizi\u00f2 a praticarlo agli infanti senza che vi fosse una loro consapevolezza, diventando una cerimonia puramente rituale che comunque sanciva il dovere di fedelt\u00e0 verso la Chiesa da parte del battezzando. Questo comport\u00f2 la necessit\u00e0 di avere un rito preciso e minuziosamente uniforme, come ben ebbe modo di sottolineare anche papa Gregorio I, esigenza che trov\u00f2 in parte soluzione nel IV Concilio di Toledo del 633 quando venne imposta la singola, e non triplice, immersione. Anche la penitenza sub\u00ec un lungo processo che ne cambi\u00f2 i connotati. Progressivamente andarono in disuso le pratiche di confessione e espiazione pubblica, soprattutto per i peccati considerati pi\u00f9 lievi, a favore di una pratica svolta privatamente.\nLa celebrazione della messa divenne quotidiana e, sebbene il rito prevedesse la partecipazione dell'assemblea, questa divenne in occidente sempre pi\u00f9 passiva in quanto la lingua utilizzata rimase il latino oramai pienamente comprensibile ad una sempre pi\u00f9 ristretta fascia della popolazione. Il celebrante acquis\u00ec sempre di pi\u00f9 il ruolo di mediatore con la Grazia e depositario di una ritualit\u00e0 che doveva apparire velata da una certa segretezza. Sembra che il sacramento dell'Eucaristia fosse amministrato di rado, solamente in occasione dei tempi pi\u00f9 sacri, come in quaresima. In ogni caso, almeno fino alla fine del VIII secolo, la liturgia adottata durante le celebrazioni, sebbene dovunque incentrata canone romano, fu caratterizzata da una disomogeneit\u00e0 territoriale dovendo fare i conti con consuetudini locali e con gli elevati costi dei libri. Dal VI secolo inizi\u00f2 ad affermarsi la pratica della messa privata o votiva spesso celebrata in ambiente monastico per rispondere a particolari intenzioni.\nNel Medioevo il monachesimo divenne uno \u00abstato\u00bb ecclesiale e sociale stimato e determinante, che svolse in maniera monopolistica molti compiti importanti per la vita pubblica. Sotto il profilo ecclesiale e spirituale, i monasteri funsero da struttura ecclesiale accanto alla parrocchia, tanto potente da intaccare il potere dei vescovi, diventando anche centri economici con esteso potere. Inoltre la diversa specializzazione dei monaci portava il monastero a godere di ampia autonomia in campo di previdenza, di medicina, di formazione scolastica. In alcuni casi i monasteri erano delle vere e proprie fortezze militari, come rifugio e punto di appoggio. Un grande esponente del monachesimo cristiano del primo medioevo fu Benedetto da Norcia autore di una regola che avr\u00e0 nel tempo una grande fortuna.\nLa Chiesa d'Occidente nell'Alto Medioevo (610-1054).\nL'evangelizzazione tra V e VIII secolo.\nA partire dalla fine del V secolo inizi\u00f2 un lungo processo di evangelizzazione dei popoli pagani e ariani o semi-ariani di origine germanica che abitavano i territori del centro e nord Europa. Ci\u00f2 avvenne inizialmente grazie all'impegno dei vescovi di antiche citt\u00e0 romane e, in seguito, a chierici ed eremiti missionari, spesso di origine celtica (irlandese e scozzese) e anglosassone.\nLa Chiesa d'Irlanda era stata fondata, secondo la tradizione, nel corso del V secolo da san Patrizio, cristiano della Britannia romana, che sbarc\u00f2 sull'isola come schiavo durante la sua giovent\u00f9. Il cristianesimo irlandese aveva assunto caratteristiche particolari. Nel V secolo l'Irlanda era suddivisa in piccoli regni tribali, chiamati \"tuath\", che pian piano si erano convertiti alla nuova religione. Mancando una struttura politica e civile centralizzata, la nuova Chiesa si svilupp\u00f2 attorno ai monasteri e gli abati costituivano la vera autorit\u00e0 religiosa sul territorio. Inoltre, la lontananza da Roma, il fatto di non essere mai stata parte dell'Impero romano, portarono la chiesa irlandese a conservare tradizioni antiche non conosciute in altre chiese del continente e ad avere una diversa data del giorno di Pasqua. Dai monasteri irlandesi partirono monaci sacerdoti che fondarono monasteri chiese e cappelle in tutta Europa. Oltre la preghiera praticavano i lavori agricoli e di dedicavano allo studio ed alla medicina, aiutando anche i poveri e diffondendo la cultura antica. L'abate irlandese Colombano di Bobbio, attivo nella Francia merovingia e nell'Italia settentrionale longobarda tra la fine del VI e gli inizi del VII secolo fu tra questi missionari irlandesi quello che lasci\u00f2 la traccia maggiore con i suoi viaggi e le numerose fondazioni sue o dei suoi seguaci, tra cui quelle di Luxeuil, San Gallo e Bobbio. Altri importanti missionari irlandesi furono Disibodo d'Irlanda e Fridolino di S\u00e4ckingen.\nA partire dal V secolo, la Britannia, abbandonata dalle legioni romane, venne progressivamente invasa dalle trib\u00f9 degli Angli e dei Sassoni, entrambe pagane, che spinsero le popolazioni locali, romanizzate e cristiane, verso ovest (Galles e Cornovaglia) o al di l\u00e0 del mare in Irlanda. Nel corso di questo periodo oscuro \u00e8 difficile sapere in che misura il cristianesimo ha potuto sussistere nelle regioni occupate dagli invasori germanici. \u00c8 soprattutto a partire dalla fine del VII secolo che i regni anglosassoni vennero evangelizzati in seguito alla missione di Agostino di Canterbury, mandato da papa Gregorio Magno, che convert\u00ec il re del Kent Etelberto (597) e fond\u00f2 la diocesi di Canterbury. Nella stessa epoca i monaci irlandesi e scozzesi (\"iroscozzesi\"), a partire dal monastero di Lindisfarne, convertirono il re della Northumbria, Osvaldo (634). Gli altri regni anglosassoni aderirono al cristianesimo su spinta di questi due primi regni. In seguito ad alcune tensioni sorte tra i missionari iroscozzesi da una parte e romani dall'altra, al riguardo soprattutto della data della Pasqua, ebbe luogo nel 664 il sinodo di Whitby nel quale la chiesa celtica iroscozzese si adegu\u00f2 al rito e alle tradizioni romane.\nNel sud della Germania, gli Alemanni subirono l'influsso dell'attivit\u00e0 missionaria di San Colombano e di San Gallo; nell'VIII secolo sorsero centri ecclesiastici in tutta la loro regione e la \"Lex Alemannorum\" della prima met\u00e0 del secolo VIII presuppone una struttura e un ordinamento ecclesiastico diffuso. I Bavari furono cristianizzati completamente verso la fine del 700, e centri ecclesiastici importanti furono Ratisbona, Salisburgo, Frisinga e Passavia. Difficilissime furono la missione e la conversione dei Sassoni, che si dimostrarono ben presto gli unici concorrenti dei Franchi quale popolo germanico dominante. La lunga e sanguinosa lotta condotta contro di essi da Carlo Magno port\u00f2 al loro definitivo assoggettamento e alla conseguente forzata cristianizzazione.\nL'evangelizzazione e la conversione delle trib\u00f9 germaniche del nord (attuali Danesi, Norvegesi e Svedesi) fu piuttosto tardiva. Inizi\u00f2 solo verso la met\u00e0 del IX secolo, con la conversione del re danese Harold I (nell'826) e si concluse nell'XI secolo con la conversione definitiva dei re svedesi.\nLa Chiesa d'Occidente in epoca carolingia (757-888).\nA met\u00e0 dell'VIII secolo, il papato, con l'obiettivo di trovare un difensore dalla costante minaccia dei Longobardi ed emanciparsi definitivamente da Costantinopoli, inizi\u00f2 a intessere relazione con i carolingi, relazioni che si riveleranno vantaggiose per le due parti e cariche di conseguenze per la storia dell'Occidente europeo. Su richiesta di Pipino il Breve, Papa Zaccaria con una lettera gli confer\u00ec il suo supporto morale affinch\u00e9 eliminasse la dinastia dei merovingi e si facesse consacrare re dei Franchi. Successivamente, su richiesta di papa Stefano II, Pipino, invi\u00f2 due spedizioni militari in Italia (nel 754 e nel 756) contro i Longobardi che minacciavano Roma. In queste circostanze si afferma per la prima volta un'autorit\u00e0 politica del Vescovo di Roma su un territorio, non ben precisato ancora nei suoi limiti, ma che si estende oltre l'ex capitale dell'Impero romano.\nQuesta alleanza con la nuova dinastia dei Franchi si fa ancora pi\u00f9 marcata con il figlio di Pipino, Carlo Magno, che sanc\u00ec definitivamente i limiti del territorio di quello che sar\u00e0 lo Stato Pontificio, e soprattutto estese la liturgia romana su tutti i territori del suo nuovo impero e sugli stati satelliti (eliminando in questo modo le peculiarit\u00e0 liturgiche locali). Durante il suo regno, Carlo, forte del suo ruolo di difensore della cristianit\u00e0, promosse una serie di riforme della Chiesa che si inser\u00ec in un pi\u00f9 ampio movimento di rinascita sociale e culturale. Con la collaborazione del cenacolo di intellettuali provenienti da ogni parte dell'impero, denominato Accademia Palatina, Carlo pretese di fissare i testi sacri e standardizzare la liturgia, imponendo gli usi liturgici romani, nonch\u00e9 di perseguire uno stile di scrittura che riprendesse la fluidit\u00e0 e l'esattezza lessicale e grammaticale del latino classico. Nell\"Epistola de litteris colendis\" si prescrisse a preti e monaci di dedicarsi allo studio del latino, mentre con l\"Admonitio Generalis\" del 789 fu ordinato ai sacerdoti di istruire ragazzi di nascita sia libera sia servile, ed in ogni angolo del regno (e poi dell'Impero) sorsero delle scuole vicino alle chiese ed alle abbazie Sotto la direzione del teologo Alcuino di York vennero redatti i testi, preparati i programmi scolastici ed impartite le lezioni per tutti i chierici.\nComplice la debolezza dei papi del tempo, Carlo ebbe modo di intervenire personalmente nelle questioni interne della Chiesa, sia politiche che teologiche. Nel 799 il re franco convoc\u00f2 e presiedette ad Aquisgrana un concilio in cui Alcuino confut\u00f2 le tesi del vescovo Felice di Urgell, il promotore dell'eresia adozionista che si stava di nuovo diffondendo; Felice ammise la sconfitta nella disputa, abiur\u00f2 le sue tesi e fece atto di fede, con una lettera che indirizz\u00f2 anche ai suoi fedeli. In tutto ci\u00f2 il papa, a cui sarebbe spettata in prima persona la convocazione del concilio e la predisposizione dell'ordine del giorno, fu poco pi\u00f9 che spettatore.\nNello stesso anno era scoppiata a Roma un'insurrezione contro papa Leone III, la cui elezione era stata contestata in quanto accusato di indegnit\u00e0 alla carica, in cui si arriv\u00f2 ad attentare alla vita del pontefice. Il papa si rec\u00f2 allora a Paderborn in Vestfalia dove trov\u00f2 l'aiuto del re dei Franchi. Dopo aver garantito a Leone un ritorno a Roma in sicurezza, Carlo, che era pur sempre investito del titolo di \u201c\"Patricius Romanorum\"\u201d, decise di scendere in Italia per calmare la situazione. Il re franco entr\u00f2 in citt\u00e0 il 24 novembre dell'800, accolto con uno sfarzoso cerimoniale e con grandi onori dalle autorit\u00e0 e dal popolo e il 1\u00ba dicembre, invocando il suo ruolo di protettore della Chiesa di Roma, apr\u00ec i lavori dell'assemblea che doveva pronunciarsi sulle accuse rivolte contro il papa. Basandosi su principi (erroneamente) attribuiti a papa Simmaco (inizio del VI secolo) il concilio sentenzi\u00f2 che il papa era la massima autorit\u00e0 in materia di morale cristiana, cos\u00ec come di fede, e che nessuno poteva giudicarlo se non Dio. Leone si dichiar\u00f2 disposto a giurare la propria innocenza sul Vangelo, soluzione a cui l'assemblea, ben conoscendo la posizione di Carlo che si era schierato da tempo dalla parte del pontefice, si guard\u00f2 bene dall'opporsi. Nel corso della messa di Natale del 25 dicembre 800, nella basilica di San Pietro, Carlo Magno fu da papa Leone III incoronato imperatore, titolo mai pi\u00f9 usato in Occidente dopo la destituzione di Romolo Augusto nel 476. Questa mossa contribu\u00ec ad allontanare ancora di pi\u00f9 l'Occidente dall'Oriente e gett\u00f2 le basi per quello che poi sar\u00e0 conosciuto come Sacro Romano Impero\nAnni pi\u00f9 tardi, Carlo fu determinante in un'altra questione teologica, quella cosiddetta del \"\"filioque\". Nella formulazione del testo tradizionale del \u201cCredo\u201d, era usata la formula in base alla quale lo Spirito Santo discende dal Padre attraverso il Figlio e non, paritariamente, dal Padre e dal Figlio (in latino, appunto, \"filioque\") come veniva usata in Occidente. Il papa stesso, in ossequio alle deliberazioni dei concili che cos\u00ec avevano stabilito, riteneva valida la versione dell'ortodossia greca, ma volle ugualmente sottoporre la questione al parere di Carlo, il quale, nell'809, convoc\u00f2 ad Aquisgrana un concilio della Chiesa franca che ribad\u00ec la correttezza della formula contenente il \"filioque\"\", recitata anche durante la celebrazione della Messa. Leone III rifiut\u00f2 di prenderne atto, e per circa due secoli la Chiesa romana utilizz\u00f2 una formulazione diversa da quella delle altre Chiese latine occidentali, finch\u00e9, verso l'anno 1000, non venne finalmente ritenuta corretta e accettata la versione stabilita dall'imperatore franco.\nSebbene le ingerenze di Carlo nella Chiesa fossero state notevoli, sotto la sua protezione il cristianesimo occidentale trascorse un periodo positivo, sia per quanto riguarda la stabilit\u00e0 che la crescita intellettuale e morale. Non ultimo, vi fu anche una notevole estensione come conseguenza delle vittorie militari colte da Carlo contro Avari e Sassoni e la conseguente cristianizzazione, perlopi\u00f9 forzata, di queste trib\u00f9 ancora pagane. Questo periodo di prosperit\u00e0 della Chiesa occidentale andr\u00e0 in crisi con il declino dell'impero carolingio conseguente alla sua frammentazione che avverr\u00e0 con i successori di Carlo.\nIl \"Saeculum obscurum\" e le riforme monastiche dei secoli X e XI.\nIl relativo ordine che aveva raggiunto la cristianit\u00e0 occidentale con Carlo Magno and\u00f2 in crisi con la frammentazione dell'impero iniziata sotto il regno di suo figlio Ludovico il Pio a favore dei suoi eredi. Contestualmente ad un indebolimento del potere centrale temporale si assistette ad una maggiore autonomia del papato grazie anche alla \"Constitutio romana\" emanata nell'824 da Lotario I con cui si stabiliva, tra l'altro, che l'elezione del pontefice spettasse esclusivamente all'aristocrazia romana e all'alto clero. Ci\u00f2, tuttavia, dette inizio al cosiddetto \"Saeculum obscurum\", il X secolo, cos\u00ec conosciuto perch\u00e9 considerato come il punto pi\u00f9 basso toccato dal papato in tutta la sua storia; il papa perse il prestigio in tutta la cristianit\u00e0 e divenne un burattino nelle mani delle famiglie aristocratiche di Roma che si contendevano il potere. Tutto il secolo vide un rapido susseguirsi di successori alla cattedra di San Pietro con pontificati che spesso terminavano con assassini.\nMa la crisi della cristianit\u00e0 non riguardava solo Roma: l'insieme del mondo religioso occidentale era sottomesso al sistema feudale che considerava, in assenza di un autorevole potere centrale, i monasteri e le diocesi, i titoli di abate e vescovo come semplici titoli da assegnare esclusivamente su logiche di potere. Inoltre, l'abitudine di tollerare, in epoca post-carolingia, il clero concubinario comport\u00f2 la pratica di trasmettere in eredit\u00e0 ai propri figli i beni della Chiesa come fossero di famiglia. La simonia (la compravendita di cariche ecclesiastiche) e il nicolaismo (concubinaggio del clero) erano consuetudini che minarono profondamente la moralit\u00e0 di tutta la cristianit\u00e0 occidentale del X secolo.\nQuasi per compensazione alla crisi che stava attraversando la Chiesa europea, nel pieno del \"Saeculum obscurum\", sorsero una serie di centri monastici che esercitarono una straordinaria autorit\u00e0 morale sulla cristianit\u00e0. Il principale di essi fu presso l'Abbazia di Cluny che grazie ad uno atto fondativo che gli garantiva un'inedita autonomia dal potere centrale e a grandi personalit\u00e0 che servirono come abati, dettero vita ad una vera e propria \"riforma cluniacense\" che si espanse velocemente coinvolgendo moltissimi altri monasteri di tutta Europa. Altri centri di riforma e di moralit\u00e0 furono le abbazie di Gorze (vicino a Metz), Hirsau, San Vittore di Marsiglia, Sant'Emmeram di Ratisbona, San Massimino di Treviri.\nNel frattempo, con la salita al potere imperiale della dinastia ottoniana inizi\u00f2 un nuovo processo di rafforzamento dell'autorit\u00e0 temporale e dei suoi rapporti con il papato. L'incoronazione di Ottone I nel 962 fu la prima in cui la partecipazione del pontefice, papa Giovanni XII, ebbe un valore costitutivo e non solo di una semplice benedizione; l'imperatore diveniva una figura sacra a cui spettava il governo e la protezione della cristianit\u00e0 con l'autorit\u00e0 di intervenire anche nell'elezione del successore di Pietro. L'apice venne raggiunto con Ottone III che con il suo ideale di \"Renovatio Imperii\" cerc\u00f2 creare un impero cristianizzato idealmente prosecutore di quello romano aiutato in questo dall'eminente Papa Silvestro II. Con la precoce scomparsa di Ottone III, morto a soli 22 anni, e di quella di Silvestro, il papato torn\u00f2 preda dei conflitti tra le famiglie romane fino a quando la situazione di smarrimento della cristianit\u00e0 sar\u00e0 tanto grave da richiedere un deciso intervento dell\u2019autorevole imperatore Enrico III di Franconia influenzato dai valori della riforma monastica.\nReligiosit\u00e0 nell'alto medioevo.\nGli sconvolgimenti politici avvenuti lungo l'alto medioevo ebbero ripercussioni sostanziali sulla religiosit\u00e0 della societ\u00e0 cristiana occidentale. La sostanzialmente semplice societ\u00e0 alto medievale e il \"largo bisogno dei fedeli di contare in modo sensibile con le forze superiori alla natura per ottenere conforto contro i mali della vita\" port\u00f2 all'affermazione di numerose pratiche e riti all'interno del cristianesimo occidentale, sebbene alcuni intellettuali chiedessero a pi\u00f9 riprese il ritorno ad una maggiore spiritualit\u00e0.\nEssendo venuto meno, rispetto all'antichit\u00e0, del consenso del battezzando nella celebrazione del battesimo, la correttezza del rito era ritenuta fondamentale per la sua validit\u00e0; tuttavia verso la fine dell'VIII secolo papa Zaccaria lament\u00f2 che molti sacerdoti con scarsa preparazione culturale talvolta lo amministravano spesso con formule non corrette creando il dubbio se fosse necessaria una ripetizione o meno. La situazione complic\u00f2 con i battesimi forzati dei sassoni e degli avari, avvenuti spesso in maniera sbrigativa e con violenza, dopo le conquiste operate da Carlo Magno. Il letterato e teologo Alcuino di York fu una delle molte voci contrarie che si levarono contro tali pratiche, sostenendo la necessit\u00e0 che vi fosse la libert\u00e0 di scelta sul battezzarsi o meno e che fosse necessaria una catechesi preliminare per chi si avvicinava alla religione cristiana. Nell'alto medioevo l'acquasanta and\u00f2 ad essere utilizzata sempre pi\u00f9 frequentemente anche per la benedizione sia di persone che di cose, arrivando a comprendere anche gli ambienti domestici e le campagne. E' attestata alla met\u00e0 del IX secolo la pratica di aspergere l'assemblea dei credenti in chiesa e i locali dei monasteri a seguito di solenni processioni; nel 960 il vescovo Attone di Vercelli dovette chiedere ai fedeli di evitare il bagno nell'acqua santificata.\nPer volere dello stesso Carlo Magno venne promosso un processo di unificazione, gi\u00e0 iniziato all'epoca del padre Pipino il Breve, della liturgia della messa imponendolo a tutto il clero occidentale. Carlo si adoper\u00f2 anche perch\u00e9 venisse migliorata la formazione del clero e incaric\u00f2 a tal fine il monaco benedettino Alcuino di York di condurre una revisione della \"Vulgata\" (la bibbia tradotta in latino da San Girolamo nel IV secolo) per emendarla dagli errori. Il processo d standardizzazione della messa ebbe pienamente successo con il \"Pontificale Romano-Germanicum\", redatto tra il 950 e il 962 nell'Abbazia di Sant'Albano presso Magonza.\nNella celebrazione eucaristica rimase comunque marcato il distacco tra celebrante e assemblea, accentuato anche da alcuni elementi architettonici come la pergula (che in oriente diverr\u00e0 l'iconostasi), con il sacerdote che recita il canone romano a bassa voce e in latino mentre i fedeli partecipano passivamente. Questo contribu\u00ec a dividere sempre di pi\u00f9 l mondo laico da quello consacrato, anche se per una pi\u00f9 netta divisione si dovr\u00e0 attendere dopo il mille.\nVerso la fine dell'alto medioevo inizi\u00f2 anche ad affermarsi il concetto della transustanziazione (anche se il termine verr\u00e0 utilizzato solamente a partire dall'XI secolo), ovvero la trasformazione del pane e del vino nel corpo e nel sangue di Cristo. Sebbene gi\u00e0 Sant'Ambrogio da Milano ne avesse parlato gi\u00e0 nel IV secolo, fu il teologo Pascasio Radberto a scrivere il primo trattato in proposito verso la met\u00e0 del IX secolo scatenando il disaccordo con altri intellettuali coevi e una celebre disputa con Ratramno di Corbie, sostenitore di una presenza solamente simbolica. Sicuramente l'esigenza dei fedeli dell'epoca di avere elementi concreti di mediazione con la spiritualit\u00e0 ebbe un ruolo fondamentale affinch\u00e9, dopo un seppur lungo processo, la tesi di Pascasio prevalse.\nLa pratica penitenziale and\u00f2 sempre di pi\u00f9 a perdere quella connotazione pubblica che l'aveva contraddistinta nell'antichit\u00e0 a favore di un fatto privato, un processo a cui contribuirono gli influssi provenienti dal cristianesimo celtico caratterizzato da una forte prevalenza dell'esperienza ascetica monastica. Inoltre, venne abbandonata l'irripetibilit\u00e0 del sacramento. Questo nuovo tipo di penitenza, chiamata penitenza tariffata, cre\u00f2 la necessit\u00e0 di prevedere per ogni colpa un'appropriata modalit\u00e0 di espiazione facendo s\u00ec che a partire dalla met\u00e0 del VI secolo venissero redatti i primi libri penitenziali in cui per ogni peccato era prevista una penitenza dedicata con largo spazio all'elemento intenzionale. Durante il regno di Carlo Magno, tuttavia, inizi\u00f2 una disputa tra coloro che avrebbero voluto tornare all'antica pratica della penitenza pubblica e coloro che preferivano quella privata; la soluzione di compromesso fu quella di prevedere che al peccato pubblico spettasse una penitenza pubblica e ad uno privato quella privata. Ma con la disgregazione dell'impero carolingio le penitenza pubblica e non reiterabile and\u00f2 definitivamente in disuso e la penitenza tariffata divenne l'unica praticata. Agli inizi del XI secolo il vescovo Burcardo di Worms fu l'autore di un penitenziale, chiamato \"Corrector\", che ebbe una grande diffusione e serv\u00ec da base per i successivi.\nL'oriente cristiano nell'Alto Medioevo.\nChiesa bizantina e chiese ortodosse orientali.\nIn oriente, a Costantinopoli, la chiesa bizantina, ancora formalmente in comunione con quella latina di Roma ma nella sostanza gi\u00e0 au strade diverse da secoli, si trovava in una posizione di grande vicinanza con il potere imperiale laico. I fedeli vedevano, infatti, nel loro Impero l'immagine del regno celeste e nell'Imperatore l'immagine del sovrano celeste. Egli \u00e8 il \u201cluogotenente di Dio\u201d ed \u00e8 da lui che riceve il suo potere. L'incoronazione in Santa Sofia a Costantinopoli ad opera del Patriarca simboleggiava questa sanzione divina. La persona dell'Imperatore possedeva un carattere sacro: egli era uguale agli Apostoli (\"isapostolos\"). Non faceva parte del clero, ma, come il clero poteva entrare nel \"Santo dei Santi\", dietro l'iconostasi, e comunicarsi sotto le due specie. Spettava, infine, all'Imperatore far rispettare le leggi ecclesiastiche, che in molti casi furono anche leggi civili. A lui spettava la convocazione dei concili e la scelta del Patriarca e non di rado intervenne anche in questioni dogmantiche\nOltre alla chiesa ortodossa bizantina, in oriente vi erano alcune chiese cristiane non pi\u00f9 in comunione con Roma dopo il concilio di Calcedonia del 451 di cui non avevano accolto alcune decisioni conciliari, pur ammettendo quelle dei precedenti sinodi ecumenici, e pertanto dette chiese precalcedonesi o chiese ortodosse orientali. Durante l'alto medioevo molte di queste subirono gli effetti dell'espansione islamica, iniziata intorno al 632 (data della morte del profeta Maometto), che in breve tempo rese in alcune regioni il cristianesimo una religione minoritaria a vantaggio dell'Islam. Questo fu il caso, ad esempio, dell'Armenia che venne conquistata dal califfato omayyade nel 654. Tuttavia si deve notare che i nuovi conquistatori permisero alla chiesa apostolica armena di sopravvivere garantendogli un certo grado di autonomia e protezione a costo di una speciale tassa (\"Jizya\"), i cui fedeli divennero \"Dhimmi\" ovvero sudditi non-musulmani di uno Stato governato dalla \"shari'a\", la legge islamica. Tali concessioni, facente parte della tradizione islamica e dunque analoghe a quelle che si ebbero in tutti gli altri territori conquistati, vennero poi confermate anche sotto la successiva dinastia abbaside. Tuttavia non mancarono alcuni tentativi di ribellione dei cristiani perpetrati fino all'861 quando il potere della dinastia Bagratidi venne riconosciuta dalla corte musulmana di Baghdad dado vita ad un periodo di prosperit\u00e0 che coinvolse anche la comunit\u00e0 cristiana ora indipendente. Tutto ci\u00f2 fin\u00ec quando l'Armenia venne conquistata dai bizantini 1045 per poi tornare sotto la dominazione islamica a seguito della Battaglia di Manzicerta del 1071. Analoga situazione si ebbe per la chiesa ortodossa siriaca o per la chiesa ortodossa copta d'Egitto che, dopo essere stata sotto il dominio bizantino e persiano per la prima met\u00e0 del VII secolo, a partire dal 641 si trov\u00f2 ad essere soggiogata all'Islam.\nStando agli scritti del mercante Cosma Indicopleuste, nel VI secolo l'Etiopia doveva essere ampiamente cristianizzata grazie alla chiesa ortodossa locale. Negli stessi anni, il re etiope Kaleb di Axum, inizi\u00f2 una serie di campagne militari volte a a espandere la fede cristiana nell'area del Corno d'Africa, del Sudan e del sud dell'Arabia. In particolare fu a capo di due spedizione di soccorso, rispettivamente condotte nel 523 e nel 525, contro il sovrano dell'Himyar (attuale Yemen) Dhu Nuwas che si era convertito convertito al giudaismo e aveva iniziato una dura persecuzione dei cristiani del posto. L'alto medioevo fu un periodo di grande prosperit\u00e0 anche per la Chiesa ortodossa siriaca del Malankara dell'India meridionale in grado di espandersi notevolmente grazie all'invio di moltissimi missionari che giunsero fino in Cina e in Mongolia.\nCrisi iconoclasta.\nNella chiesa bizantina, nel corso del VII secolo si svilupp\u00f2 l'iconoclastia, ossia una reazione e un rifiuto del culto delle immagini (\"icone\" in greco) molto comune nella societ\u00e0 cristiana del tempo e che si manifestava in diversi modi: dall'accensione di una lampada alla prosternazione davanti alle immagini, fino ad arrivare a considerarle sacre in s\u00e9 stesse.\nLe prime misure iconoclaste sono prese nel 725 dall'imperatore Leone III Isaurico che sostitu\u00ec il patriarca di Costantinopoli Germano I con l'iconoclasta Anastasio e fece rimuovere dalla Porta della Chalke un'icona del Cristo. Qualche anno pi\u00f9 tardi vennero formalmente emessi degli editti in cui si vietava l'iconografia in cui la divinit\u00e0 veniva si rappresentata in modo figurato e non simbolico. Gli storici hanno avanzato diverse interpretazioni per spiegare tale scelta di Leone III che sicuramente cre\u00f2 sgomento e smarrimento nei fedeli del tempo; probabilmente l'imperatore fu mosso per motivi politici ma non \u00e8 da escludere anche una volont\u00e0 di limitare l'improprio utilizzo delle icone oggetto di eccessive venerazioni da parte del popolo, non \u00e8 da escludere anche un'influenza da parte dell'Islam che vietava in assoluto le rappresentazioni della divinit\u00e0.\nMa con fu con il nuovo Imperatore, Costantino V, che la dottrina iconoclasta divent\u00f2 dottrina ufficiale dell'impero, ed inizi\u00f2 una pi\u00f9 dura persecuzione e una sistematica distruzione delle icone. I maggiori oppositori (gli \"iconoduli\", favorevoli al culto delle immagini) sono i monaci, che a Costantinopoli sollevano il popolo. Nel 754 Costantino convoc\u00f2 il Concilio di Hieria in cui vennero ufficializzate le teorie iconoclaste. Con l'imperatrice Irene si ha una reazione opposta: essa convoca, non senza difficolt\u00e0, nel 786 il concilio di Nicea II, considerato il settimo e ultimo concilio ecumenico riconosciuto da tutta la cristianit\u00e0, con cui venne ristabilito il culto delle immagini, considerato come parte della tradizione dei Padri del cristianesimo.\nLe successive sfortune militari contro l'impero bulgaro vennero interpretate come una punizione da parte di Dio verso gli imperatori idolatri. Cos\u00ec, nell'815 il nuovo Imperatore Leone V l'Armeno ritorn\u00f2 all'iconoclastia, seppur con posizioni meno dure, dovendo per\u00f2 subire una dura reazione, condotta soprattutto da Teodoro lo Studita. Il dibattito fu vivace, i sostenitori delle icone non solo difendevano le loro posizioni ma presentarono anche raffinate argomentazioni teologiche a loro sostegno. Il movimento iconoclasta si affievol\u00ec per terminare del tutto con la morte dell'imperatore Teofilo, avvenuta nell'845, a seguito della quale la vedova e reggente Teodora Armena ristabil\u00ec definitivamente il culto delle immagini.\nScisma foziano.\nUna seconda crisi fra Occidente e Oriente scoppia nel IX secolo, in occasione della deposizione da parte dell'imperatore Michele III del patriarca Ignazio I e della nomina come suo successore di Fozio, inizialmente non riconosciuto da Roma. Papa Niccol\u00f2 I si sent\u00ec legittimato ad intervenire in forza del suo primato intimando l'imperatore di reintegrare Ignazio sulla cattedra di Costantinopoli. Fozio rispose convocando nel 867 un sinodo con cui scomunic\u00f2 il papa dichiarandolo deposto, sancendo cos\u00ec uno scisma tra le due Chiese. La situazione venne aggravata da una disputa riguardante la Bulgaria che, cristianizzata nell'864 grazie all'intervento della Chiesa Greca, aveva ricevuto un rifiuto da parte del patriarca di Costantinopoli di fondare un patriarcato autocefalo e che, quindi, si era avvicinata a Roma dopo che il papa aveva colto l'occasione inviandovi missionari; tuttavia, alla fine, la Chiesa bulgara rimase nell'orbita orientale. Lo scisma dur\u00f2 per circa due anni venendo ricomposto nell'869 a seguito di un nuovo sinodo. Nonostante ci\u00f2, la frattura tra Roma e Costantinopoli si era allargata ulteriormente.\nLa conversione degli Slavi e della Rus' di Kiev.\nNel corso del VI secolo la penisola balcanica \u00e8 invasa da trib\u00f9 slave pagane. La conversione al cristianesimo di queste trib\u00f9 si effettua in diverse tappe ed \u00e8 accompagnata da frizioni con la Chiesa occidentale.\nNell'862 Rastislav, principe della Grande Moravia, chiese ai Bizantini di inviargli alcuni missionari per formare una chiesa locale. Il patriarca Fozio di Costantinopoli gli invi\u00f2 due fratelli: Cirillo e Metodio, originari di Tessalonica, ottimi conoscenti del mondo slavo perch\u00e9 di ascendenza slava per via di madre. Fu durante tale missione che Cirillo mise a punto il primo alfabeto slavo, il glagolitico, da cui deriv\u00f2 il cirillico. Agli inizi, la loro predicazione venne accolta con successo e fu sostenuta anche dal papa di Roma; ma ben presto si inimicarono i partigiani dell'uso delle tre lingue (che ammettevano solo l'uso del greco, del latino e dell'ebraico come lingue liturgiche), e soprattutto alcuni vescovi franchi, che temevano che la regione passasse dall'influenza politica germanica a quella bizantina. Dopo la morte dei due fratelli, i loro successori furono cacciati dalla Grande Moravia.\nI Bulgari, popolo di origine uralo-altaiche dal Basso Volga dove esisteva una Grande Bulgaria (Onoghuria) dal 630, nemici di lunga data dei Bizantini, si convertono al cristianesimo nello stesso periodo. Nell'866, il \"khan\" bulgaro Boris I (852-889) venne battezzato, e con lui tutto il suo popolo. Agli inizi la Bulgaria esit\u00f2 tra schierarsi con Roma o con Costantinopoli ma alla fine, accett\u00f2 usi, costumi e tradizioni liturgiche di Bisanzio. La stessa sorta tocc\u00f2 ad altre trib\u00f9 slave, stanziatesi nell'attuale Serbia. Cos\u00ec avvenne che proprio nei Balcani inizi\u00f2 a crearsi una nuova frontiera, che divise mondo cristiano \"ortodosso\" orientale, e mondo cristiano \"cattolico\" occidentale.\nNel corso del X secolo il re di Polonia Mieszko I, quello di Ungheria Vajk, che col battesimo prese il nome di Stefano nel 1001 e sar\u00e0 fatto santo Stefano e Borivoj I di Boemia, sposo di santa Ludmilla e nonno di san Venceslao, si convertirono al cristianesimo, portando con loro nella conversione tutti i rispettivi popoli. Questi nuovi popoli oscilleranno fra l'influenza occidentale (dell'Impero Franco e del Papato di Roma) e Costantinopoli. Cos\u00ec le due sfere di influenza, del Sacro Romano Impero Germanico e dell'Impero Bizantino, determinano, da nord a sud dell'Europa, una frontiera religiosa e culturale oggi ormai scomparsa.\nUn altro avvenimento capitale \u00e8 la conversione al cristianesimo della Rus' di Kiev. La principessa Ol'ga, moglie di Igor, principe di Kiev, si era gi\u00e0 convertita intorno alla met\u00e0 del X secolo, ma il suo battesimo fu confermato a Costantinopoli intorno al 945. Nel 989 suo nipote, il principe Vladimiro I di Kiev, preoccupato di rendere pi\u00f9 solido il suo potere, negozi\u00f2 con i Bizantini il suo battesimo, quello dei suoi popoli e un matrimonio \"diplomatico\" con la sorella dell'imperatore Basilio II, Anna. Cos\u00ec la Russia pass\u00f2 sotto l'influenza bizantina fino al crollo di Bisanzio nel XV secolo.\nReligiosit\u00e0 e eresia nelle chiese orientali prima del mille.\nI vertici della Chiesa ortodossa avevano saputo nei secoli accrescere sostanzialmente il loto potere ma, nel contempo, si erano sempre pi\u00f9 compromessi negli affari temporali. L'alto clero appartenente alle grandi citt\u00e0 costituiva oramai una classe sociale distinta dotata di privilegi e grandi ricchezze ma lontana da quel minimo di ascetismo che la loro funzione religiosa gli avrebbe imposto; simonia, nepotismo, eccessiva mondanizzazione, avidit\u00e0, erano aspetti ordinari propri del mondo ecclesiastico orientale. Il rifiuto di ci\u00f2 spiega il perch\u00e9 per il fedele bizantino l'ideale pi\u00f9 alto di santit\u00e0 fosse rappresentatone nell'ideale anacoretico o monastica. Tale era la considerazione di chi sceglieva di abbandonare la societ\u00e0 e di vivere in solitudine e preghiera che si arriv\u00f2 a vederli come dei santi viventi a cui rivolgersi per consiglio o per aiuto. Da ci\u00f2 ne consegu\u00ec un notevole impatto sulla societ\u00e0 da parte degli eremiti, arrivando a influire profondamente anche sulle scelte politiche, maggiore anche di quella del clero secolare giudicato troppo lontano dall'ideale cristiano. L'universo monastico orientale, seppur travagliato anch'esso da contraddizioni e diatribe, arriv\u00f2 all'apice della sua prosperit\u00e0 verso la seconda met\u00e0 del X secolo quando Atanasio l'Atonita si ritir\u00f2 sul Monte Athos fondando il primo di una serie di monasteri che diverranno il centro del monachesimo ortodosso orientale soppiantando quello sul monte Kyminas in Bitinia spogliato da anni dalle incursioni arabe della fine del IX secolo.\nInsieme all'ideale monastico, la religiosit\u00e0 dei fedeli orientali si incentrava anche nel culto delle icone (iconodulia) sfociando talvolta persino nella venerazione di esse attribuendogli un'aurea benefica e doti soprannaturali. Ad una prima osservazione tali rappresentazioni appaiono di semplice fattura ma in realt\u00e0 sono spesso pregevoli opere di raffinata pittura e svolgevano il compito di rispondere ai bisogni di una popolazione smarrita dalle difficolt\u00e0 del tempo e desideroso di possedere oggetti tangibili che fungano di collegamento tra il divino e il terrestre. Non pu\u00f2, pertanto, sorprendere il disorientamento che deve aver suscitato nei fedeli il movimento iconoclasta iniziato nella prima met\u00e0 del secolo VIII che port\u00f2 al divieto nella produzione delle icone e alla distruzione di molte esistenti. Ripristinato il culto delle icone oltre un secolo pi\u00f9 tardi, le chiese tornarono a riempirsi di immagini sacre tanto che si afferm\u00f2 nelle chiese la presenza dell'iconostasi, una parete divisoria decorata con icone che separa la navata dal presbiterio.\nTra le figure incorporali a cui il fedele ortodosso della fine del primo millennio attribuiva notevole importanza vi erano gli angeli e in particolare l'arcangelo Gabriele durante i periodi in cui l'impero bizantino era impegnato in campagne militari. Nonostante che i Padri della Chiesa del IV secolo avessero tentati di censurare tale culto, la funzione mediatrice con la divinit\u00e0 attribuita agli angeli suscitava una grande venerazione nella popolazione. Anche i demoni occupavano un posto privilegiato nella religiosit\u00e0 ortodossa: caratterizzati da una pluralit\u00e0 di manifestazioni e di forme, questi erano spesso il soggetto di opere letterarie anche se venivano rappresentati iconograficamente pi\u00f9 raramente rispetto a quanto accadeva in occidente.\nLa liturgia adottata dalla Chiesa ortodossa era fastosa ma priva di fervore religioso, la teologia appariva sempre pi\u00f9 astratta e inaccessibile al popolo che era sempre pi\u00f9 un semplice \"spettatore\" della propria religione. In tale contesto non fu rara la diffusione di movimenti eterodossi considerati eretici ma che erano pi\u00f9 una manifestazione pi\u00f9 o meno esplicita di un profondo malcontento della popolazione dei fedeli. Gli interrogativi sull'origine e sulla presenza del male nel mondo, che colpiva indistintamente peccatori e innocenti favor\u00ec alcune dottrine di stampo manicheo e gnostico. La Chiesa ortodossa, da parte sua, condannava le teorie dualiste affermando, nel contempo, l'esistenza di un unico principio positivo; in particolare vennero fortemente contrastati i Messaliani connotati anche di una connotazione eversiva in quanto predicavano un ritorno al cristianesimo delle origini criticando le istituzioni religiose esistenti. Tra VII e IX in oriente era diffusa la predicazione delle comunit\u00e0 pauliciane, di stampo manicheo, e successivamente di quelle bogomiliane che arrivarono ad estendersi fino a parte della penisola balcanica favorito dalla presenza di comunit\u00e0 manichee. Anche queste predicavano un ritorno al cristianesimo dei primi secoli, il rifiuto di ogni istituzione o gerarchia in seno alla Chiesa, respingevano i sacramenti e il culto di icone, croce e reliquie oltre a criticare le ricchezze e i privilegi dell'alto clero ortodosso.\nApogeo della societ\u00e0 cristiana occidentale (1054-1274).\nLa riforma della Chiesa dell'XI secolo e la lotta per le investiture.\nIn Occidente, dopo la decadenza del \"saeculum obscurum\" e sulla scia delle riforme monastiche, si sent\u00ec oramai la necessit\u00e0 di una riforma completa della Chiesa. Come all'epoca di Costantino, furono gli imperatori germanici a prendere in mano l'iniziativa, per dare avvio a quella che, in parte della storiografia, verr\u00e0 chiamata Riforma gregoriana dal nome del papa pi\u00f9 autorevole e deciso nella riforma, Gregorio VII, anche se pi\u00f9 correttamente gli storici parlano di \"riforma dell'XI secolo\" sottolineando che il processo non riguard\u00f2 solo il pontificato di Gregorio.\nL'avvio del processo riformista si deve soprattutto all'imperatore Enrico III di Franconia e al suo intervento al concilio di Sutri del 1046 dove impose come nuovo pontefice Clemente II, vescovo di Bamberga e di spirito autenticamente riformatore. Grazie all'impegno dei successivi pontefici e ai grandi teologi che li affiancarono, come Pier Damiani e Umberto di Silva Candida, vennero contrastate duramente le diffuse pratiche immorali della simonia (compravendita di cariche ecclesiastiche) e il nicolaismo (il concubinato nel clero) oltre che a rafforzare l'autorit\u00e0 e l'indipendenza dei vertici della Chiesa. Gi\u00e0 il pontificato di papa Leone IX (1049-1059) vide una svolta decisiva nella storia del papato a favore del suo primato spianando la strada al suo successore, papa Niccol\u00f2 II, che nel 1059 eman\u00f2 uno statuto che fu alla base della riforma, il \"Decretum in electione papae\", con il quale si stabil\u00ec che l'elezione pontificia da allora si sarebbe svolta durante un sinodo dei cardinali, titolari di chiese di Roma e dintorni (sedi suburbicarie).\nIl grande protagonista della riforma, Ildebrando di Soana, salito al soglio come Gregorio VII (1073), nel 1075 ribad\u00ec il divieto per i laici di investire gli ecclesiastici e, probabilmente nello stesso anno, formul\u00f2 il \"Dictatus papae\", ove afferm\u00f2 il principio del primato del papa di Roma e del potere spirituale sull'Imperatore e sul potere temporale. Secondo Gregorio, spetta al papa, e non all'imperatore, nominare o deporre vescovi. Con queste affermazioni, mai cos\u00ec risolute fino ad allora, il papa entr\u00f2 in conflitto con l'imperatore Enrico IV in quella che \u00e8 chiamata la \"lotta per le investiture\". La disputa, che vedr\u00e0 scomuniche e deposizioni, penitenze (celebre l'\"umiliazione di Canossa\") e ritrattazioni, si concluder\u00e0 con i successori dei due contendenti, papa Callisto II e l'imperatore Enrico V, che ne 1122 con il concordato di Worms raggiunsero un compromesso: al papa spetter\u00e0 l'investitura spirituale, mentre l'Imperatore si riserv\u00f2 l'investitura temporale dei vescovi e degli abati. In ogni caso, dalla lotte il papato ne usc\u00ec trionfatore attestandosi a capo assoluto della Chiesa con un'autorit\u00e0 considerata talvolta superiore persino a quella dell'imperatore.\nDalla riforma la Chiesa cattolica ne usc\u00ec profondamente trasformata arrivando ad assumere un assetto, ancora oggi in parte esistente, basato sul centralismo amministrativo e giuridico con al vertice il vescovo di Roma. Da adesso in avanti si assistette anche ad un \"certo radicalizzarsi dell'intolleranza verso forme di dissenso religioso interne o esterne alla Chiesa romana\". Nonostante questo modello verticistico, simile a quello monarchico tipico del potere laico, la Santa Sede non riusc\u00ec mai a imporre il suo \"dominium mundi\" come avrebbe auspicato, tuttavia \u00e8 indubbio che riusc\u00ec a sottrarre al potere secolare l'autorit\u00e0 sulle questioni religiose e sulla sua organizzazione. Anche l'attuale organizzazione del clero cattolico, fondata sul celibato e su una netta separazione tra vita laica e consacrata, si deve alla riforma. Il profondo rinnovamento del clero fu una delle maggiori conquiste della riforma che coinvolse sia i loro costumi che l'azione pastorale. Dalla fine dell'XI secolo i vescovi appaiano sempre pi\u00f9 istruiti, sia in teologica che nei fondamenti del diritto canonico, e tra di loro comparvero anche tenaci difensori delle libert\u00e0 della Chiesa di cui Thomas Becket ne fu l'esempio pi\u00f9 illustre. La lotta contro la simonia port\u00f2 ad una effettiva separazione tra universo temporale e spirituale, permettendo una graduale secolarizzazione del potere imperiale. \u00c8 stato sottolineato che il successo cos\u00ec profondo e duraturo della riforma fu dovuto soprattutto al \"sostegno che in pi\u00f9 occasione i fedeli diedero con la spinta verso una profonda rigenerazione religiosa e spirituale.\nGrande Scisma.\nIl rafforzamento dell'autorit\u00e0 del vescovo di Roma e la conferma dell'obbligo di celibato per il clero, aspetti che caratterizzarono la riforma, furono, tuttavia, due dei motivi che contribuirono ad allontanare ancora di pi\u00f9 la Chiesa d'occidente da quella d'oriente, gi\u00e0 da tempo divise su tanti temi tra cui quello relativo al problema del \"Filioque\". La crisi ebbe il suo epilogo nel 1054 quando il legato papale Umberto di Silva Candida e il patriarca Michele Cerulario si scomunicarono a vicenda dando origine al cosiddetto \"Grande Scisma\" al 2021 ancora esistente. Nonostante alcuni successivi tentativi di riconciliazione (come in occasione del secondo Concilio di Lione del 1276 e del Concilio di Firenze del 1439, le due chiese, cattolica e ortodossa, si estraniarono sempre pi\u00f9 l'una dall'altra. Bisogner\u00e0 aspettare il 1964, quando papa Paolo VI e il patriarca ecumenico di Costantinopoli Atenagora si scambieranno reciproci saluti e, dopo nove secoli, aboliranno le rispettive scomuniche.\nLe nuove fondazioni eremitiche e monastiche dei secoli XI e XII.\nQuasi contemporaneamente alla Riforma gregoriana, anche il paesaggio religioso e monastico fu percorso da diversi movimenti caratterizzati da una fisionomia che si discostava da quella dell'abbazia di Cluny. I riformatori cercarono di applicare i valori del monachesimo anche al clero; andarono cos\u00ec ad affermarsi i canonici regolari, ovvero sacerdoti di vita apostolica (dunque non monaci) che avevano la vita, l'abitazione e la mensa in comune, avevano una forma comune di abbigliamento, pregavano assieme e seguivano l'antica Regola di sant'Agostino seppur modificata.\nVi sono diversi significativi esempi di tale fenomeno. San Romualdo, nobile di Ravenna, fond\u00f2 la comunit\u00e0 eremitica di Camaldoli, vicino ad Arezzo e un gran numero di eremitaggi in altre parti d'Italia. La sua idea madre era di unire il cenobitismo con l'eremitismo. Dall'Eremo di Camaldoli uscirono santi riformatori come Pier Damiani e Giovanni Gualberto che fond\u00f2 una comunit\u00e0 eremitica a Vallombrosa. Nel 1084 San Bruno di Colonia fond\u00f2 la Grande Certosa dove coniug\u00f2 gli ideali della pi\u00f9 rigorosa anacoresi con il cenobitismo. I monaci, detti certosini, abbandonata la cura della anime e i relativi proventi alternavano la giornata in momenti di solitudine, ritirati nelle loro celle, e di vita in comune durante le grandi celebrazioni liturgiche e i pasti.\nNel 1098 Roberto di Molesme, assieme ad altri due santi, Alberico e Stefano Harding, fond\u00f2 l'Abbazia di C\u00eeteaux. Con l'intento di uscire dal quadro del monachesimo tradizionale e dalle usuali forme economiche e di governo, essi assunsero l'osservanza stretta della lettera della regola benedettina ed un forte rigorismo ascetico, vivevano strettamente del lavoro delle proprie mani, fecero proprie semplicit\u00e0 e purezza nell'architettura, nella vita e nella liturgia, in controtendenza (e in opposizione) con le consuetudini adottate a Cluny. Tra i pi\u00f9 grandi e riconosciuti Cistercensi vi fu Bernardo di Chiaravalle, che estese l'organizzazione di Citeaux a tutta la cristianit\u00e0. Intorno al 1120 Norberto di Xanten fond\u00f2 l'Ordine dei Premonstratensi e successivamente divenne arcivescovo di Magdeburgo. Caratteristica di questo ordine fu la predicazione itinerante.\nLe crociate.\nLa Chiesa cattolica usc\u00ec dal processo di riforma dell'XI talmente rafforzata che negli anni successivi fu in grado di orientare la politica europea. Nel 1071 l'esercito bizantino era stato sconfitto dai turchi selgiuchidi nella battaglia di Manzicerta perdendo, successivamente, tutta l'Asia Minore. Fu in questo clima, segnato dall'affermarsi delle etnie berbere e turche, che Papa Urbano II indisse un pellegrinaggio armato al concilio di Clermont del 1095, dando inizio al fenomeno delle crociate. All'appello risposero, sia la nobilt\u00e0 europea, sia un'ampia fetta di gente comune animata dall'entusiasmo inculcato da alcuni predicatori come Pietro l'Eremita. Partiti verso Costantinopoli senza una strategia precisa per la prima crociata, le truppe guidate da principi francesi, normanni e fiamminghi conquistarono in poco tempo tutta la costa del Mar di Levante, e nel 1099 presero Gerusalemme. I crociati crearono un regno affidandolo a Goffredo da Buglione, uno dei loro capi, ma solo suo fratello Baldovino I prese il titolo di re. Le conquiste vennero spartite tra i partecipanti all'impresa creando gli Stati crociati e alcuni feudi minori, tutti sottoposti, almeno formalmente, al re di Gerusalemme.\nIl grande successo colto dai cristiani poneva ora il problema di difendere i territori conquistati e garantire la sicurezza dei pellegrini che si recavano in Terra Santa dove ancora stazionavano trib\u00f9 musulmane ostili. A tale scopo nacquero gli Ordini religiosi cavallereschi i cui appartenenti oltre a pronunciare i consueti voti monastici giuravano che avrebbero difeso la cristianit\u00e0 anche militarmente diventando dei monaci combattenti al servizio della fede. Sembra che il primo tra questi fosse stato il l'Ordine equestre del Santo Sepolcro di Gerusalemme, fondato nel 1103, seguito da quello dei cavalieri templari ufficializzato nel 1129 nel corso del Concilio di Troyes. Il monaco e teologo cistercense Bernardo da Chiaravalle fu un grande sostenitore di tali ordini, contribu\u00ec probabilmente anche alla stesura della regola dei Templari, fornendo anche una giustificazione teologica per i fatti di sangue a cui inevitabilmente sarebbero stati coinvolti introducendo il termine di \"malicidio\". Lo stesso Bernardo sar\u00e0 uno dei principali predicatori della seconda crociata.\nLe crociate continuarono fino al XIII secolo con alterne fortune e non tutte le spedizioni furono finalizzate alla conquista o alla difesa della Terra Santa. Col tempo la crociata, infatti, si rivolse ora contro i musulmani di Spagna, i pagani dell'Europa nord-orientale (Crociate del Nord), gli eretici della Linguadoca (crociata albigese) e gli avversari politici del Papato in Italia, diventando una semplice guerra investita di sacralit\u00e0. Il papato si serviva appunto di un concetto che risultava efficace al solo fine di mobilitare grandi masse di fedeli, ma che port\u00f2 anche alla degenerazione dello stesso concetto. Uno degli episodi pi\u00f9 significativi e drammatici avvenne nel 1204 quando in occasione della \"quarta crociata\", inizialmente pianificata per raggiungere Gerusalemme, caduta gi\u00e0 nel 1187 in mani musulmane, l'esercito cristiano dirott\u00f2 su Costantinopoli che venne attaccata e depredata. I crociati imposero uno stato cattolico, detto Impero latino d'Oriente, a spese della Chiesa ortodossa locale, aggravando ulteriormente i rapporti tra le due Chiese gi\u00e0 divise dallo scisma del 1054.\nIl movimento crociato riprese vigore per l'ultima volta intorno alla met\u00e0 del XIII secolo grazie all'interesse del re di Francia Luigi IX il Santo, fervente religioso. Luigi, seguito di un voto fatto durante una grave malattia, si fece crociato e part\u00ec nel 1248 per quella che generalmente \u00e8 conosciuta come \"settima crociata\" dove tuttavia i cristiani vennero pesantemente sconfitti e costretti a fare ritorno in Europa. La successiva spedizione, iniziata nel 1270, si tenne in un clima di declino e sfiducia verso l'ideale della crociata; lo stesso Luigi mor\u00ec di malattia mentre assediava Tunisi. Con la Terra Santa saldamente nelle mani dei turchi e il disinteresse del mondo cristiano terminarono i tentativi di riconquista; nei primi anni del 1300 il potente re Filippo IV di Francia mise fuori legge i Templari, nel frattempo arricchitisi, accusandoli di falsi crimini per confiscarne i beni senza che il papato riuscisse ad opporsi con la sufficiente forza.\nCristianesimo e rinascimento del XII secolo.\nIn Europa, il XII secolo fu caratterizzato da un profondo rinnovamento del mondo della cultura e da una fioritura delle arti e delle lettere che coinvolse anche il cristianesimo cattolico. Questo fenomeno, conosciuto come rinascimento del XII secolo, fu dovuto in larga parte al contesto di prosperit\u00e0 demografica ed economica senza precedenti dall'inizio del Medioevo, ma anche la riforma della Chiesa del secolo precedente gioc\u00f2 un ruolo fondamentale. Una delle sue conquiste pi\u00f9 importanti fu, infatti, il profondo rinnovamento del clero, e in particolare dell'alto clero, coinvolgendo sia i costumi sia l'azione pastorale e amministrativa. Dalla fine dell'XI secolo in avanti i vescovi appaiano sempre pi\u00f9 istruiti, almeno per quanto riguarda la grammatica, la conoscenza della Bibbia e dei fondamenti del diritto medievale, conformandosi maggiormente al modello ideale delineato da San Bernardo di Chiaravalle. Tra di loro vi furono anche tenaci difensori delle libert\u00e0 della Chiesa; la resistenza intrapresa da Thomas Becket e il suo successivo martirio ne \u00e8 l'esempio pi\u00f9 illustre.\nTutto ci\u00f2 si riflett\u00e9 anche sull\"'entourage\" dei vescovi: i canonici appartenenti ai capitoli delle cattedrali tornarono a una vita in comune, una pratica frequentemente abbandonata al termine dell'et\u00e0 carolingia, iniziando a seguire sempre pi\u00f9 strettamente la vecchia regola di Aix (\"ordo antiquus\") o la regola di Sant'Agostino (\"ordo novus\") che imponeva anche la povert\u00e0 individuale. Questi capitoli svilupparono sempre di pi\u00f9 attivit\u00e0 culturali, mantenendo una biblioteca e curando in generale una scuola sotto la direzione di un maestro.\nUscita vittoriosa dalla lotta per le investiture, la Chiesa cattolica sent\u00ec l'esigenza di dotarsi di un apparato legislativo pi\u00f9 accurato e coerente per far fronte alla sua ritrovata autorit\u00e0 sul popolo cristiano; l'operazione riusc\u00ec tanto che il XII secolo fu anche considerato il periodo \"classico\" del diritto canonico\". Intorno al 1140 Graziano, probabilmente un monaco originario dell'Umbria e operante a Bologna dove si era formata la celebre scuola di glossatori, port\u00f2 a termine una poderosa compilazione in cui riun\u00ec quasi scritti che andavano dai testi dei padri della Chiesa, ai canoni dei grandi concili e sinodi locali, ai documenti prodotti dai vari pontefici. Largo spazio venne dato alla produzione di Sant'Agostino e di papa Gregorio Magno; vennero presi in considerazione anche passi tratti da testi di diritto romano secolari. Sebbene il \"decretum\" non fosse stato riconosciuto ufficialmente dalla Chiesa, esso contribu\u00ec enormemente alla redazione di nuovi testi giuridici, similmente a quello che avvenne con i glossatori di Bologna; grandi giuristi che contribuirono a questa \"et\u00e0 classica del diritto canonico\" furono, tra gli altri, Uguccione da Pisa e Giovanni Teutonico che realizz\u00f2 una glossa al lavoro di Graziano che Bartolomeo da Brescia corresse e ampli\u00f2.\nAnche l'arte cristiana vide importanti evoluzioni, in particolare con la nascita del gotico tradizionalmente fatta coincidere con la ricostruzione della basilica di Saint-Denis, poco fuori Parigi, per opera dell'abate Suger. Da l\u00ec a poco questo stile si diffuse prima nelle diocesi dell'\u00cele-de-France e nei secoli nel resto della Francia, in Inghilterra, nell'Impero e nel resto d'Europa, incontrando resistenze significative solo in Italia. Fu uno stile consapevolmente diverso da quello precedente, il romanico, e fu caratterizzato dall'uso intensivo di tecniche costruttive gi\u00e0 usate (come l'arco a sesto acuto e la volta a crociera), ma in un sistema coerente e logico e con nuovi obiettivi estetici e simbolici.\nIl vivace ambiente culturale dell'Europa del XII secolo port\u00f2 i diversi \"intellettuali\" dell'epoca a confrontarsi in vere e proprie dispute teologiche in cui si fronteggiavano grazie alla loro padronanza delle arti liberali ed in particolare della dialettica. I pi\u00f9 celebri esempi riguardano il filosofo Pietro Abelardo impegnato nella \"disputa sugli universali\" contro i realisti o nei suoi duri confronti con San Bernardo di Chiaravalle riguardo alla Trinit\u00e0, che gli caus\u00f2 anche una condanna dalla Chiesa. Tanti altri furono i protagonisti del dibattito teologico del tempo, tra gli altri si possono ricordare: Adelardo di Bath, Pietro Lombardo, Giovanni di Salisbury, Guglielmo d'Auxerre, Bernardo di Mo\u00eblan, tutti precursori del periodo d'oro della scolastica, il termine con cui si usa racchiudere la filosofia cristiana medievale, che si avr\u00e0 nel secolo successivo.\nLa centralizzazione romana (1198-1274).\nIl complesso rapporto tra Chiesa e Impero trova il suo culmine con il XIII secolo, sotto il pontificato di Papa Innocenzo III, uno dei papi pi\u00f9 importanti del medioevo. Innocenzo concep\u00ec la funzione del papato in un modo elevato e quando divenne tutore del giovane e futuro imperatore Federico II di Svevia arriv\u00f2 a concentrare su di s\u00e9 un potere senza uguali per un pontefice. Durante il suo pontificato si occup\u00f2 di migliorare l'organizzazione burocratica della Chiesa: per amministrare le ingenti entrate finanziare riform\u00f2 la Camera apostolica mentre grazie alla sua formazione giuridica fece redigere a Pietro Collevaccino una raccolta di testi normativi di diritto canonico che completava la raccolta di Graziano. Sul piano spirituale, la sua autorit\u00e0 fu senza paragoni (si parla di \"Plenitudo potestatis\", pienezza del potere) e la esercit\u00f2 su tutta la cristianit\u00e0 occidentale attraverso i legati pontifici.\nInnocenzo si trov\u00f2 ad affrontare numerosi movimenti pauperistici che condannavano la troppa ricchezza della Chiesa e i suoi eccessivi interessi terreni auspicando un ritorno alla spiritualit\u00e0 delle origini. Innocenzo rispose sempre in maniera autoritaria sapendo coniugare dure repressioni a solide campagne di conversione affidate agli ordini francescano e domenicano. Sempre per reprimere le eresie intraprese diverse iniziative. Nel 1215 formalizz\u00f2 l'obbligatoriet\u00e0 della confessione e della comunione annuale mentre, successivamente, organizz\u00f2 le prime strutture di quello che sar\u00e0 il tribunale dell'Inquisizione.\nL'epoca di Innocenzo fu contraddistinta anche da una forte ingerenza del papa nella politica europea: egli ebbe un ruolo determinante nella successione a imperatore vinta poi da Federico II; si oppose alla decisione di Filippo Augusto di Francia di ripudiare la moglie Ingeburge di Danimarca; ebbe una dura lotta con il re Giovanni d'Inghilterra riguardo alla nomina dell'arcivescovo di Canterbury. Negli ultimi mesi di pontificato, Innocenzo III presiedette il Concilio Lateranense IV, che per grandezza ricorda quelli del IV e V secolo, con cui vennero emanati ben 70 decreti che riformarono il cristianesimo cattolico, spaziando dalla lotta alle eresie all'organizzazione degli ordini monastici, al culto delle reliquie, agli insegnamenti teologici, alla formazione del clero.\nDopo la morte di Innocenzo, avvenuta nel 1216, le lotte tra papato e impero proseguirono con alterne vicende con il primo che trov\u00f2 comunque sempre il modo di ingerirsi nelle vicende politiche dell'impero e degli stati nascenti (soprattutto del Regno di Francia). La sconfitta definitiva degli Hohenstaufen tedeschi e il riconoscimento del primato del papa da parte dell'imperatore bizantino Michele VIII Paleologo, al Concilio di Lione II nel 1274, sembrarono decretare la vittoria definitiva del papato, ma furono successi di breve durata. L'unione con i bizantini venne rigettata alla morte di Michele VIII, e le continue ingerenze papali negli affari di stato irritarono non poco i sovrani, ed in particolare il Filippo IV di Francia, che inizi\u00f2 alla fine del XIII secolo una nuova e lunga \"querelle\" con il papato di Roma, ed in particolare con Papa Bonifacio VIII.\nOrdini mendicanti e contrasto alle eresie.\nTra il XII e il XIII secolo, in risposta all'opulenza e al potere acquisito delle gerarchie ecclesiastiche, and\u00f2 a consolidarsi un movimento pauperistico strettamente connesso all'ideale di una vita povera di predicatore itinerante, conforme all'esempio offerto da Cristo e dai suoi apostoli. Questi criticavano la Chiesa del tempo, rea di occuparsi troppo delle materie terrene e di aver abbandonato gli ideali spirituali evangelici. Sorsero quindi gruppi che basavano le loro credenze e pratiche sui Vangeli piuttosto che sui dogmi cercando di rifarsi al cristianesimo delle origini. Sette come i Pauliciani in Armenia, i Bogomili in Bulgaria e nei Balcani, gli Arnaldisti nel nord Italia, i Petrobrusiani nel sud della Francia, i seguaci di Enrico di Losanna in Svizzera e in Francia, e i Valdesi del Piemonte, vennero violentemente perseguitate e represse. Alcuni predicatori del XII secolo insistevano sul fatto che fosse responsabilit\u00e0 dell'individuo sviluppare una relazione con Dio, indipendentemente da un clero istituzionale. Enrico di Losanna critic\u00f2 il sacerdozio e chiese una riforma laicale della Chiesa, guadagnando un grande seguito. La predicazione di Enrico si concentrava sulla condanna della corruzione clericale e della gerarchia ecclesiastica; arrestato intorno al 1146 e di lui non si ebbero pi\u00f9 notizie.\nVerso la met\u00e0 del XII secolo, nelle citt\u00e0 iniziarono ad apparire gruppi organizzati di dissidenti, come i Valdesi e i Catari, con quest'ultimi che trovarono dimora nella Francia sud occidentale, in Linguadoca, dove aumentarono di numero fino a diventare un movimento popolare di massa. Il movimento cataro \u00e8 stato visto da alcuni come una reazione contro gli stili di vita corrotti ed eccessivamente terreni del clero, altri hanno sottolineato come fosse una manifestazione di insoddisfazione verso il potere papale. I catari furono oggetto di una durissima repressione, contro di loro venne addirittura indetta una crociata che poter\u00e0, tra il 1209 e il 1229, alla loro completa distruzione, tanto che alcuni storici sono arrivati a parlare di primo genocidio della storia.\nAccanto a questi gruppi, giudicati eretici e quindi perseguitati, si formarono alcuni ordini mendicanti che si distinguevano dai tradizionali ordini monastici per la loro adesione ad un radicale voto di povert\u00e0: il loro sostentamento era basato esclusivamente sull'elemosina dei fedeli. Due dei pi\u00f9 importanti furono l'Ordine dei frati minori fondato da san Francesco d'Assisi e l'Ordine dei frati predicatori creato della predicazione di san Domenico di Guzm\u00e1n. La prima \"Regola\" di san Francesco venne approvata nel 1209 da papa Innocenzo III, i cui timori di legittimare un movimento pauperistico vennero quietati dall'assicurazione di Francesco non contestare l'autorit\u00e0 della Chiesa e di offrire sincera obbedienza. Tali ordini svolsero un ruolo fondamentale per la lotta contra la diffusione dei movimenti ereticali medievali, come Catari, Dolciniani, Valdesi, con cui la Chiesa si trovava a confrontarsi. La predicazione di questi monaci itineranti, che vivevano in completa povert\u00e0, risultava assai pi\u00f9 persuasiva verso quei cristiani che si erano avvicinati alle eresie proprio per la loro accusa di eccessiva compromissione con i beni terreni da parte del clero pi\u00f9 elevato.\nQuando papa Giovanni IX istitu\u00ec, tra il 1231 e il 1234, i primi tribunali ecclesiastici contro l'eresia, sottraendo cos\u00ec la materia alla giurisdizione civile, l'Inquisizione \"non inaugura certamente la repressione antiereticale: piuttosto la regolarizza, la disciplina nel quadro di una normativa via via pi\u00f9 raffinata, la rende quotidiana con metodi e obiettivi polizieschi e giudiziari legittimamente violenti\".\nLa crisi del Papato (1274-1449).\nCon la fine del Duecento e l'inizio del Trecento il Papato, che meno di un secolo prima, con Innocenzo III aveva raggiunto il suo apogeo, entra in crisi, per una forte decadenza del prestigio e dell'autorit\u00e0 papale causata dalle vicende dei secoli XIII e XIV. Alcuni storici vedono in queste vicende storiche i prodromi della rivolta luterana.\nLa lotta tra Bonifacio VIII e il re francese Filippo il Bello.\nCon questa lotta \u00abnon solo si esaurisce l'autorit\u00e0 politica effettiva del papato\u2026 ma si avvia rapidamente alla fine la concezione dell'et\u00e0 di mezzo, che subordinava la politica alla morale, e, nella stretta collaborazione fra i due poteri, religioso e civile, tendeva alla costruzione di una civilt\u00e0 basata sulla fede cristiana\u00bb.\nIl conflitto nacque per l'opposta mentalit\u00e0 dei due protagonisti: Papa Bonifacio VIII pretendeva, come i suoi predecessori medievali, di esercitare un'alta autorit\u00e0 sovrana su tutti i regni cattolici; il re francese Filippo il Bello invece faceva suo il principio, che andava sempre pi\u00f9 affermandosi, secondo il quale nel suo regno il re \u00e8 sciolto da ogni autorit\u00e0, tanto dell'Imperatore che del Pontefice, seguendo il principio \"Rex in suo regno est imperator\". Il motivo scatenante della lotta fu l'imposizione al clero francese di tributi per sostenere la guerra contro l'Inghilterra. In risposta, il Papa con la bolla pontificia \"Clericis Laicos\" del 1296 viet\u00f2 di imporre tasse sui beni ecclesiastici senza l'autorizzazione della Santa Sede mentre il re proib\u00ec l'esportazione di denaro all'estero (minando cos\u00ec una delle entrate principali del Papa, le elemosine). Nel 1301 Bonifacio VIII emise la bolla \"Ausculta fili\" con la quale deplor\u00f2 i soprusi commessi dal re francese, in particolare l'arresto di un vescovo francese, e convoc\u00f2 un concilio a Roma; il re imped\u00ec la diffusione della bolla nel regno e nella riunione degli stati generali nell'aprile del 1302 rinnov\u00f2 le antiche accuse contro il pontefice.\nPochi mesi pi\u00f9 tardi il Papa allora eman\u00f2 la famosa bolla \"Unam Sanctam Ecclesiam\" nella quale espose il suo pensiero: la Chiesa \u00e8 unita sotto un unico capo, il pontefice; per salvarsi \u00e8 necessario appartenere alla Chiesa; il potere civile \u00e8 subordinato a quello spirituale (teoria delle due spade). In risposta, Filippo IV, nel giugno 1303 fece accusare il Papa di simonia ed eresia e lo cit\u00f2 in giudizio davanti ad un concilio per difendersi. Bonifacio VIII dapprima confut\u00f2 le accuse e poi si prepar\u00f2 ad emanare una bolla (la \"Super Petri solio\") con la quale scomunicava e deponeva Filippo il Bello; ma il giorno prima della pubblicazione della bolla, il 7 settembre 1303, due sgherri del re, Guillaume de Nogaret e Giacomo Sciarra Colonna, scesero ad Anagni, dove il Papa risiedeva, e lo fecero prigioniero nell'episodio passato alla storia come \"Schiaffo di Anagni\". Una sollevazione popolare riusc\u00ec nell'intento di liberare il Papa, il quale per\u00f2, scosso nel morale e nel fisico, mor\u00ec un mese pi\u00f9 tardi, l'11 ottobre 1303.\nL'esilio del papato ad Avignone.\nAlla morte di Papa Bonifacio VIII, e dopo il breve papato di Benedetto XI, nel 1305, dopo 11 mesi di conclave, i Cardinali elessero Papa l'arcivescovo di Bordeaux, Bertrand de Got, che prese il nome di Papa Clemente V e decise di non scendere a Roma, ritenuta insicura, ma di recarsi ad Avignone. Qui i Papi rimasero fino al 1377, quando, mosso dalle preghiere di Santa Caterina da Siena, Papa Gregorio XI decise di ritornare definitivamente a Roma.\nNon c'\u00e8 unanime consenso tra gli storici riguardo al giudizio sul periodo della \"cattivit\u00e0 avignonese\"; sebbene tutti concordino sul fatto che i papi, anche se giuridicamente liberi e indipendenti, di fatto subirono in pieno l'influsso della monarchia francese, tanto che i sette pontefici avignonesi furono tutti francesi e la maggioranza dei cardinali \u00e8 francese, alcuni commentatori hanno sottolineato di come, in realt\u00e0, il papato si fosse emancipato dalle pesanti ingerenze delle famiglie nobili romane. Tale dibattito fu anche coevo, inserendosi in Italia nello scontro tra Guelfi e Ghibellini, ovvero tra i sostenitori del papato e quelli a favore dell'imperatore, esemplificativa l'aperta polemica di Dante Alighieri con Clemente V riguardo alla scelta della sede papale.\nDi certo, durante il soggiorno in Provenza, il papato accrebbe la sua organizzazione, affermandosi come monarchia ierocratica dotata di un apparato burocratico ordinato e strutturato. In questi anni vi fu anche la promulgazione delle \"Clementinae\", un'importante raccolta di diritto canonico che and\u00f2 ad integrare le precedenti e che successivamente far\u00e0 parte del \"Corpus Iuris Canonici\". Tuttavia aument\u00f2 anche a dismisura il fiscalismo curiale papale, e si accentu\u00f2 la tendenza del papato a riservare a s\u00e9 la nomina di molti uffici delle diocesi, fino allora conferiti dal vescovo locale o dai canonici. Questo, tuttavia, provoc\u00f2 anche molte critiche e la comparsa di numerosi opuscoli critici, che terminavano tutti con l'affermazione della necessit\u00e0 di una riforma della Chiesa. Contro il papato avignonese si schierarono moltissimi intellettuali dell'epoca, tuttavia spesso schierati politicamente, come Guglielmo di Occam, Ubertino da Casale, Marsilio da Padova o Giovanni di Jandun.\nDurante il periodo avignonese si consum\u00f2 anche la dura lotta che Papa Giovanni XXII inizi\u00f2 contro l'imperatore tedesco Ludovico il Bavaro e che perdur\u00f2 fino alla morte di questi nel 1347. In questo conflitto, l'evento saliente fu la dichiarazione emanata nella dieta di Francoforte del 1338, con la quale il Papa perdeva anche l'ultima autorit\u00e0 politica che gli era rimasta: la conferma pontificia dell'elezione dell'imperatore, che d'ora in avanti sar\u00e0 riservata ai sette grandi principi elettori tedeschi, come verr\u00e0 definitivamente sancito con la bolla d'oro del 1356.\nLo Scisma d'Occidente e la crisi conciliare (1378-1449).\nIl motivo scatenante dello Scisma d'Occidente, fu la messa in dubbio della validit\u00e0 dell'elezione di Urbano VI (successo a Gregorio XI) avvenuta, sotto la pressione del popolo romano, la mattina dell'8 aprile 1378. Alcuni cardinali, in particolare quelli francesi, abbandonarono Roma e si riunirono a Fondi, una citt\u00e0 situata oltre il confine dello Stato. Il 20 settembre di quello stesso anno, dopo appena cinque mesi, i cardinali \"scismatici\" elessero papa il cardinale Roberto di Ginevra, che prese il nome di Clemente VII. Dichiararono quindi invalida l'elezione di Urbano VI, sostenendo la dipendenza del conclave da pressioni esterne e da paura della folla romana. Dopo qualche tempo, l'antipapa Clemente VII ristabil\u00ec la propria corte ad Avignone, in opposizione alla sede romana di Urbano VI; quest'ultimo, nel frattempo, aveva gi\u00e0 nominato ventinove nuovi cardinali, di cui venti italiani. Con due pontefici in carica, la Chiesa occidentale fu spezzata in due corpi autocefali e la stessa comunit\u00e0 dei fedeli risult\u00f2 divisa in due obbedienze, quella di Roma e quella di Avignone. Rispetto ai conflitti tra pontefici rivali del passato, che pure avevano dilaniato pi\u00f9 volte la Chiesa, la rottura del 1378 presentava aspetti molto pi\u00f9 gravi e preoccupanti. Non si trattava di papi e antipapi nominati da fazioni rivali, ma di pontefici eletti in apparente legittimit\u00e0 da coloro che soli ne avevano il potere: i cardinali.\nCon il concilio di Pisa, indetto nel 1409 nel tentativo di risolvere a grave crisi del papato, la situazione and\u00f2 ad aggravarsi ulteriormente in quanto venne presa la decisione di deporre i due papi e di eleggerne uno nuovo che prese il nome di Alessandro V. Questa soluzione naufrag\u00f2 quando i due papi rivali scomunicarono i cardinali elettori e ci si trov\u00f2 di fatto con tre papi, ognuno con un suo seguito; cosa che, come conseguenza, divise il mondo civile e politico, gli Ordini e le Congregazioni religiose, gli stessi Santi parteggiavano chi per un papa, chi per un altro, come nel caso di Santa Caterina da Siena e San Vincenzo Ferrer.\nDi fronte all'impossibilit\u00e0 di riconciliare le parti, si fece strada nei teologi la \"teoria conciliare\", gi\u00e0 affermata, in vario modo, nel Medioevo: se un papa cade nell'eresia o nello scisma, pu\u00f2 essere deposto da un concilio, convocato dai Vescovi o da chi abbia sufficiente autorit\u00e0. Questa teoria, che aveva motivato il fallimentare Concilio di Pisa, port\u00f2 alla convocazione, da parte dell'imperatore Sigismondo del Concilio di Costanza (1414-1418), durante il quale i tre papi (di Roma, Avignone e Pisa) furono obbligati a dimettersi, e venne eletto il nuovo ed unico Papa, Martino V (1417-1431). Se l'unit\u00e0 della Chiesa \u00e8 ristabilita, tuttavia il bisogno di riforma continua a farsi sentire. Alcuni teologi vedono la soluzione nella tenuta regolare di concili, soluzione adottata dal Concilio di Costanza nei decreti \"Haec sancta\" e \"Frequens\": abbiamo cos\u00ec nel 1423 il Concilio di Pavia, che registr\u00f2 una scarsa partecipazione, fu trasferito a Siena e infine sciolto; nel 1431 il Concilio di Basilea, che fall\u00ec nei suoi intenti e provoc\u00f2 un nuovo scisma (subito rientrato); nel 1437 il Concilio di Ferrara trasferito poi a Firenze.\nLa Chiesa d'Oriente negli ultimi secoli dell'impero bizantino.\nDopo lo scisma del 1054 che aveva definitivamente separato la Chiesa d'oriente da quella di occidente, il destino della prima segu\u00ec quello dell'impero bizantino a cui era fortemente legata. Alla disastrosa sconfitta nella battaglia di Manzicerta contro i turchi selgiuchidi era seguito un nuovo periodo favorevole con la dinastia dei Comneni alla guida di Bisanzio. Il successivo declino fu inesorabile e al quale contribuirono sostanzialmente anche i cristiani occidentali quando, nel 1204, cambiarono obiettivo della quarta crociata, assediarono Costantinopoli e, dopo averla, presa insediarono l'impero latino di fede cattolica relegando i bizantini, con la Chiese ortodossa, in esilio fino al 1261.\nNonostante la restaurazione, il declino dell'Impero Bizantino era oramai irreversibile. Minacciato costantemente dalle trib\u00f9 musulmane, si appell\u00f2 all'occidente in cerca di aiuto, tuttavia i diversi stati europei posero come condizione la riunificazione della Chiesa cattolica e di quella Ortodossa. Due formali riunioni dell'Oriente con Roma, nel 1274 nel Secondo Concilio di Lione e, soprattutto, nel 1439 in occasione del Concilio di Firenze, ma in entrambi i casi le riconciliazioni tra Roma e l'Oriente furono poi disconosciute dai fedeli e dal basso clero delle Chiese orientali che non vollero accettare il cattolicesimo romano. A questo tal proposito \u00e8 emblematica la frase che tradizionalmente si attribuisce a Luca Notara, megaduca durante il regno di Demetrio Paleologo, con cui condann\u00f2 la riunificazione della chiesa di Costantinopoli con la chiesa di Roma del 1452: \u00abMeglio il turbante musulmano che la mitra papale\u00bb. Alcuni combattenti occidentali arrivarono, tuttavia, in aiuto di Bisanzio, ma molti preferirono lasciar soccombere l'Impero e non fecero nulla quando gli Ottomani conquistarono i territori rimanenti, arrestandosi solo, ma momentaneamente, quando i Tamerlano gli sconfisse pesantemente.\nLa cristianit\u00e0 alla caduta di Costantinopoli.\nNonostante il concilio di Costanza avesse ricomposto lo scisma, la cristianit\u00e0 occidentale usc\u00ec dalla crisi profondamente scossa. la popolazione dei fedeli si era trovata smarrita in una situazione in cui due, o addirittura tre, papi rivendicavano la loro legittimit\u00e0 e l'appartenere ad una o all'altra obbedienza dipendeva pi\u00f9 per la scelta, dettata da ragioni politiche, del proprio regnante che per convinzioni religiose. L'insofferenza della popolazione si era concretizza nella formazione di alcuni movimenti che chiedevano una profonda riforma, tra cui i lollardi che si ispiravano agli insegnamenti del teologo inglese John Wyclif e gli hussiti, seguaci di Jan Hus. I principali temi perorati da tali movimenti riguardavano la richiesta di un ritorno alla Chiesa delle origini, basata sulla spiritualit\u00e0 e sul messaggio evangelico e una riforma del papato volta a distaccare il pontefice dagli affari pi\u00f9 terreni.\nLo stesso ufficio del papa si trovava in crisi: in balia sia dei propri collegi cardinalizi, sia dei pi\u00f9 potenti esponenti del potere temporale, il successore di Pietro aveva visto la propria autorit\u00e0 messa in forte discussione. Nel contempo, i vari re andarono a rafforzarsi appropriandosi, talvolta, di prerogative e funzioni proprie della Chiesa, favorendo la tendenza verso la formazione delle chiese nazionali. Un tentativo di riforma venne intrapreso da papa Pio II ma ebbe poco seguito nei suoi successori; impegnati pi\u00f9 negli intrighi politici, nel nepotismo e nel mecenatismo (grazie a loro Roma sar\u00e0 una delle capitali del rinascimento), la figura del papa sar\u00e0 nel secolo successivo sempre pi\u00f9 distante dalle sue funzioni di guida religiosa.\nLa prima met\u00e0 del XV secolo fu contraddistinta da difficolt\u00e0 anche per i cristiani d'oriente. Il tentativo di unificazione tra chiesa ortodossa e cattolica intrapreso nel concilio di Firenze del 1439 aveva trovato il supporto del metropolita di Mosca Isidoro di Kiev. Questa posizione incontr\u00f2 la forte resistenza di gran parte del clero russo e del principe Basilio II di Russia e ci\u00f2 cost\u00f2 a Isidoro, reo di aver firmato l'atto di Unione, l'esilio in quanto considerato apostata. Nel 1448, la Chiesa ortodossa russa divenne indipendente dal Patriarcato di Costantinopoli, quando i vescovi russi elessero di loro iniziativa il proprio primate nella persona di Giona di Mosca. Da quel momento, la chiesa russa all'interno dei confini del Granducato di Mosca pot\u00e9 considerarsi effettivamente autocefala.\nGravi erano invece le condizioni della chiesa di Costantinopoli che si trovava oramai stretta nella morsa dovuta all'avanzata degli ottomani di fede islamica. Papa Pio II, memore dei suoi studi in riva al Bosforo, tent\u00f2 di correre in aiuto della capitale bizantina ma fu il suo successore, papa Eugenio IV ad organizzare una nuova crociata che tuttavia fin\u00ec con la grave sconfitta colta dall'esercito cristiano nella Battaglia di Varna. Questa fu l'ultima crociata indetta da un pontefice. Nel 1453 Costantinopoli cadde definitivamente nella mani del sultano Maometto II, un evento che tradizionalmente segna la fine del medioevo e l'inizio della storia del cristianesimo in et\u00e0 moderna."}
{"id": "4577980", "revid": "599013", "url": "https://it.wikipedia.org/wiki?curid=4577980", "title": "Ray Roberts", "text": "Carriera professionistica.\nRoberts fu scelto dai Seattle Seahawks come decimo assoluto del Draft 1992. Nella sua stagione da rookie disput\u00f2 come titolare tutte le 16 gare della stagione regolare, impresa ripetuta anche l'anno successivo. Nel 1996 pass\u00f2 ai Detroit Lions con cui, in 5 stagioni, disput\u00f2 70 partite, tutte come titolare. Si ritir\u00f2 dopo la stagione 2000."}
{"id": "4577983", "revid": "599013", "url": "https://it.wikipedia.org/wiki?curid=4577983", "title": "Broncho Billy's Brother", "text": ""}
{"id": "4577984", "revid": "297059", "url": "https://it.wikipedia.org/wiki?curid=4577984", "title": "Storia del cristianesimo in et\u00e0 moderna", "text": "La storia del cristianesimo in et\u00e0 moderna tratta la storia del cristianesimo nel periodo storico che va dalla fine del medioevo, convenzionalmente fissato nel 1453 con la caduta di Costantinopoli, alla rivoluzione francese che sconvolse l'Europa tra il 1789 e il 1799. Sotto la dominazione ottomana i fedeli della Chiesa ortodossa e delle Chiese ortodosse orientali vennero inquadrati nei \"millet\" delle comunit\u00e0 religiose non musulmane a cui era concesso di professare la propria fede liberamente senza essere perseguitati seppur con alcune limitazioni. Tuttavia nel mutato contesto politico il cristianesimo bizantino and\u00f2 in crisi mentre al suo posto della Chiesa ortodossa russa, che gi\u00e0 aveva raggiunto l'autocefalia senza l'approvazione di Costantinopoli, divenisse il punto di riferimento dell'ortodossia. Tale ruolo venne sancito formalmente nel 1589 quando il patriarca di Costantinopoli, Geremia II Tranos, in Russia per un viaggio insedi\u00f2 dopo aver ricevuto pressione il metropolita Giobbe come \u00abpatriarca di Mosca e di tutta la Russia\u00bb, titolo poi confermato dagli altri patriarchi orientali.\nNel frattempo in occidente la Chiesa cattolica stava attraversando un periodo di smarrimento. Gi\u00e0 da tempo i pontefici del Rinascimento e gli alti ecclesiastici si erano dimostrati pi\u00f9 propensi a curare gli affari terreni piuttosto che dedicarsi alla propria missione spirituale. Un clero ignorante e una religiosit\u00e0 popolare che spesso sconfinava nella superstizione completano il quadro generale di decadenza. Molti avevano colto la necessit\u00e0 di una riforma della Chiesa ma senza che si riuscisse a compiere atti concreti; il punto di svolta si ebbe quando un monaco tedesco, Martin Lutero, pubblic\u00f2 le sue \"95 tesi\" contro la diffusa pratica della vendita delle indulgenze. Tali tesi ebbero un'enorme diffusione in tutta Europa dando inizio a quella che \u00e8 conosciuta come \"Riforma protestante\" e che dalla quale si romper\u00e0 definitivamente l'unit\u00e0 religiosa europea dando vita a nuove confessioni come il luteranesimo, il calvinismo, lo zwinglianesimo e l'anglicanesimo in Inghilterra. Come risposta al protestantesimo i cattolici convocheranno nel 1545 il Concilio di Trento da cui scaturiranno una serie di misure di rinnovamento della Chiesa note come \"controriforma\".\nTra il XVII e il XVIII secolo lo zar di Russia Pietro il Grande inizi\u00f2 un processo di modernizzazione del paese e di accentramento che coinvolse pesante la Chiesa locale che vide messe al bando le sue antiche tradizioni. Nel 1700, alla morte del patriarca di Mosca Adriano, lo zar decise di non nominare immediatamente un successore ma bens\u00ec designare un luogotenente. Il periodo di sede vacante venne utilizzato per dare attuazione ad una profonda riorganizzazione della Chiesa russa secondo i caratteri assolutistici del nuovo regime. L'amministrazione centrale della Chiesa venne trasformata in un dipartimento dello stato, con il nome di \"Santo Sinodo di governo\" sotto il controllo del governo. Anche ad occidente la Chiesa di Roma sub\u00ec l'accentramento di potere degli stati nazionali governati da una monarchia assoluta decisa a controllare anche gli affari ecclesiastici, una politica conosciuta come \"giurisdizionalismo\". L'apice si ebbe nel XVIII secolo, l'et\u00e0 dei lumi, quando alcuni regnanti, in particolare quelli della potente casata degli Asburgo-Lorena promossero nei propri territori riforme che incisero profondamente sull'autonomia della Chiesa. I cattolici del settecento dovettero far fronte anche al movimento illuminista che accusava le religioni di essere causa delle \"tenebre\" che offuscavano la vita delle persone proponendo la fede nella ragione e nella razionalit\u00e0 come unica via di evoluzione.\nContesto storico.\nLa caduta di Costantinopoli del 1453 ad opera dei turchi ottomani segn\u00f2 uno spartiacque per la storia della Chiesa ortodossa d'oriente e la Chiesa cattolica d'occidente. Tra le due comunit\u00e0 vi erano state profonde divisioni fin dai primi secoli del cristianesimo che poi si erano progressivamente aggravate fino ad arrivare alla reciproca scomunica del 1054 che port\u00f2 al grande scisma, scisma che nonostante alcuni tentativi infruttuosi di riconciliazione, perdura ancora oggi agli inizi del XXI secolo. La dominazione ottomana non cancell\u00f2 il cristianesimo dai territori dell'ormai defunto impero bizantino ma la mise in grande crisi come religione minoritaria in uno stato islamico; diversamente la chiesa ortodossa russa, autocefala dal 1448, pot\u00e9 affermarsi progressivamente.\nNon pi\u00f9 facile era la situazione in cui versava la Chiesa d'occidente. Il grave Scisma d'Occidente che l'aveva divisa tra il 1378 e il 1418, in cui si era arrivati ad avere ben tre papi, aveva profondamente minato la sua autorit\u00e0 sullo scenario politico europeo e a creare una grave sconcerto nelle masse dei fedeli divise tra le diverse obbedienze. A fronte di ci\u00f2 si erano elevate diverse voci critiche concretizzarsi in movimenti che chiedevano una riforma della Chiesa, tra cui i lollardi che si ispiravano agli insegnamenti del teologo inglese John Wyclif e gli hussiti, seguaci di Jan Hus. Il Concilio di Costanza che aveva ricomposto lo scisma aveva alzato l'attenzione verso la teoria del \"conciliarismo\" che metteva in discussione il potere assoluto che il pontefice era riuscito ad incentrare su di s\u00e9 a partire dalla riforma dell'XI secolo.\nPapato e Chiesa cattolica nel rinascimento (1449-1517).\nL'et\u00e0 del Rinascimento, almeno dopo la morte di Paolo II nel 1471, costituisce uno dei periodi pi\u00f9 oscuri del papato: allo splendore culturale e civile si contrappone la mancanza di un autentico spirito religioso al vertice della gerarchia ecclesiastica. Se da un lato il Papato e la chiesa in genere accolse favorevolmente lo sviluppo culturale e artistico del tempo, da un altro non mancarono gli aspetti negativi. La curia romana viveva in un lusso fastoso: ogni cardinale aveva la sua corte, con palazzi e ville entro e fuori le mura. Il nuovo tenore di vita esigeva forti spese, alle quali si faceva fronte con tutti mezzi, leciti e illeciti. A questo bisogna aggiungere la vita privata dei Papi, che oltre al \"nepotismo\" diffuso (per favorire non solo i nipoti, ma spesso i propri figli illegittimi), era macchiata da gravi immoralit\u00e0, il cui apice negativo fu Papa Alessandro VI (1492-1503). I pontefici si curavano poco degli aspetti pastorali dedicandosi piuttosto ad intrighi politici e a affari terreni, tanto che il papato fu uno dei protagonisti delle guerre d'Italia del XVI secolo.\nAccanto a ci\u00f2, alla corte papale vennero accolti numerosi artisti e si svilupp\u00f2 un ampio mecenatismo, che ben presto trasform\u00f2 Roma in una citt\u00e0 pienamente rinascimentale, trasformata dalle nuove e costose opere. Papa Niccol\u00f2 V fond\u00f2 il primo nucleo di quella che sar\u00e0 la Biblioteca apostolica vaticana e inizi\u00f2 il progetto di ricostruzione della Basilica di San Pietro, Pio III fu un dotto umanista, Sisto IV \u00e8 ricordato per aver commissionato la costruzione della cappella Sistina la cui volta verr\u00e0 poi affrescata da Michelangelo su richiesta di papa Giulio II, ma praticamente tutti i papi dell'epoca si prodigarono per l'arte e la cultura.\nI papi furono anche impegnati nel predicare una nuova crociata contro l'impero ottomano con la speranza di riconquistare la Costantinopoli e la Terra Santa, tuttavia i loro appelli e tentativi caddero sempre nel vuoto, segno del loro scarso potere di influenza sui regni d'Europa e della latente divisione che gi\u00e0 caratterizzava la societ\u00e0 cristiana europea dell'epoca. Bisogner\u00e0 aspettare la seconda met\u00e0 del XVI secolo perch\u00e9 i regni cristiani si coalizzino contro il pericolo turco, cogliendo una vittoria a Lepanto nel 1571.\nLa corruzione morale che affiggeva i vertici ecclesiastici si era inevitabilmente ripercossa su tutta la cristianit\u00e0: la Chiesa cattolica non era in grado di rispondere adeguatamente alle ansie dei fedeli che, dal tempo della peste nera del XIV secolo, viveva costantemente con il terrore della dannazione eterna. Tali paure erano in pratiche religiose che spesso sconfinavano nella superstizione e nella magia; l'affermazione del culto mariano, dei santi, delle reliquie, la frequente pratica di pellegrinaggi, lo svolgimento di processioni e, addirittura, i primi episodi di caccia alle streghe, ben testimoniano lo smarrimento del popolo cristiano europeo. La paura dell'inferno era mitigata dal ricorso sempre pi\u00f9 popolare alla pratica delle indulgenze, ovvero la possibilit\u00e0 di cancellare una parte ben precisa delle conseguenze di un peccato; una consuetudine che tuttavia aveva assunto nel tempo connotati degenerati ben lontani dall'idea originale di sincero pentimento, arrivando fino alla loro vendita dietro corrispettivo in denaro. La desacralizzazione degli aspetti religiosi, dovuta ad una tale confusione tra spirituale e materiale, era aggravata dall'oscurit\u00e0 dei testi sacri per la maggior parte dei fedeli; l'accesso alla Bibbia, proclamata esclusivamente durante le messe e in latino per una popolazione prevalentemente analfabeta, necessitava della mediazione di un clero a sua volte spesso ignorante, svuotandone il significato e la spiritualit\u00e0.\nLa Chiesa ortodossa all'inizio dell'et\u00e0 moderna.\nBisanzio e la dominazione ottomana.\nLa conquista di Costantinopoli del 1453 da parte di Maometto II fu solo una parte dell'espansione dell'impero ottomano che arriv\u00f2 a comprendere nel giro di poco pi\u00f9 di un secolo l'Africa settentrionale, l'odierno Iraq, i Balcani e gran parte dell'Europa orientale. Nonostante la religione di stato ottomana fosse l'Islam, le usanze turche erano relativamente permissive verso le altre fedi. Sotto il dominio ottomano le popolazione non musulmane erano inquadrate in comunit\u00e0, \"millet\", la cui vita interna era regolata da proprie leggi e consuetudini con una propria autonoma giurisdizione sulle questioni ecclesiastiche e della sfera religiosa, nonch\u00e9 nelle cause civili che non coinvolgessero musulmani. Ai non islamici era comunque vietato ogni tipo di proselitismo e dovevano sottomettersi al dominio del califfato e all'amministrazione politica musulmana. Con il nome \"R\u016bm millet\" (\"millet-i R\u00fbm\") era conosciuta la comunit\u00e0 che comprendeva tutti i cristiani ortodossi che vivevano nei domini ottomani e alla cui guida vi era il patriarca di Costantinopoli alla cui persona erano concessi privilegi e garanzie tra cui quella di poter essere sollevato solo da parte di un sinodo. Non solo, quindi, il cristianesimo ortodosso pot\u00e9 sopravvivere, nonostante le evidenti difficolt\u00e0, ai nuovi dominatori islamici ma pot\u00e9 trovare nel nuovo impero, dopo la disgregazione di quello Bizantino, un'unica entit\u00e0 politica a cui tutti i propri fedeli appartenevano.\nTuttavia, perch\u00e9 tali privilegi potessero essere costantemente confermati era necessario che il patriarca versasse ingenti tributi alle autorit\u00e0 ottomane e dunque le ricche famiglie mercantili cristiane, prevalentemente greche, iniziarono a svolgere un ruolo fondamentale nella vita della chiesa ortodossa d'oriente. Inoltre, sempre pi\u00f9 spesso il \"divan\" (il governo ottomano) ricorreva agli esponenti di tali ricche famiglie, detti fanarioti, per ricoprire incarichi di prestigio nei quali era necessario avere familiarit\u00e0 con il mondo europeo; si arriv\u00f2 ad affidare a loro il governo dei voivodati cristiani di Valacchia e Moravia.\nCon il patriarcato costantinopolitano fermamente nelle mani delle potenti famiglie greche e l'affermazione del suo presigio e autorit\u00e0, si instaur\u00f2 un processo di ellenizzazione degli altri patriarcati d'oriente, ora tutti in mano ai turchi ottomani (Alessandria, Gerusalemme, Antiochia), di fatto governati dal patriarca di Costantinopoli. Tra i vari aspetti di questa ellenizzazione della Chiesa ortodossa, vi \u00e8 da menzionare la progressiva introduzione, della lingua greca per la liturgia.\nNascita e sviluppo della Chiesa ortodossa russa.\nFallito il tentativo del metropolita Isidoro di Kiev di riunire la chiesa ortodossa con quella cattolica, nel 1448 un sinodo di vescovi tenutosi a Mosca proclam\u00f2 come suo successore Giona di Mosca senza aver ottenuto l\u2019approvazione del patriarca di Costantinopoli. Un concilio successivo, tenutosi nel 1459, ruppe definitivamente con la chiesa costantinopolitana sancendo di fatto l\u2019autocefalia della patriarcato di Russia e riconoscendo al solo gran principe di Mosca l\u2019esclusiva autorit\u00e0 a riconoscere la legittimit\u00e0 dei metropoliti di Russia. Gi\u00e0 il suo successore, Teodosio, venne nominato dal gran principe Basilio II come \"metropolita di Mosca e di tutta la Rus'\", abbandonando il titolo di \"metropolita di Kiev\". L\u2019indipendenza della chiesa moscovita non ruppe comunque i vincoli religiosi con la comunit\u00e0 delle chiese ortodosse con cui invece continuarono i rapporti con Mosca che conquist\u00f2 via via un ruolo sempre pi\u00f9 di primo piano.\nNel frattempo, a Kiev, una parte del clero e dei fedeli era rimasta fedele a Roma, tanto che furono nominati alcuni vescovi con il titolo di \"metropolita di Kiev, Haly\u010d e Rutenia\". Tuttavia, la situazione mut\u00f2 quando il re polacco e cattolico romano, Casimiro IV Jagellone, non prefer\u00ec avere una gerarchia orientale in comunione con Costantinopoli insieme alle altre terre russe che si trovavano sotto il dominio del Granducato di Lituania. \u00abOrmai a fianco di un metropolita di Kiev, limitato ai territori polacco-lituani e legato a Costantinopoli secondo l'antico ordine canonico, sarebbe esistito un metropolita autocefalo di Mosca\u00bb.\nDopo la caduta di Costantinopoli, in Russia si prese sempre pi\u00f9 coscienza di essere l'ultimo baluardo della vera ortodossia. Nel 1510 il monaco Filoteo si rivolse al principe Basilio III chiamandolo \u00ab\"tsar\" \u00bb (imperatore) e riconoscendo il lui il capo della Terza Roma. Nel 1547, il principe Ivan IV si fece incoronare imperatore di tutte le Russie. Lo sforzo per fare di Mosca la \u00ab\"terza Roma\"\u00bb mancava di una sanzione finale: il capo della Chiesa russa mancava del titolo di patriarca. La cosa fu sancita nel 1589 quando il patriarca di Costantinopoli, Geremia II Tranos, in Russia per un viaggio, su pressione dei suoi ospiti, insedi\u00f2 il metropolita Giobbe come \u00ab\"patriarca di Mosca e di tutta la Russia\"\u00bb, titolo che venne poi confermato dagli altri patriarchi orientali.\nOltre agli aspetti pi\u00f9 politici, la chiesa ortodossa Russa dell'inizo XVI secolo fu caratterizzata al suo interno anche da vivaci dibattiti teologici. Tra i protagonisti assoluti vi fu il monaco Giuseppe di Volokolamsk, fervente sostenitore di una riforma della societ\u00e0 russa in chiave religiosa che prendesse ispirazione dalle comunit\u00e0 monastiche. Giuseppe promosse una maggior moralit\u00e0 della comunit\u00e0 dei fedeli, una pi\u00f9 accurata formazione del clero, una rinnovata cura alle celebrazioni del culto. La sua azione fu anche di contrasto all\u2019eresia, diffusa in tutta la Moscovia ed in particolare quella del movimento dei giudaizzanti, per la quale non risparmi\u00f2 l\u2019uso della forza in ossequio con la sua visione della societ\u00e0 assimilata al monastero. Durante il Sobor del 1503, Giuseppe e i suoi sostenitori riuscirono anche ad impedire la realizzazione del progetto di eliminazione della propriet\u00e0 fondiaria monastica, portato avanti dai \"nestja\u017eateli\" (non-possessori) che si riconoscevano nelle posizioni di Nilo di Sora. Giuseppe di Volokolamsk \u00e8 ricordato, inoltre, per essere stato uno dei sostentitori del cesaropapismo in Russia, sostenendo che il sovrano fosse l'erede diretto dell'imperatore bizantino e che il suo potere fosse da considerarsi illimitato e meritevole di obbedienza da parte di tutti, inclusa la Chiesa. Allo zar infatti andava attribuito anche il compito di nominare e controllare i vescovi.\nLa stagione riformistica della chiesa orotdossa Russa raggiunse il suo apice nel 1551 quando a Mosca si tenne lo \"Stoglavyj Sobor\", conosciuto anche come Concilio dei cento capitoli, a cui parteciparono lo zar Ivan il Terribile, il metropolita Macario e di una rappresentanza della Duma dei boiardi. Il concilio venne riunito con l'intento di sostenere la Chiesa nella sua battaglia contro i movimenti eretici anti-feudali che si andavano diffondendo in quegli anni, sia subordinare allo Stato il potere secolare di quest'ultima.\nChiese ortodosse orientali e Chiesa d'Oriente nell'et\u00e0 moderna.\nAll'epoca dei grandi concili ecumenici dell'antichit\u00e0 alcune minoranze cristiane sostenitrici di alcune teorie cristologiche non ne accettarono alcune conclusioni teologiche dando vita a proprie Chiese cristiane autonome. Fu il caso della Chiesa nestoriana che non accett\u00f2 le decisioni del Concilio di Efeso del 431 e delle Chiese ortodosse orientali non in comunione con gli esiti del concilio di Calcedonia del 451 riguardanti la natura di Cristo.\nLa Chiesa Nestoriana, la cui dottrina \u00e8 il nestorianesimo, si era diffusa soprattutto nell'impero persiano (nell'odierno Iraq) stabilendo la sede patriarcale a Seleucia al Tigri. Quando nel 1534 i turchi ottomani presero Baghdad la chiesa d'Oriente, come \u00e8 pi\u00f9 frequentemente conosciuta la chiesa Nestoriana, venne messa sotto la giurisdizione della Chiesa apostolica armena non riconoscendogli un'autonoma personalit\u00e0 giuridica. Nel 1551 mor\u00ec il \"catholicos\" Simone Bar Mama. Il suo successore avrebbe dovuto essere il nipote Simone Denha in quanto il titolo doveva essere trasmesso ereditariamente, ed in effetti alcuni vescovi procedettero alla sua elezione. Ma un gruppo di altri vescovi sostenne che Giovanni Sulaqa sarebbe stato pi\u00f9 degno di Simone e lo elessero a loro volta (egli prese il nome di Shimun VIII). Questa doppia elezione provoc\u00f2 uno scisma. Shimun VIII decise un riavvicinamento con la Chiesa cattolica e ottenne da papa Giulio III il titolo di patriarca della Chiesa cattolica caldea, mentre per il nestorianesimo continu\u00f2 nella chiesa assira d'Oriente con un patriarca scelto \"in linea ereditaria\" e con sede a Alqosh. Nel 1662 il patriarca di Amida, Shimun XIII Denha, torn\u00f2 sulle posizioni nestoriane, interruppe le relazioni con Roma con il risultato che le Chiese non in comunione con Roma divennero due. Il suo successore Yosep I fece nuovamente atto di fede al cattolicesimo e nel 1681 venne riconosciuto da Roma come pastore dei credenti siro-orientali ancora fedeli al pontefice. Nel 1771 il patriarca di Alqosh, Eliyya XII, sottoscrisse una professione di fede cattolica, creando una situazione di due presuli in comunione con Roma e uno non in comunione. La professione di fede di Eliyya XII fu ripudiata nel 1778 dal suo successore Eliyya XIII. La Santa Sede nel 1783 riconobbe un suo rivale, il \"catholicos\" Yukhannan VIII Hormizd, come vescovo di Mosul e amministratore delle chiese caldee non soggette al patriarcato di Amida. Si dovr\u00e0 attendere il secolo successivo per risolvere la situazione in cui la vi erano due presuli cattolici e due patriarchi non in comunione con Roma.\nLe Chiese ortodosse orientali sono dette anche pre-calcedonesi poich\u00e9 accettano le decisioni dei primi tre concili ma non quelle del quarto, quello di Calcedonia, abbracciando invece la dottrina miafista. La Chiesa ortodossa siriaca, l'apostolica armena e quella copta si trovarono dalla met\u00e0 del XV secolo sotto la dominazione ottomana andarono a costituire un \"millet\", senza distinzione tra di esse; ci\u00f2 comunque gli garantiva una certa autonomia e il riparo da persecuzioni o repressioni. I patriarchi a capo della comunit\u00e0 fungevano da raccordo tra i fedeli e la sublime porta. La Chiesa ortodossa malankarese dovette fare i conti con i primi missionari cattolici giunti in India nei primi anni del XV secolo a seguito del viaggio di Vasco da Gama. Considerati eretici in quanto si erano nei secoli dotati di una propria liturgia e dei propri testi sacri, vennero sottoposti dagli europei ad un processo di latinizzazione che si concluse completamente con il sinodo di Diamper del 1599 in cui si dettero alle fiamme la maggior parte degli antichi scritti liturgici in siriaco. Tuttavia, mezzo secolo pi\u00f9 tardi, nel 1653, circa cristiani locali si ribellarono, nella cosiddetta rivolta della Croce di Coonan, giurando di non accettare i vescovi gesuiti impostigli. Tra il 1780 e il 1792 i cristiani malankeresi furono vittime della repressione del sultano musulmano Fateh Ali Tipu che provoc\u00f2 a loro al distruzione di molte chiese e diverse vittime oltre a costringerli a trasferire la propria sede a Kottayam.\nQuando nel 1468 il re Zara Yaqob sal\u00ec al trono intraprese una serie di riforme della Chiesa ortodossa etiope al fine di superare le divisioni presenti al suo interno. Alcuni anni pi\u00f9 tardi, sotto il regno di Lebna Dengh\u00e8l, il paese venne invaso pi\u00f9 volte da forze islamiche che devastarono chiese e monasteri. Grazie al soccorso dei portoghesi la minaccia dei musulmani venne sventata ma gli europei chiesero che la Chiesa Etiope facesse atto di comunione verso quella cattolica. Come risposta il re Galaudeu\u00f2s scrisse le \"Confessioni\" nella quale ribad\u00ec e difese le dottrine della chiesa ortodossa d'Etiopia. Nel corso del XVII secolo arrivano nel paese i gesuiti che riuscirono a convertire il re Susenyos I ma non il popolo che costrinse il sovrano ad abdicare. Il figlio F\u0101siladas espulse i gesuiti nel 1633 per via del loro continuo proselitismo creando un clima di sospetto verso i missionari europei.\nLa Riforma protestante in occidente.\nOrigini e cause della Riforma.\nAlla fine del XV secolo la Chiesa viveva una profonda crisi morale, spirituale e di immagine. A livello del papato e dell'alto clero questa crisi si manifestava con l'assunzione di pratiche e comportamenti che niente avevano a che vedere con la fede. La prima preoccupazione dei papi era la difesa strenua del proprio Stato, con continue guerre che dissanguavano le economie dello Stato Pontificio, e la preoccupazione di arricchire se stessi pi\u00f9 che difendere la religione. Il nepotismo era diffuso a tutti i livelli, a cominciare dai papi. La consuetudine di accumulare i benefici ecclesiastici (con le rendite ad essi connessi) era pratica comune. Il basso clero, scarsamente istruito e senza alcuna preparazione specifica, contribuiva a fare della religione un insieme di pratiche pi\u00f9 vicine alla superstizione che alla fede.\nE' stato sottolineato come in ambito cattolico, in risposta a tale decadenza, vi fossero gi\u00e0 dal XIII secolo dei movimenti che chiedevano una profonda riforma della Chiesa che la riportasse ai valori originari e ad una dimensione pi\u00f9 spirituale che terrena. Tale esigenza era emersa anche tra i vertici, come auspicato a seguito del Concilio di Costanza che aveva messo fine al Grande Scisma d'Occidente o al Concilio di Basilea. Tuttavia, questi tentativi di rinnovamento non riuscirono mai ad essere sufficientemente incisivi, rimanendo relegati a contesti marginali, con scarso seguito o teologicamente deboli. Una concreta azione riformistica venne intrapresa da Papa Pio II nella met\u00e0 del XV secolo, ma non trov\u00f2 continuit\u00e0 tra i suoi successori. Fu solo agli inizi del XVI secolo che queste correnti riformatrici poterono concretizzarsi in un'azione che cambi\u00f2 radicalmente il cristianesimo occidentale arrivando a rompere quell'unit\u00e0 che l'aveva contraddistinto dall'inizio. Nonostante alcuni caratteri in comune, molteplici furono i movimenti che irruppero nella scena religiosa, tanto che non \u00e8 del tutto corretto considerare la Riforma come un fenomeno unico ma bens\u00ec come un variegato universo di modelli riformistici che si diffusero in gran parte dell'Europa sebbene con diversa intensit\u00e0.\nGli storici hanno messo in luce una molteplicit\u00e0 di cause, sociali, politiche, economiche, che contribuirono all'avvio della Riforma. Alcuni studiosi, come Lucien Febvre, hanno considerato preponderante la situazione di disagio morale che stava vivendo la Chiesa Cattolica osservando che \u00abnel Cinquecento era diffuso un desiderio di una nuova religiosit\u00e0, lontana dalla superstizione del popolo e dalla aridit\u00e0 dei dottori scolastici, purificata da ogni ipocrisia, ansiosa di una certezza che assicurasse una autentica pace interna\u00bb. Prima di lui, Friedrich Engels, aveva messo l'accento sulle gravi tensioni sociali, all'epoca ben presenti, identificando nella Riforma la manifestazione dell'insofferenza dei contadini che si trovavano nella maggior parte dei casi in una condizione servile.\nLa veloce circolazione delle idee umanistiche favorita dalla recente invenzione della stampa a caratteri mobili, fu senza dubbio fondamentale per creare il substrato ideologico su cui crebbe l'idea riformistica; la stessa stampa fu poi determinante perch\u00e9 tali idee potessero diffondersi rapidamente. L'attivit\u00e0 filologica intrapresa dagli umanisti port\u00f2 alla traduzione di molti classici latini e greci compresi gli scritti dei padri della Chiesa (come Origine, Sant'Agostino, San Girolamo, Giovanni Crisostomo...) facendo riscoprire e apprezzare i caratteri della Chiesa antica a scapito di quella coeva. Erasmo da Rotterdam insegnava di come la spiritualit\u00e0 dovesse avere un ruolo predominante rispetto all'esteriorit\u00e0 e alle cerimonie. Se tra gli umanisti crescevano le idee che avrebbero contribuito alla Riforma, la teologia cristiana tradizionale stava attraversando una grave crisi che contribu\u00ec ad accentuale il distacco tra il popolo e la Chiesa, questo aggravato da una profonda crisi che attraversava la teologia dell'epoca. I filosofi scolastici del XV secolo si perdevano in dispute finalizzate pi\u00f9 ad esibire la propria finezza di pensiero che per un'autentica volont\u00e0 di ricerca, allontanandosi sempre di pi\u00f9 dai testi sacri a favore di sterili speculazioni.\nAnche la situazione politica svolse un ruolo decisivo per l'irrompere della Riforma. Durante lo Scisma d'occidente, i principi avevano ricevuto grandi concessioni affinch\u00e9 si fossero schierati a favore di un'obbedienza o dell'altra, comportando cos\u00ec il loro rafforzamento e l'affermazione della tendenza verso la formazione delle chiese nazionali. La cattivit\u00e0 avignonese aveva fatto apparire il papa come schierato dalla parte della monarchia francese rendendolo quindi nemico del Regno d'Inghilterra impegnato contro la Francia nella guerra dei cent'anni; in Germania i principi si erano pi\u00f9 volte appropriati delle prerogative ecclesiastiche nei propri territori; in Spagna la potente inquisizione spagnola era sotto il diretto controllo dello stato. La progressiva trasformazione del feudalesimo verso lo Stato Assoluto stava irrimediabilmente compromettendo il potere del papato suoi sovrani europei.\nA fronte di tutto ci\u00f2, \u00e8 innegabile che l'inizio della Riforma non fu un evento casuale ma il concretizzarsi di una situazione che da tempo si era venuta a formare da molteplice cause; lo torico Giacomo Martina afferma che \u00abLutero non determin\u00f2 il sorgere della rivolta, ma ne affett\u00f2 il momento e vi gett\u00f2 il peso della sua forte personalit\u00e0 accrescendone l'efficacia\u00bb.\nMartin Lutero e il luteranesimo.\nSebbene, come visto, la Riforma non fu un unico e distinto movimento, fu certamente grazie alla spinta di Martin Lutero che la \"Causa Reformationis\" divenne uno dei punti nevralgici e centrali di tutto il XVI secolo. Nato nel 1483, Lutero si form\u00f2 nell'universit\u00e0 di Erfurt in un ambiente fortemente influenzato dalle teorie di Guglielmo di Occam; divenuto monaco agostiniano nel 1505, insegn\u00f2 successivamente etica, dogmatica ed esegesi a Wittemberg. Profondamente turbato dall'idea del peccato, tra il 1515 e il 1517, dopo aver riflettuto su di un passo della Lettera ai Romani elabor\u00f2 una nuova teoria in cui si asseriva che per la salvezza dell'anima non era necessario conseguire particolari meriti ma era sufficiente abbandonarsi all'azione salvifica di Dio: bastava quindi credere per sapersi e sentirsi salvato. Da qui, Lutero arriv\u00f2 ad altre conclusioni teologiche, tra cui quella in cui si negava il ruolo di intermediazione della Chiesa sull'interpretazione delle sacre scritture.\nL'occasione per rendere pubbliche le sue teorie gli venne nel 1516 a seguito della predicazione nella provincia di Magdeburgo di Johann Tetzel. Tetzel aveva ricevuto dall'arcivescovo di Magonza Alberto di Hohenzollern l'incarico di vendere nelle sue diocesi l'indulgenza bandita da papa Leone X per finanziare il rifacimento della basilica di San Pietro. Scandalizzato da ci\u00f2, Lutero redasse 95 tesi che fece circolare tra i teologi al fine di suscitare un dibattito. In queste, non solo critic\u00f2 la vendita delle indulgenze ma espresse i suoi dubbi anche su simonia, suffragio dei defunti nel purgatorio, intercessione e culto dei santi e delle loro immagini, ossia gran parte dei punti centrali dell'ecclesiologia medievale.\nGli effetti delle tesi di Lutero sulla cristianit\u00e0 cattolica furono dirompenti: sebbene il teologo tedesco avesse trovato moltissimi sostenitori, molti e potenti avversari gli mossero gravi accuse. Nel 1520, al termine di un processo tenutosi a Roma, papa Leone X emise la bolla \"Exsurge Domine\" con cui si condannavano le 95 tesi intimando a Lutero la ritrattazione entro sei mesi, cosa che non avvenne e pertanto segu\u00ec la sua scomunica e di tutti i suoi seguaci con la bolla \"Decet Romanum Pontificem\" dell'anno successivo. Anche l'imperatore Carlo V si schier\u00f2 contro il riformatore e fu soltanto grazie alla protezione dell'elettore di Sassonia Federico il Saggio, che Lutero pot\u00e9 presenziare alla dieta di Worm, in cui venne ribadita la sua condanna, senza che venisse messa a rischio la sua incolumit\u00e0..\nNegli anni seguenti i principi tedeschi sostenitori della riforma luterana aumentarono di numero, mentre i loro rapporti con l'imperatore si alternarono in periodi di compromesso quando Carlo V aveva bisogno di loro nelle guerre contro gli ottomani o contro Francesco I di Francia, a periodi di violenti scontri. L'instabile situazione che affliggeva la cristianit\u00e0 occidentale, divisa tra protestanti e cattolici, ebbe tra le sue veri manifestazioni il tragico sacco di Roma del 1527 ad opera dei Lanzichenecchi, truppe tedesche mercenarie di fede e di sentimenti antipapali, al soldo dell'imperatore ma in quel momento senza una vera guida. Il sacco, oltre ad essere stato una calamit\u00e0 per la citt\u00e0, rappresent\u00f2 una vera umiliazione per la Chiesa cattolica impegnata a contrastare il luteranesimo.\nUno dei principali collaboratori di Lutero fu il teologo Filippo Melantone, di indole pi\u00f9 diplomatica, contribu\u00ec enormemente alla definizione teologica della Riforma e al suo successo. In particolare il suo lavoro \"Confessione augustana\" divenne il testo basilare della confessione luterana, rappresentandone la professione di fede. I principi teologici del luteranesimo si possono sintetizzare in tre celebri affermazioni: \"sola fide\", la sola fede \u00e8 sufficiente per la salvezza; \"sola gratia\", se ci\u00f2 che salva \u00e8 solo la fede in Dio, allora nessuna azione umana pu\u00f2 cambiare ci\u00f2 che Dio ha gi\u00e0 deciso; \"sola Scriptura\", la Sacra Scrittura non solo contiene tutte le verit\u00e0 rivelate da Dio, ma non ha bisogno di essere illuminata e chiarita dalla tradizione, quindi \u00e8 inutile la mediazione della Chiesa con il suo magistero, con le sue strutture (papa e gerarchia ecclesiastica) e con i suoi sacramenti.\nMa mentre i teologi affinavano le questioni dottrinali, nel Sacro Romano Impero la Riforma assunse un connotato sempre pi\u00f9 politico. Un tentativo di compromesso venne effettuato alla Dieta di Spira del 1526 permettendo ai Principi che lo volevano di abbracciare il luteranesimo ma a quella del 1529, l'imperatore Carlo V viet\u00f2 ogni ulteriore novit\u00e0: cio\u00e8 gli stati luterani potevano rimanere tali, gli altri dovevano rimanere fedeli al cattolicesimo. Ad Augusta nel 1530 venne imposto ai Principi protestanti la restituzione dei beni ecclesiastici sottratti alla Chiesa cattolica; questi, a loro volta, per paura di ritorsioni imperiali, si unirono nella Lega di Smalcalda.\nSvanite le speranze di un accordo con i riformatori, l'imperatore Carlo V si decise alla guerra contro la Lega di Smalcalda, la prima delle guerre di religione che devasteranno l'Europa per almeno un secolo. Il conflitto termin\u00f2 nel 1555 con la Pace di Augusta, che sanc\u00ec definitivamente la divisione religiosa della Germania. Tre furono le clausole principali: \"Cuius regio, eius religio\": il Principe poteva scegliere liberamente a quale religione appartenere, i sudditi o la accettavano o dovevano emigrare in un altro Stato; \"Reservatum ecclesiasticum\": i Principi che avrebbero in seguito abbandonato il cattolicesimo avrebbero perso tutti i loro beni; \"Declaratio secreta\": per compensare il \"reservatum\", in un accordo segreto venne riconosciuto ai nobili, alle citt\u00e0 e ai villaggi che da anni avevano abbracciato il luteranesimo, il diritto di restare liberamente nella loro fede.\nLe chiese riformate: Zwingli, Bucer e Calvino.\nIn Svizzera e Germania meridionale le chiese riformate seguirono un percorso quasi parallelo da quelle luterane ma con aspetti peculiari e che portarono a comporre un mosaico composito di realt\u00e0 diverse tra loro, tuttavia tutte affondano le loro radici nell'attivit\u00e0 riformatrice di Ulrico Zwingli, Martin Bucer e Giovanni Calvino. Questi, a differenza di Lutero, non cercarono una Riforma della sola Chiesa ma di tutta la societ\u00e0. Infine, questi operarono in un contesto politico fatto di libere citt\u00e0, di fatto autonome dal Sacro Romano Impero e di conseguenza prive della forte presenza di quei Principi tedeschi che, a vantaggio o a svantaggio, influenzarono cos\u00ec tanto sul luteranesimo.\nUlrico Zwingli inizi\u00f2 la sua azione a Zurigo intorno al 1522 con lo scopo, come Lutero, di riformare la Chiesa e non di rifondarla ma differenziandosi dal teologo di Wittenberg per una accentuata critica verso gli abusi della societ\u00e0 del tempo e una forte influenza proveniente dell'umanesimo. A seguito di una disputa tenutasi il 29 gennaio 1523 tra Zwingli e il vicario generale della diocesi di Costanza, il consiglio cittadino di Zurigo determin\u00f2 vincitore il primo dandogli il potere di riformare la citt\u00e0, cosa che port\u00f2 a compimento nel 1525. La sua opera, incentrata sulla Bibbia, port\u00f2 all'abolizione della messa cattolica, alla rimozione delle immagini ritraenti la Madonna e i Santi e la proibizione del loro culto, venne favorita la predicazione in lingua volgare basata solo sulle Scrittura, venne abbandonato l'obbligo di celibato ecclesiastico e molti monasteri furono soppressi. Per Zwingli la presenza del corpo e del sangue di Cristo nell'eucarestia (transustanziazione) era solamente simbolica e rappresentava solamente una commemorazione del sacrifico di Ges\u00f9 Cristo. Infine, la sua riforma, diffusasi in molte altre citt\u00e0 svizzere e della Germania meridionale, fu caratterizzata anche da profondi connotati moralizzatori della societ\u00e0 del tempo. Alla morte di Zwingli la guida della Chiesa riformata zurighese pass\u00f2 a Heinrich Bullinger orientandola verso una linea equilibrata e di compromesso con le altre correnti riformiste. Contribu\u00ec personalmente all'elaborazione delle \"Confessiones Helveticae\" che divennero le confessioni di fede delle Chiese riformate svizzere.\nStabilitosi nel 1523 a Strasburgo, Martin Bucer prosegu\u00ec sul solco della predicazione di Johann Geiler von Kaysersberg arricchendola con la sua solida formazione teologica e umanistica diventando una delle \u201canime del movimento riformatore\u201d. La sua opera si concretizz\u00f2 in una ampia riforma sociale basata su un forte rigorismo morale, in ambito sia pubblico sia nei rapporti privati come quelli matrimoniali. In citt\u00e0 la messa nella forma cattolica continu\u00f2 ad essere celebrata fino al 20 febbraio 1519, ma in volgare e con un rito pi\u00f9 semplice in cui veniva dato ampio spazio al canto. Bucer intrattenne proficui e cordiali rapporti con gli altri riformatori svizzeri e salisburghesi ma vi furono contrasti con i luterani ad eccezione di Melantone con cui condivideva la formazione sulle opere di Erasmo da Rotterdam.\nCompletati gli studi di giurisprudenza, Giovanni Calvino dette alle stampe nel 1536 a Basilea la sua opera pi\u00f9 celebre \"Institutio christianae religionis\", dedicato a Francesco I di Francia, a cui nel tempo seguiranno nuove edizioni riviste e ampliate arrivando a costituire un fondamentale trattato della teologia sistematica protestante che ebbe grande influenza nel mondo occidentale. Dopo un fallito tentativo di riforma a Ginevra insieme a Guillaume Farel, Calvino ripar\u00f2 a Strasburgo dove ebbe modo di conoscere le idee di Bucer che ebbero su di lui una forte influenza. Rientrato a Ginevra in qualit\u00e0 di pastore su richiesta delle autorit\u00e0 cittadine nel 1541 questa volta pot\u00e9 attuare le sue dottrine riformistiche. Calvino diede alla Chiesa locale un nuovo assetto, dividendone i fedeli in quattro gruppi: pastori, dottori, anziani e diaconi, e istituendo il \"concistori\" formato da pastori e anziani e che si riuniva a cadenza settimanale per assicurarsi il rigido rispetto dell'ortodossia e della moralit\u00e0 tra i cittadini. La sua teologia non fu particolarmente originale, preferendo un'opera di riorganizzazione e armonizzazione delle idee riformiste precedenti. Medi\u00f2 tra il concetto della consustanziazione proposto da Lutero con quella del semplice simbolismo di Zwigli asserendo che \u00abil pane e il vino sono strumenti attraverso i quali entriamo in comunione con la sostanza di Cristo partecipando realmente ai benefici del Dio incarnato\u00bb. Riguardo alla rilevanza delle opere, secondo Calvino, seguendo la dottrina della predestinazione, queste non contribuiscono alla salvezza dell'uomo ma sono necessarie per conferire gloria a Dio e rispettare la sua volont\u00e0. Infine, per il riformatore ginevrino, a differenza di Lutero, la Chiesa possedeva la prerogativa di imporre alla societ\u00e0 civile la sua moralit\u00e0, la sua struttura e le sue leggi. Grazie alla sua guida Ginevra divenne una delle capitali del protestantesimo riformato dove accorsero religiosi da ogni parte d'Europa contribuendo poi a diffonderne il modello. Calvino mor\u00ec il 27 maggio 1564 e Teodoro di Beza gli successe alla guida della Chiesa ginevrina.\nLa Riforma protestante in Inghilterra.\nIn Inghilterra la rottura con Roma del 1534 non fu dovuta solo alle passioni e alle iniziative di Enrico VIII, ma fu l'ultimo atto di un lungo processo, in corso dalla fine del Trecento, che da un lato vedeva aumentare sempre pi\u00f9 l'ostilit\u00e0 contro il clero e la gerarchia corrotta, dall'altro tendeva alla costituzione di una Chiesa autonoma dal papa.\nLa causa scatenante fu comunque il rifiuto del papa Clemente VII di concedere a Enrico la nullit\u00e0 del matrimonio con Caterina d'Aragona, figlia del cattolicissimo re di Spagna e zia dell'imperatore Carlo V. Il diniego port\u00f2 il re inglese, dapprima a farsi proclamare nel 1531 capo della chiesa inglese e tre anni pi\u00f9 tardi, con l\"'Atto di Supremazia\", ad attribuire al sovrano i diritti su essa che prima spettavano al papa di Roma. Di fatto, ad esclusione del primato del papa, tutto il resto dell'antica fede venne mantenuto. Il popolo e la gerarchia inglese accettarono senza troppe obiezioni le decisioni del sovrano, il quale decise anche la soppressione dei monasteri inglesi e la confisca dei beni ecclesiastici. Tuttavia, alcuni critici come Tommaso Moro e John Fisher pagarono con la vita la loro opposizione ad Enrico. Alla morte del re, la chiesa inglese era sostanzialmente ancora cattolica: era s\u00ec in atto uno scisma, ma la fede era ancora quella tradizionale.\nFu con il figlio e successore di Enrico, Edoardo VI, che vennero introdotte profonde modifiche religiose, cosicch\u00e9 dallo scisma si pass\u00f2 all'eresia. Nel 1549 venne pubblicato un nuovo rituale liturgico, il \"Book of Common Prayer\", di stampo protestante, e nel 1553 una professione di fede di tendenze calviniste circa la dottrina eucaristica. Con il regno di Maria I, figlia di Enrico VIII sempre rimasta fedele al cattolicesimo, si assistette ad un tentativo di restaurazione dell'antica fede a cui contribu\u00ec il cardinale Reginald Pole. Nonostante gli sforzi, Maria non riusc\u00ec a guadagnarsi il favore popolare, cui pose rimedio con la condanna a morte di decine di oppositori, e il ripristino del cattolicesimo termin\u00f2 con la sua morte avvenuta nel 1558.\nE' con Elisabetta I, succeduta a Maria, che l'Inghilterra accolse definitivamente le idee riformatrici che circolavano in Europa. Nel 1559 venne promulgata la legge che riconosceva la regina \"supremo governatore della Chiesa d'Inghilterra\"' e che impose agli ecclesiastici un giuramento di fedelt\u00e0. Fino al 1570 i cattolici inglesi godettero di una certa tolleranza ma il 25 febbraio di quell'anno, papa Pio V, con una mossa del tutto oramai anacronistica, scomunic\u00f2 e depose la regina con la bolla \"Regnans in Excelsis\", in forza della concezione medievale del potere del papa sui sovrani. Questo provoc\u00f2 la reazione di Elisabetta che fin\u00ec per considerare i cattolici come ribelli politici, bandendoli dal regno. Nonostante la ferma politica religiosa di Elisabetta l'Irlanda rimase a maggioranza cattolica, cos\u00ec come lo rimase parte della piccola nobilt\u00e0 inglese.\nMovimenti radicali.\nSull'onda delle tesi luterane, nell'Impero germanico iniziarono ad affermarsi alcuni movimenti maggiormente radicali. Gi\u00e0 verso la fine del 1521 a Wittenberg, alcuni luterani, come Andrea Carlostadio, Zwingli e Melantone, dettero vita ad una Riforma dai caratteri pi\u00f9 estremi arrivando a cambiare la forma della Messa, a distribuire l'eucaristia nelle due specie, e a predicare teorie iconoclaste. I violenti scontri che seguirono obbligarono lo stesso Lutero a fare immediato ritorno in citt\u00e0 per richiamare all'ordine e alla pace. Carlostadio fu tra i seguaci di Lutero quello che pi\u00f9 da lui si distacc\u00f2 abbracciando posizioni maggiormente radicali, come la proibizione della musica e dell'arte in chiesa, l'accettazione del matrimonio per il clero, il respingimento del battesimo dei bambini e, forse pi\u00f9 importante, la negazione della presenza reale di Cristo nell'Eucaristia.\nNicolas Storch, un tessitore di Zwickau, aveva iniziato a predicare a seguito di presunte visioni, secondo le quali egli sarebbe stato destinato a combattere la corruzione della Chiesa cattolica raccogliendo un gruppo di seguaci, noti poi come \"Profeti di Zwickau\". Essi sostenevano la comunione dei beni, la cura dei poveri, l'espropriazione dei monasteri e delle abbazie e, all'occorrenza, la resistenza allo strapotere dei principi; inoltre, rifiutavano il battesimo dei bambini. Le idee di Storch ebbero una grande influenza sul sacerdote Thomas M\u00fcntzer che in seguito i dedicher\u00e0 ad un'intensa attivit\u00e0 di propaganda. Inizialmente, M\u00fcntzer fu un ammiratore anche di Lutero, ma poi se ne distaccher\u00e0 in quanto giudicava il riformatore agostiniano troppo debole nei confronti dei principi e distante dai bisogni del popolo; inoltre contestava la teoria della giustificazione luterana che accusava di distogliere gli uomini dall'obbedire ai comandamenti di Dio. Quando nel 1524 scoppi\u00f2 la rivolta dei contadini, M\u00fcntzer si schier\u00f2 subito dalla parte dei rivoltosi, mentre Lutero condann\u00f2 l'insurrezione asserendo che \u00abnessuna giustificazione legittimava la rivolta contro l'autorit\u00e0 costituita\u00bb e invitando pubblicamente con un opuscolo i Principi a soffocare nel sangue la sommossa. Questa evoluzione di Lutero \u00e8 sintomo di uno smarrimento del riformatore: di fronte all'anarchia e al caos che si stavano diffondendo in Germania, era assolutamente necessario trovare un principio su cui fondare ordine e stabilit\u00e0; avendo eliminato il papa e la gerarchia, non restava che lo Stato che potesse dare appoggio alla nuova chiesa fondata da Lutero. La dura repressione che ne segu\u00ec port\u00f2 alla condanna a morte di M\u00fcntzer nel 1525.\nGran parte delle idee dei profeti di Zwickau vennero assorbite dagli anabattisti, sorti in Svizzera nel 1525 tra alcuni gruppi di teologi in contrasto con Ulrico Zwingli. Il nome, coniato dai loro nemici (tra essi si chiamavano \"Fratelli in Cristo\"), derivava dal rifiuto del battesimo dei neonati, un battesimo ricevuto per volont\u00e0 altrui e per interposta persona. Inoltre, contestavano la transustanziazione, accettavano la poligamia, consideravano il servizio militare e la propriet\u00e0 privata in contrasto con il messaggio evangelico. Tali connotati sovversivi e radicali caus\u00f2 al movimento pesanti persecuzioni da parte delle autorit\u00e0 civili e religiose. Fu grazie a riformatore Menno Simons che gli anabattisti olandesi poterono sopravvivere ai tentativi di soppressione; egli gli riorganizz\u00f2 nella Chiesa mennonita, una comunit\u00e0 che si differenziava fagli anabattisti per seguire il principio di non violenza e resistenza passiva, cosa che gli permise di godere di una certa tolleranza. In Moravia dagli anabattisti ebbero origine gli Hutteriti, dal nome del predicatore itinerante Jakob Hutter arso vivo a Innsbruck nel 1536. Come alcune comunit\u00e0 anabattiste, anche quelle hutterite si basarono sul principio della comunanza dei beni, ma questo non venne imposto, ma adottato su basi volontarie da tutti i membri.\nConseguenze ed effetti della Riforma.\nLa Riforma protestante ebbe effetti dirompenti sul cristianesimo occidentale. In primo luogo and\u00f2 definitivamente a rompersi quell'unit\u00e0 religiosa che da secoli contraddistingueva l'Europa: se l'Italia, la Spagna e la Francia rimasero a maggioranza cattolica e riconoscendo dunque il primato del papa, Svizzera, Inghilterra, Scandinavia e parte della Germania, dell'Austria, dell'Ungheria e della Boemia, avevano abbandonato Roma per seguire altre confessioni riformate. Numericamente si stima che tra i circa cinquanta milioni di abitanti che doveva contare l'Europa della prima met\u00e0 del XVI secolo, circa venti milioni erano passati al protestantesimo.\nTale frammentazione comport\u00f2 inevitabilmente lo scoppio di guerre di religione che insanguinarono l'Europa. Particolare la situazione della Francia che ondeggi\u00f2 a lungo tra cattolicesimo e protestantesimo per poi orientarsi definitivamente verso Roma alla fine del secolo sotto re Enrico IV di Francia ma solo dopo pesanti conflitti spentisi solo grazie all'Editto di Nantes. In Germania, la pace raggiunta ad Augusta, dur\u00f2 soltanto fino agli inizi del XVII secolo quando venne rotta dalla Guerra dei trent'anni.\nIl papato di Roma usc\u00ec profondamente indebolito dal punto di vista politico ma la spinta della Riforma contribu\u00ec ad elevarlo sul piano morale dopo il decadimento che aveva attraversato in et\u00e0 Rinascimentale. La decadenza del potere papale e la rottura dell'unit\u00e0 religiosa furono fattori che senza dubbio contribuirono al processo di affermazione degli Stati nazionali e del nazionalismo gi\u00e0 da tempo avviato.\nMolti storici hanno evidenziato un influsso da parte della Riforma sulla storia economica del continente. In particolare, Max Weber e Ernst Troeltsch hanno evidenziato come la predicazione di Giovanni Calvino riguardo alla missione che Dio avrebbe affidato a tutti i singoli uomini abbia influenzato molti fedeli a dedicare tutte le loro energie per raggiungere il successo, mentre il contestuale elogio ad una vita sobria abbia limitato i consumi e quindi l'accumulo dei capitali, favorendo cos\u00ec l'affermarsi del capitalismo. Secondo tali teorie, non universalmente accettate, \u00abmentre il cattolicesimo ha cercato di incanalare la vita economica dentro gli argini morali favorendo l'armonia tra le diverse classi e difendendo quelle dei meno abbienti, il protestantesimo ha incoraggiato il predominio dei ricchi\u00bb.\nLa Controriforma cattolica (1545-1648).\nResta aperto oggi, tra gli storici, il problema se la riforma in seno alla Chiesa di Roma sia semplicemente una reazione alla riforma luterana (e dunque da considerarsi Controriforma), oppure se vi sono elementi per dire che, in seno alla Chiesa cattolica, vi erano germi di riforma indipendenti da Lutero (e dunque cronologicamente prima del 1517), e tali da potersi considerare come una vera Riforma cattolica.\nPrime avvisaglie.\nGi\u00e0 da molto prima che Lutero rendesse pubbliche le sue 95 tesi, all'interno della chiesa cattolica era emersa l\u2019esigenza di procedere verso una riforma complessiva. Numerosi furono i casi di singole personalit\u00e0 che tra la fine del XV e l\u2019inizio del XVI secolo intrapresero iniziative sinceramente volte a ripristinare i principi religiosi. Fu il caso dell\u2019arcivescovo spagnolo Francisco Jim\u00e9nez de Cisneros, che dal 1495 riform\u00f2 l'arcidiocesi di Toledo presiedendo alcuni sinodi, obbligando la residenza per i sacerdoti, insegnando la dottrina cristiana e finanziando la Bibbia Poliglotta Complutense; di Gian Matteo Giberti, vescovo di Verona dal 1524 dove profuse grandi energie nel rafforzamento dell\u2019autorit\u00e0 episcopale, nella formazione del clero e nel riordinamento delle strutture diocesane a beneficio; o del vescovo di Bressanone Cusano.\nA Napoli si form\u00f2 intorno a Juan de Vald\u00e9s, rifugiatosi in Italia nel 1523 per sfuggire all\u2019inquisizione spagnola, un circolo letterario e religioso dedito a riflessioni sulle sacre scritture che stimol\u00f2 il desiderio di una riforma spirituale della Chiesa. Pietro Carnesecchi attribu\u00ec a de Vald\u00e9s l'adozione della dottrina evangelica della giustificazione per la sola fede e, insieme, il rifiuto dello scisma luterano.\nTalvolta, anche i pontefici e gli alti ecclesiastici avevano dimostrato una certa sensibilit\u00e0 verso una possibile riforma. Non sempre ci\u00f2, tuttavia, si concretizz\u00f2, come nel caso del concilio Lateranense V, convocato da Giulio II per ragioni politiche ma che non manc\u00f2 di evidenziare le problematiche della chiesa ma senza riuscire a raggiungere risultati. Il \"Libellus ad Leonem X\" (Libello a Leone X) \u00e8 un memoriale che i nobili veneziani e monaci eremiti camaldolesi Tommaso Giustiniani e Vincenzo Querini, amici dell\u2019umanista e futuro cardinale Pietro Bembo, indirizzarono nell'estate del 1513 al neoeletto papa Leone X, nel quale vengono presentati i mali della Chiesa del tempo e l\u2019esigenza di riforme per risolverli attraverso rinnovamenti strutturali. Nel 1537, a riforma protestante gi\u00e0 in atto, una commissione, presieduta dal cardinale Gasparo Contarini, nominata da papa Paolo III produsse il documento conosciuto come \"Consilium de Emendanda Ecclesia\" in cui veniva analizzata la situazione della chiesa di Roma a cui seguivano alcune raccomandazioni sull'adozione di riforme moralizzatrici. Contarini serv\u00ec anche come legato papale in occasione dei colloqui di Ratisbona svoltisi tra cattolici e protestanti nel 1541 e nel 1546 per evitare, tuttavia senza successo, la frattura tra i due mondi. Inoltre, nel 1542, Paolo III istitu\u00ec con la costituzione apostolica \"Licet ab initio\" la Congregazione per la dottrina della fede con lo scopo di \u00abmantenere e difendere l'integrit\u00e0 della fede, esaminare e proscrivere gli errori e le false dottrine\u00bb e che in breve tempo assunse un grande potere.\nAssociazioni e ordini religiosi.\nIl diffuso sentimento verso una rinnovata religiosit\u00e0 riguard\u00f2 anche il popolo come lo dimostra lo sviluppo di associazioni religiose laiche, la nascita di nuovi ordini religiosi e il rinnovamento di quelli pi\u00f9 antichi. Le associazioni laiche, ispirate da una volont\u00e0 di perseguire i dettati evangelici, ebbero come obiettivo opere di carit\u00e0 verso i poveri e gli ammalati, soprattutto con la fondazione o il restauro di ospedali per malati cronici o incurabili; la pi\u00f9 grande associazione italiana laica fu la Compagnia del Divino Amore, nata a Genova alla fine del Quattrocento per opera di Ettore Vernazza, che ben presto si diffuse in molte citt\u00e0 dell'Italia settentrionale, ma anche a Roma e a Napoli.\nI vecchi ordini religiosi si riformarono al loro interno, cos\u00ec che, accanto a monasteri con la vecchia regola, si forrmarono monasteri dotati di una regola riformata che spesso intendeva ripristinare i primitivi ideali abbandonati da tempo. Un classico esempio fu la riforma dei carmelitani ad opera di Santa Teresa d'Avila e San Giovanni della Croce che dette origine ai carmelitani scalzi. All'interno dell'ordine francescano sorse il ramo cappuccini, approvato nel 1528 da papa Clemente II su iniziativa di Matteo da Bascio che voleva riproporre una pi\u00f9 stretta osservanza della regola francescana improntata su povert\u00e0 ed eremitismo; ben presto, grazie alla loro vita austera, alla proficua attivit\u00e0 pastorale e all'esercizio della carit\u00e0 verso i poveri e i malati, ottennero la sitma della popolazione. All'interno dei domenicani, figure come Egidio da Viterbo e Girolamo Seripando furono fondamentali per un rinnovamento al'insegna di una maggiore spiritualit\u00e0.\nTra la fine del quattrocento e la prima met\u00e0 del cinquecento sorse anche nuovi ordini religiosi, tra cui i Chierici Regolari Teatini istituiti nel 1524 da Gaetano Thiene e Gian Pietro Carafa con l'obiettivo migliorare la religiosit\u00e0 dei fedeli attraverso la predicazione e opere caritatevoli, i chierici regolari di San Paolo fondati da Antonio Maria Zaccaria, la compagnia dei servi dei poveri nata intorno al 1534 per iniziativa di san Girolamo Emiliani per sostenere opere di carit\u00e0 verso gli orfani e le donne traviate, l'ordine ospedaliero di Giovanni di Dio dedicato all'assistenza dei malati e sopedali.\nL'istituzione della Compagnia di Ges\u00f9 da parte di Ignazio di Loyola avr\u00e0 notevoli ripercussioni sulla storia del cattolicesimo. La regola dei gesuiti, cos\u00ec verranno chiamati gli appartenenti alla Compagnia, venne approvata nel 1540 con la bolla \"Regimini militantis Ecclesiae\" emanata da Paolo III; accanto ai tradizionali voti di povert\u00e0, castit\u00e0 e obbedienza, gli appartenerti ne aggiungevano uno di obbedienza specifica al pontefice, una scelta molto particolare in un periodo in cui il papato era soggetto a critiche e a scarsa autorevolezza. \u00abCulturalmente agguerriti e numerosi, i gesuiti esercitarono la loro influenza in campi molteplici diventando l'elemento pi\u00f9 dinamico della Chiesa romana\u00bb.\nGli ordini secolari femminili furono un caso particolare sorto dalla volont\u00e0 di molte donne che intendevano condurre una vita religiosa senza per\u00f2 abbandonare la societ\u00e0 secolare a cui volevano partecipare attivamene secondo gli ideali del Vangelo. Ad esempio, le Suore angeliche di San Paolo, la cui regola venne approvata da papa Paolo III nel 1535, si dedicarono alle attivit\u00e0 di assistenza e di istruzione verso le fasce pi\u00f9 disagiate della popolazione; le Orsoline, un istituto secolare fondato da Angela Merici, vivevano \u00abda vergini nel mondo\u00bb, ovvero non praticavano vita comune, non avevano abito religioso e non emettevano voti, ma si ponevano come obiettivo il soccorso alle giovani in difficolt\u00e0.\nIl concilio di Trento.\nL'esigenza urgente di un concilio che potesse mettere ordine nella Chiesa occidentale era fortemente sentita da pi\u00f9 parti ma, nel contempo, si palesavano anche resistenze alla sua convocazione. Da una parte, sia Lutero che tutti i principi tedeschi, protestanti e cattolici, lo chiedevano a gran voce purch\u00e9 fosse \u00abuniversale, libero, cristiano, in terra tedesca\u00bb, dall'altra i papi temevano che cos\u00ec avrebbero perso ancora di pi\u00f9 la propria autorit\u00e0, memori delle teorie conciliariste non certo sopite. Inoltre, il difficile contesto storico che vedeva lo scacchiere europeo travagliato da continue guerre tra gli Asburgo e il Regno di Francia non rendeva facile la serena mobilitazione dei vescovi per lo svolgimento dei lavori conciliari.\nLa svolta si ebbe con l'elezione al soglio pontifico di Paolo III nel 1534. Gi\u00e0 un anno e mezzo dopo la propria elezione, papa Farnese si mosse per convocare un concilio ma dovette poi rinunciare pervia degli eventi bellici. Dopo ulteriori tentativi falliti e a seguito dell'insuccesso dei colloqui di Ratisbona del 1541, aiutato anche dalla favorevole situazione politica a seguito della pace di Crepy, il pontefice pot\u00e9 emanare nel novembre del 1544 la bolla pontificia di convocazione \"Laetare Jerusalem\". Il Concilio di Trento si apr\u00ec solennemente il 13 dicembre 1545, III domenica di Avvento. I lavori conciliari non furono facili: nel marzo 1547 venne trasferito momentaneamente a Bologna a causa dei timori di un'epidemia di peste ma provocando le rimostranze dell'imperatore e il ritiro dei vescovi spagnoli. Papa Giulio III, succeduto a Paolo III il 7 febbraio 1550, lo riconvoc\u00f2 a Trento per il primo maggio 1551 ma meno di un anno pi\u00f9 tardi venne nuovamente sospeso per lo scoppio della guerra Asburgo\u2013Valois.\nNel frattempo, tra il 1555 e il 1559, il pontificato di papa Paolo IV, nato Gian Pietro Carafa, fu contrassegnato da una dura lotta contro le eresie: venne promulgato l\u2019indice dei libri proibiti; estesa l'inquisizione ai bestemmiatori, ai sodomiti, simoniaci, ai celebranti senza ordinazione; si stabil\u00ec la pena capitale per le eresie pi\u00f9 gravi come l'antitrinitarismo; venne precluso il voto in conclave ai cardinali sospettati di eterodossia. L'intransigenza di papa Carafa non risparmi\u00f2 gli ebrei i quali si videro precludere l'arte medica, il commercio dei beni di prima necessit\u00e0, vennero costretti a risiedere nel ghetto e ad indossare un distintivo giallo. Fu vietato anche possedere copie del \"Talmud\" e furono organizzati roghi delle copie esistenti.\nDopo 10 anni di interruzione, il concilio venne riaperto da papa Pio IV nel 1562 in uno scenario politico totalmente cambiato: l'imperatore Carlo V aveva abdicato favore del figlio Filippo II per quanto riguardava la corona di Spagna, mentre al fratello Ferdinando era spettato il titolo imperiale; nel 1555 la Dieta di Augusta aveva istituzionalizzato la Riforma protestante in molti principati dell'impero; la pace di Cateau-Cambr\u00e9sis del 1559 aveva messo fine alle continue guerre. L'ultima fase del concilio venne affidata al cardinale e legato pontificio Giovanni Gerolamo Morone, accusato precedentemente di eresia da Paolo IV e riabilitato da Pio IV. Fu grazie a lui che i lavori poterono proseguire speditamente, tanto che nel dicembre del 1563 si pot\u00e9 ufficialmente chiudere il concilio dopo quasi vent'anni dalla sua apertura.\nSociet\u00e0 cattolica della Controriforma.\nIl concilio di Trento non riusc\u00ec nell'intento di ricomporre lo scisma protestante ma ebbe comunque un notevole impatto sulla societ\u00e0 cattolica del tempo contribuendo alla formazione di una nuova spiritualit\u00e0. Se i padri conciliari accettarono le critiche sulla corruzione della Chiesa, rifiutarono energicamente tutte le teorie luterane, calviniste o zwingliane. Innanzitutto vennero rafforzati i capisaldi della dottrina messi in discussione dai riformatori: si ribad\u00ec l'importanza delle opere per l'ottenimento della grazia, in opposizione al principio \"sola scriptura\" si asser\u00ec che anche la tradizione ecclesiastica rappresentasse una fonte per il fedele mentre la natura sacramentale della Chiesa e la gerarchia che la contraddistingueva non vennero messe in discussione. Inoltre venne affermata ancora una volta l'esistenza del purgatorio, la validit\u00e0 dell'indulgenza, del culto dei santi e della Vergine. Il concilio riconobbe sette sacramenti e con il decreto \"Tametsi\" si regol\u00f2 il matrimonio stabilendo un requisito di forma per la sua validit\u00e0 e introducendo l'istituto delle pubblicazioni che dovevano precederlo. Secondo le disposizioni il matrimonio doveva essere celebrato dinnanzi al parroco personale dei nubendi e alla presenza di almeno due testimoni. Furono anche istituiti i registri parrocchiali, dove il matrimonio doveva essere trascritto. A livello politico, dal concilio l'autorit\u00e0 del pontefice ne usc\u00ec rafforzata, almeno formalmente, come non mai.\nNon tutti gli stati cattolici accettarono le decisioni conciliari immediatamente. In Spagna Filippo II applic\u00f2 i decreti con alcune interpretazioni funzionali a difendere i propri interessi, in Francia si dovete aspettare il 1615 perch\u00e9 la chiesa Gallicana recepissi i decreti anche se l'attivit\u00e0 legislativa dei vescovi e il modello pastorale di Carlo Borromeo avevano gi\u00e0 permesso la diffusione di alcuni aspetti. In Italia le disposizioni del concilio vennero recepite in maniera differente tra stato e stato ma in generale i principi si schierarono dalla parte del papa convinti che l'adesione alla Chiesa cattolica fosse fondamentale per prevenire disordini come invece stava avvenendo nella Francia sconvolta da guerre di religione che contrapponevano cattolici e ugonotti (calvinisti). La ritrovata collaborazione tra principi cattolici e papato ebbe come apice la stipula di una lega santa tra papa Pio V, Spagna e Repubblica di Venezia contro l'impero ottomano sfociata nella vittoria colta a Lepanto nel 1571, impresa che sar\u00e0 poi oggetto di una forte propaganda. Nel 1572, tra il 23 e il 24 agosto, la strage di san Bartolomeo vedr\u00e0, con il plauso del papato, il massacro di migliaia di ugonotti francesi per mano dei cattolici.\nA seguito del concilio particolare attenzione venne messa nella formazione religiosa (Catechismo del Concilio di Trento), sia del clero grazie alla istituzione di seminari nelle diocesi, sia della popolazione, spesso affidata agli ordini religiosi ed in particolare ai gesuiti. Quest'ultima per\u00f2 rimase perlopi\u00f9 superficiale, basata sull'apprendimento mnemonico delle basi teologiche; venne bandita la lettura delle sacre scritture in volgare e cos\u00ec per gran parte del popolo l'intermediazione del clero rimase essenziale per l'accesso alle rivelazioni.\nLe decisioni prese nel concilio ebbero effetti anche sull'arte. Ribadendo le decisioni del secondo concilio di Nicea, venne ribadita la liceit\u00e0 delle immagini sacre sottoposte, tuttavia, al controllo ecclesiastico. Di fatto si iniziarono a contrastare le licenze iconografiche tipiche del manierismo a favore di una pi\u00f9 precisa aderenza alla storia cristiana e all'eliminazione dei caratteri profani o quelli considerati indecenti. Tipici esempi, l'accusa a cui dovette rispondere il pittore Paolo Veronese per la sua \"cena a casa di Levi\" o la decisione di far coprire i nudi del \"Giudizio Universale\" di Michelangelo nella cappella Sistina. Dalla musica vennero banditi il contrappunto, gli improvvisi o il diminuendo. Nel 1577 san Carlo Borromeo pubblic\u00f2 un trattato sulle regole dell'architettura religiosa in ossequio alle idee emerse durante il concilio. Anche filosofia, scienza e diritto subirono la censura e venne perseguitato chiunque proponesse teorie che andassero contro la dottrina aristotelica ufficiale della chiesa.\nUno dei temi su cui la Chiesa controriformata spese maggiori energie fu quello della lotta alle eresie sotto la guida del Santo Uffizio. Il successo dei tribunali nell'estirpazione di ogni forma di eterodossia comport\u00f2 che, a partire dagli ultimi decenni del XVI secolo la maggior parte dei casi seguiti non riguardasse pi\u00f9 gli eretici in senso stretto ma i comportamenti \"superstiziosi\" di uomini e, soprattutto, donne. I giudici iniziarono, quindi, a perseguire quelle pratiche, culti e devozioni personali non in linea con la dottrina e spesso frutto di arcaiche credenze e tradizioni. Si arriv\u00f2 cos\u00ec all'apice di quel fenomeno conosciuto come \"caccia alle streghe\" in cui si celebrarono processi molteplici processi contro donne accusate di compiere magie, sortilegi e divinazioni.\nLe missioni cattoliche dopo il XIV secolo.\nTra la fine del XV e l\u2019inizio del XVI secolo gli europei compirono una serie di scoperte ed esplorazioni geografiche che cambiarono radicalmente la visione del mondo dell\u2019epoca e la modalit\u00e0 della missione cristiana arenatasi dopo il fallimento delle crociate e il completamento della cristianizzazione dei popoli europei avvenuta intorno al 1270. La Chiesa cattolica non rimase, dunque, spettatrice dell\u2019espansione coloniale. Nel maggio 1493 papa Adriano VI promulg\u00f2 la bolla pontificia \"Inter Caetera\" con cui venne fissato un confine di espansione nel mondo tra impero portoghese e impero spagnolo, confine tuttavia modificato l\u2019anno successivo con il trattato di Tordesillas confermato poi da papa Giulio II.\nInizialmente, il colonialismo portoghese in Asia ebbe caratteristiche diverse da quello spagnolo in America, con il primo basato su insediamenti commerciali sulla costa e quindi scarso coinvolgimento delle popolazioni autoctone. Ben diversa la situazione in America centrale dove gli spagnoli penetrarono sistematicamente verso l'interno non limitandosi allo sfruttamento delle ricchezze ma influendo sostanzialmente sui popoli locali come Maya, Aztechi, Incas.\nI \"conquistadores\", probabilmente anche animati da uno reale spirito missionario, intrapresero un processo di evangelizzazione degli \"indios\" spesso ricorrendo alla forza e all'oppressione. D\u2019altra parte, a partire dal pontificato di Niccol\u00f2 V, i pontefici concessero ai sovrani di Spagna e Portogallo privilegi sempre pi\u00f9 notevoli sul Nuovo Mondo, esigendo allo stesso tempo da essi che si prendessero cura dell'evangelizzazione nelle terre scoperte ma che insieme attribuivano allo Stato piena autorit\u00e0 sulla Chiesa nei territori delle missioni. Questo sistema venne chiamato patronato regio e si basava sull'idea che l'appoggio delle autorit\u00e0 civili fosse la via pi\u00f9 sicura ed efficace per la cristianizzazione dell'Asia e dell'America. Pi\u00f9 in generale il patronato regio non fu che uno degli aspetti di quel fenomeno pi\u00f9 vasto, tipico dell'epoca, dell'unione fra le due societ\u00e0, civile e religiosa, con i suoi vantaggi e i suoi gravissimi rischi. Non mancarono comunque le voci in difesa degli \"indios\" come quella del missionario Antonio de Montesinos, del domenicano Bartolomeo de Las Casas e del papa Paolo III che nel 1537 richiam\u00f2 i \"conquistadores\" al rispetto dei loro diritti tramite la bolla \"Veritas Ipsa\".\nTuttavia, fin dall'inizio delle nuove scoperte la Chiesa non fu per\u00f2 disposta a scaricare completamente su altri la responsabilit\u00e0 dell'evangelizzazione dei popoli. Gi\u00e0 papa Pio V aveva istituito nel 1568 una Congregazione cardinalizia per le missioni, Clemente VIII eresse una Congregazione de Propaganda Fide, che per\u00f2 non sopravvisse alle resistenze dei patronati. Si dovette aspettare il 22 giugno 1622 quando papa Gregorio XV eman\u00f2 la bolla ufficiale d'istituzione della Congregazione per l'evangelizzazione dei popoli il cui scopo era di controllare tutta l'attivit\u00e0 missionaria, provvedere alla formazione di missionari, ricevere rapporti e dare direttive. Grazie a questa congregazione, inizi\u00f2 lo sforzo di trasformare le missioni da fenomeno coloniale in un movimento ecclesiastico e spirituale, di difendere i missionari dalle interferenze delle autorit\u00e0 politiche, di formare un clero indigeno, di provvedere alla stampa di libri in varie lingue. Per cercare di risolvere la difficile coesistenza tra i Patronati e l'indipendenza delle attivit\u00e0 missionarie venne istituita la figura del vicario apostolico, che giuridicamente non eran un vero vescovo residenziale, ma un rappresentante speciale del papa.\nL'espansione e l'attivit\u00e0 missionaria in Asia.\nL'evangelizzazione dell'Asia ebbe caratteristiche sue particolari, dato che in questo vasto continente erano presenti tradizioni culturali e religiose di ben pi\u00f9 vasta portata rispetto agli altri continenti. Inoltre la missione era sempre pi\u00f9 resa difficile dai contrasti, spesso economici, tra le varie potenze europee che si contendevano le zone costiere asiatiche per il controllo del commercio. Infine da non dimenticare il contrasto secolare tra \"Propaganda Fide\" e il patronato portoghese. Per diffondere il cattolicesimo i missionari, in particolare gesuiti e francescani, adottarono diverse strategie. Seguendo le teorie introdotte dal missionario gesuita Alessandro Valignano, al fine di facilitare l'evangelizzazione dei popoli asiatici, si inzi\u00f2 a mettere in pratica il modello di inculturazione, ovvero l'adattamento dei missionari agli usi e costumi locali per avvicinarsi maggiormente alle popolazioni indigene. Tuttavia, emerse il problema della difficolt\u00e0 ad adattare i principi cristiani alla civilt\u00e0 delle varie nazioni facendo sorgere alcune controversie (controversia dei riti cinesi, controversia dei riti malabarici).\nIn India gi\u00e0 da secoli vi erano antiche comunit\u00e0 dei Cristiani di San Tommaso con i propri riti e la propria dottrina. Per questo vennero viste con diffidenza dai missionari portoghesi giunti insieme agli esploratori, i quali iniziarono un sistematico tentativo di epurazione dagli indigeni di ogni traccia di nestorianesimo a favore dell'accettazione dei dettati del concilio di Calcedonia del 451 al fine di stabilire una indubbia comunione con Roma. Ci\u00f2 provoc\u00f2 malcontenti e tensioni che sfociarono in una presa di posizione da parte delle comunit\u00e0 autoctone che non vollero riconoscersi nel cristianesimo cattolico dando origine, se non proprio ad uno scisma, ma ad una frattura con la sede latina. Si dovr\u00f2 aspettare la seconda met\u00e0 del XVII secolo perch\u00e9 le due chiese ritrovassero l'unit\u00e0.\nIl Giappone rappresent\u00f2 invece un duro campo di evangelizzazione e di martirio. Ad un inizio felice, segu\u00ec, tra Cinquecento e Seicento, tutta una serie di persecuzioni, che culminarono con la chiusura del Giappone agli europei, missionari compresi. Solo nella seconda met\u00e0 dell'Ottocento il Giappone fu costretto a riaprire agli europei (e dunque anche ai missionari).\nCristianesimo nell'et\u00e0 dell'assolutismo.\nNei secoli XVII e XVII in molti stati Europa and\u00f2 ad affermarsi un sistema politico, conosciuto come assolutismo monarchico, caratterizzato dalla presenza al vertice di governo di un monarca detentore unico dei poteri legislativo, esecutivo e giudiziario secondo la giustificazione del \"diritto divino dei re\". In questo contesto il sovrano si dichiarava superiore a qualsiasi legge e senza altra autorit\u00e0, n\u00e9 temporale n\u00e9 spirituale, sopra di egli. Tale situazione fu la conseguenza di alcuni processi gi\u00e0 iniziati gi\u00e0 secoli addietro in pieno basso medioevo, tra cui la conquistata supremazia della corona sulla nobilt\u00e0 sempre pi\u00f9 relegata ad un ruolo di secondo piano, la progressiva ingerenza dello stato nelle questioni religiose a seguito della crisi del papato dovuta allo scisma d'occidente e alla riforma protestante e alla non pi\u00f9 distinzione tra il potere civile e quello religioso.\nTeorizzato anche da celebri filosofi del tempo, come Jean Bodin e Thomas Hobbes, l'assolutismo ebbe fortissime ripercussioni sulla societ\u00e0 civile del tempo che venne sempre pi\u00f9 stratificata in diverse classi con privilegi, anche giuridici, differenti. Anche la comunit\u00e0 cattolica venne profondamente influenzata a seguito dei nuovi rapporti tra questioni ecclesiastiche e governo centrale.\nChiesa cattolica e societ\u00e0 europea nel XVII e XVIII secolo.\nCome gi\u00e0 detto, uno dei tratti peculiari della societ\u00e0 dell'assolutismo \u00e8 la mancanza di una netta divisione tra l'ordinamento religioso e quello civile che operano in una cos\u00ec stretta collaborazione da arrivare alle volte a sovrapporsi; se la societ\u00e0 civile assume su di essa alcuni aspetti sacri, quella religiosa adotta i mezzi legali propri della prima. Negli stati europei rimasti con il pontefice di Roma dopo la Riforma protestante, il cattolicesimo si impose come unica religione ufficiale e professabile dai sudditi mentre il sovrano ne era considerato il principale difensore e promotore. In questa simbiosi tra religione e stato il secondo arriva a riconoscere le leggi del primo e ad imporre, anche con la forza, il loro rispetto. Alla Chiesa rimane il monopolio sull'assistenza sociale e sull'istruzione, quest'ultimo un tema su cui lo Stato si disinteresser\u00e0 fino al settecento inoltrato. Gesuiti, Scolopi, Barnabiti e Benedettini furono i maggiori ordini che si dedicarono alla formazione dei fanciulli, mentre per le ragazze di alta estrazione sociale erano previsti educandati annessi ai conventi delle monache.\nLo Stato assoluto garant\u00ec alla Chiesa cattolica particolari privilegi giuridici come l'immunit\u00e0, il diritto d'asilo per gli edifici sacri e l'esenzione dalle imposte tributarie. Gli ecclesiastici erano sollevati dall'obbligo di servizio militare e godevano il diritto di essere giudicati da propri tribunali. Quest'ultimo privilegio, in particolare, non manc\u00f2 di creare diverse tensioni tra cui la cosiddetta guerra dell'Interdetto scoppiata nel 1606, al tempo del pontificato di papa Paolo V, tra la Repubblica di Venezia e la Stato Pontificio a seguito dell'arresto di due preti cattolici. A fare da contrappeso a tali concessioni alla Chiesa vi fu una pesantissima ingerenza dello Stato negli affari religiosi arrivando ad un minuzioso controllo su tutte le sue attivit\u00e0 e sulla sua organizzazione: un sistema che \u00e8 conosciuto come \"giurisdizionalismo\".\nIn un tale contesto \u00e8 facile rendersi conto che, se da un lato la Chiesa cattolica pot\u00e9 beneficiare di protezione e prestigio, dall'altro le intromissioni dell'autorit\u00e0 civile gli procurarono diversi problemi. Se oramai le elezioni dei pontefici e le nomine dei vescovi erano spesso guidate dai governi, anche la vita dei monasteri and\u00f2 in rapida decadenza. Sempre pi\u00f9 spesso le abbazie pi\u00f9 ricche venivano date in commenda ad abati commendatari, talvolta persino laici, che non risiedevano nel monastero e nemmeno si occupavano della sua gestione, lasciandola al priore, ma si limitavano solo al percepimento dei redditi prodotti; un sistema spesso adottato per sistemare finanziariamente i molti figli illegittimi di una nobilt\u00e0 sempre pi\u00f9 immorale ma che inevitabilmente lasciava le abbazie in stato di povert\u00e0.\nAnche il basso clero secolare non godeva di prosperit\u00e0: in numero fin eccessivo, si contava circa un sacerdote ogni 40-50 abitanti, la loro formazione era spesso approssimativa a causa di una non omogenea presenza di validi seminari. Una massa cos\u00ec ampia di preti scarsamente occupati, poco istruiti e in fragili condizioni economiche arriv\u00f2 addirittura a rappresentare un problema di ordine pubblico. Diversa era la situazione degli appartenenti alle pi\u00f9 alte gerarchie ecclesiastiche che potevano godere di patrimoni assai cospicui che gli permettevano di vivere nello sfarzo. Gli stessi pontefici conducevano un'esistenza simile a quella dei sovrani circondandosi di una corte che seguiva un cerimoniale sfarzoso. Papa Gregorio XIII, giudicando i palazzi del vaticano oramai insufficienti, fece costruire la reggia del Quirinale che da papa Clemente VIII divenne la residenza abituale dei papi.\nNonostante tale decadenza la comunit\u00e0 dei credenti appare ben coesa nella fede che veniva esercitata con sincero sentimento. Il popolo partecipava assiduamente alle funzioni religiose e quasi tutti si accostavano ai sacramenti almeno a Pasqua. La quotidianit\u00e0 era fortemente influenzata dal cattolicesimo: ricorrenze religiose, feste per consacrazione di chiese, sontuose processioni scandivano i tempi. Tali eventi arrivarono ad essere talmente numerosi che si tent\u00f2 di limitarli come fece papa Urbano VIII. Appartenenti al clero regolare, pi\u00f9 istruiti di quello secolare, tenevano appassionate prediche che duravano oltre un'ora e mezza spesso incentrate sulla figura del Signore come severo giudice supremo. Nonostante la scarsa scolarizzazione praticamente tutti conoscevano le basi fondamentali della dottrina cristiana accentandole senza particolari riserve anche se le classi pi\u00f9 basse l'applicavano in maniera rozza e primitiva a differenza delle \"elites\" culturali che potevano accedere ad opere ascetiche e mistiche. Nel settecento, tuttavia, con il lento affermarsi delle idee illuministiche il sentimento religioso and\u00f2 sempre pi\u00f9 ad affievolirsi con il contestuale decadimento morale del clero. La religione non manc\u00f2 di far sentire la sua influenza anche sulla cultura barocca; i lavori di Miguel de Cervantes, Calderon de la Barca, Juan de Herrera, Lope de Vega nella letteratura, El Greco, Diego Vel\u00e1zquez, Bartolom\u00e9 Esteban Murillo, Pieter Paul Rubens, Antoon van Dyck, Gian Lorenzo Bernini, Francesco Borromini, Caravaggio nell'arte, ne furono i pi\u00f9 celebri esempi.\nL'intensa religiosit\u00e0 si tramut\u00f2, talvolta, anche in eccessi che sfociarono nel fanatismo. La censura fu applicata in tutti i campi, celebre fu il processo a Galileo Galilei che vide un \u00abduro e amaro scontro tra i difensori della concezione tradizionale conservatrice e i fautori di una nova visione dell'universo che sembr\u00f2 minare l'antica fede\u00bb. Alla fine Galileo Galilei venne costretto ad un atto di abiura riguardo alle sue tesi a sostegno del sistema copernicano che si contrapponeva al tradizionale sistema tolemaico riconosciuto dalla Chiesa. Peggio and\u00f2 al filoso Giordano Bruno messo al rogo per le sue idee nel 1600. I cristiani del XVII e XVIII secolo vissero in una vera e propria ossessione per il demonio di cui accusavano una costante idea di esserne perseguitati. Pertanto, non furono rare le accuse di persone, soprattutto donne, di aver stretto legami con il diavolo ai danni della comunit\u00e0 che portarono a vere e proprie manifestazioni isteriche di violenza.\nControversie teologiche e dottrinali in Occidente.\nDopo il caso di Lutero e dopo il Concilio di Trento, la Chiesa di Roma fu molto attenta a seguire i dibattiti teologici del mondo cattolico per bloccare sul nascere eventuali sviluppi eretici. Tuttavia nei secoli XVII-XVIII si svilupparono nel mondo cattolico diverse correnti e idee teologiche non sempre nella linea dell'ortodossia ma spesso nate come reazione al diffuso lassismo morale del tempo. Infatti, la societ\u00e0, anche religiosa, dell\"'Ancien R\u00e9gime\" dimostr\u00f2 una certa inclinazione verso una diffusa giustificazione riguardo a comportamenti contrari al buon senso cristiano. Era usuale accettare come lecite le sperequazioni sociali, i privilegi concessi alla nobilt\u00e0, si arriv\u00f2 persino a considerare giustificabili in taluni occasioni l'aborto, l'omicidio, il duello. Non mancarono tentativi perpetrati da pontefici, come Alessandro VII, Innocenzo XI e Alessandro VIII, per mettere un freno a ci\u00f2 ma questo non bast\u00f2 per redimere una societ\u00e0 dalla morale sempre pi\u00f9 corrotta.\nIl concilio di Trento aveva cercato di dare delle risposte riguardanti la correlazione tra libert\u00e0 dell'uomo e grazia divina senza per\u00f2 dare conclusioni universalmente soddisfacenti. Il vescovo Michele Baio elabor\u00f2 una teoria in cui negando il carattere soprannaturale della condizione originale dell'uomo nel paradiso terrestre ne deduceva la corruzione totale dell'uomo dopo il peccato originale e l'impossibilit\u00e0 di resistere alla grazia. La Chiesa defin\u00ec le sue idee eretiche ma la bolla pontificia con cui si emetteva la condanna risult\u00f2 parzialmente ambigua lasciando aperto il dibattito, dibattito che venne ripreso vero la fine del 1500 in una dura controversia tra due diverse posizioni rispettivamente sostenute da domenicani e gesuiti. La commissione cardinalizia chiamata a dirimere la questione non volle arrivare ad una risoluzione definitiva.\nBaio \u00e8 considerato il precursore del giansenismo, una corrente di pensiero teologico-morale nata in Belgio nel 1640 con Giansenio. La sua dottrina verteva sui rapporti tra libert\u00e0 umana e grazia divina: l'uomo, dice Ginasenio, \u00e8 decaduto con il peccato ed incapace di amare senza l'aiuto della grazia di Dio che spinge all'amore; questa \u00abspinta\u00bb interiore non lede la libert\u00e0 umana, perch\u00e9 vi \u00e8 assenza di libert\u00e0 solo quando l'uomo \u00e8 \u00abcostretto\u00bb esteriormente. Il Giansenismo, aspramente combattuto dai Gesuiti, ebbe larga diffusione in Francia, ed in qualche misura anche in Italia tanto che alla fine del XVIII secolo Scipione de Ricci che arriv\u00f2 a convocare il Sinodo di Pistoia allo scopo di organizzare una chiesa nazionale indipendente da Roma.\nNel XVII, in Francia, si diffuse anche il Gallicanesimo, una corrente di pensiero teologico-politico in cui si sosteneva, da un lato, la libert\u00e0 sempre maggiore della Chiesa di Francia da ogni influsso e condizionamento esterno (in particolare del papa), e dall'altro, l'attribuzione allo Stato francese di una sempre maggiore partecipazione sulle faccende ecclesiastiche. Il Gallicanesimo si manifest\u00f2 cos\u00ec come una tendenza centrifuga all'interno della Chiesa cattolica, in contrasto con le tendenze centripete della Santa Sede di Roma. In Spagna, il Quietismo, fu un movimento di pensiero teologico-spirituale, sostenuto dal sacerdote Miguel Molinos, che accentuava a tal punto l'azione della grazia di Dio da annullare praticamente l'azione e la libert\u00e0 dell'uomo; inoltre la pace interiore si acquista solo attraverso la negazione dell'amore proprio: il niente, l'annichilimento \u00e8 la strada per giungere alla purezza dell'anima, alla perfetta contemplazione e alla pace interiore. Maggiori esponenti del quietismo furono, oltre al Molinos, Madame Jeanne-Marie de Guyon e il F\u00e9nelon.\nLa Chiesa russa sotto Pietro il Grande (XVII-XVIII secolo).\nIl periodo di regno, protrattosi dal 1682 al 1725, dello zar Pietro il Grande resta uno dei pi\u00f9 significativi della storia della Russia. Cresciuto lontano dal paese natale, ebbe modo di fare suoi i costumi occidentali e nel contempo di rimanere in parte estraneo alle tradizioni russe; tale formazione ebbe fortissime ripercussioni sul suo governo. Le sue riforme volte ad occidentalizzare la Russia e ad eliminare le antiche consuetudini coinvolse anche la Chiesa locale promuovendone una sua sottomissione al potere centrale. A partire dal 1\u00b0 settembre 1698 ordin\u00f2 a tutti i sudditi, ad esclusione degli ecclesiastici, di tagliarsi la barba, cosa che era fino all'ora vietata per motivi religiosi in quanto radersi era considerato un'offesa all'immagine di Dio che \u00e8 nell'uomo. Successivamente abol\u00ec il tradizionale rituale della domenica delle palme, introdusse il calendario occidentale al posto della datazione ortodossa e trasfer\u00ec la capitale da Mosca a San Pietroburgo.\nNel 1700, alla morte del patriarca di Mosca Adriano, Pietro decise di non nominare immediatamente un successore ma bens\u00ec designare un luogotenente nella persona dell'ucraino Stefan Javorskij, quest'ultimo di formazione occidentale e fortemente ortodosso. Il periodo di sede vacante venne utilizzato per dare attuazione ad una profonda riorganizzazione della chiesa russa sotto la guida di Feofan Prokopovi\u010d e secondo i caratteri assolutistici del nuovo regime. Lo scopo principale della riforma era quella di sottomettere la chiesa all'utilit\u00e0 dello stato.\nNel 1721 lo zar abol\u00ec del tutto il patriarcato e trasform\u00f2 l'amministrazione centrale della Chiesa in un dipartimento dello stato, con il nome di \"Santo Sinodo di governo\". Questo era un ristretto collegio ecclesiastico che sovrintendeva la vita e le azioni della chiesa russa; i suoi membri erano scelti dallo zar e da egli potevano essere sollevati in qualsiasi momento dall'incarico. Il Santo Sinodo era, inoltre, affiancato da un alto funzionario imperiale laico, che doveva presenziare a tutte le riunioni, e di fatto agiva come l'amministratore degli affari della Chiesa. Questo assetto organizzativo rimarr\u00e0 in vigore fino al 1917 quando la rivoluzione russa metter\u00e0 fine allo zarismo e secolarizzer\u00e0 la societ\u00e0.\nAlla lunga le conseguenze furono negative per l'Ortodossia, in virt\u00f9 dell'assoluta mancanza decisionale e giurisdizionale: questo port\u00f2, per esempio, ad una sempre pi\u00f9 diffusa secolarizzazione, che influ\u00ec soprattutto sulla vita monastica, che vive un periodo di profonda crisi. Ma nell'immediato, la Chiesa ottenne qualche beneficio: l'introduzione di un sistema occidentale di istruzione religiosa e teologica, una maggiore opera di evangelizzazione nelle steppe dell'Asia, una ricca produzione di letteratura spirituale legata alle figure di grandi santi ortodossi (san Mitrofane di Vorone\u017e, morto nel 1703; san Tichon di Zadonsk, morto nel 1783; Platone Lev\u0161in, metropolita di Mosca, morto nel 1803). Tutti i tentativi di sfidare il potere dello zar sulla chiesa, tuttavia, incontrarono sempre il fallimento. Il metropolita di Rostov, che si oppose alla secolarizzazione delle propriet\u00e0 della chiesa da parte dell'imperatrice Caterina la Grande, fu deposto e mor\u00ec in prigione (1772).\nCristianesimo nell'et\u00e0 dei lumi.\nNel corso del XVIII in Europa si svilupp\u00f2 un movimento, noto come \"illuminismo\", caratterizzato da una visione razionale del mondo e da una fiducia verso un processo di liberazione dell'uomo dalla superstizione e dal pregiudizio. La religione, non solo cattolica, fu bersaglio di molte critiche e accuse poich\u00e9 vista come responsabile delle \"tenebre\" che hanno offuscato la storia umana e a cui i \"lumi della ragione\" avrebbero potuto porre rimedio. Fortemente critici nei confronti del concetto di dogma e di ogni cerimoniali religioso, gli illuministi furono perlopi\u00f9 deisti o naturalisti ma non mancarono tra di loro atei. Il sentimento maggiore nei confronti della Chiesa era quello di riformarla sostanzialmente eliminandone qualsiasi influsso ma vi furono anche posizioni pi\u00f9 intransigenti che ne avrebbero voluto la dissoluzione.\nInizialmente la Chiesa non fu del tutto contraria alle nuove idee che circolava, sebbene nelle formulazioni meno estreme, tanto che Papa Benedetto XIV dimostr\u00f2 un apprezzamento verso l'opera \"Maometto ossia il fanatismo\" di Voltaire ma ci\u00f2 dur\u00f2 ben poco: nel 1757 con la bolla pontificia \"Providas Romanorum\" venne bandita la massoneria (una associazione con caratteri illuministici) mentre successivamente vennero messi all'indice opere come \"De l'esprit des lois\" di Montesquieu, l'\"Encyclop\u00e9die\" diretta da Denis Diderot, e molte altri lavori di Voltaire. Nacque una vera e propria apologetica cattolica anti-illuminista che insisteva molto sull'utilit\u00e0 sociale della religione. Da circa la met\u00e0 del secolo si pu\u00f2, dunque, parlare di uno scontro aperto tra Chiesa e illuminismo.\nGli ideali illuministici vennero accolti anche da parte di molti sovrani temporali dell'epoca che pur continuando a governare in termini assolutistici proposero alcune riforme secondo le aspettative del movimento tanto che si pu\u00f2 parlare di monarchi illuminati. Nelle loro scelte politiche la Chiesa non manc\u00f2 di esserne profondamente influenzata. Ispiratore di queste riforme finalizzate ad un controllo delle chiese nazionali fu il febronianesimo, una corrente di pensiero teologico-politico molto simile al Giansenismo favorevole all'instaurazione di una Chiesa di Stato (\"episcopalismo\") libera da ogni influsso esterno e alla riduzione del potere del papa di Roma ad un semplice primato di onore. Sugli echi delle teorie di Giustino Febr\u00f2nio Giuseppe II d'Asburgo-Lorena promosse una politica, detta giuseppinismo, atta a ridimensionare l'autorit\u00e0 della Chiesa cattolica nella monarchia asburgica che rappresent\u00f2 una forma particolarmente estrema di giurisdizionalismo. Giuseppe assorb\u00ec nello stato i poteri del clero nazionale, soppresse 700 conventi, perlopi\u00f9 di ordini contemplativi, riducendo il numero di religiosi regolari da a unit\u00e0. Nello stesso tempo promosse l'istituzione di seminari per rendere il clero secolare pi\u00f9 colto.\nPer giustificare tali ingerenze nelle questioni ecclesiastiche i sovrani illuminati, dichiarandosi cattolici, dichiararono che il loro ruolo era una conseguenza del volere divino e che la loro missione fosse dunque quella di difensori della Chiesa con la facolt\u00e0 di decidere autonomamente quali fossero le scelte migliori per la sua prosperit\u00e0. Gli storici hanno evidenziato come il controllo dei monarchi sulla Chiesa fosse dovuta alla necessit\u00e0 di far fronte alle nuove esigenze politiche ed economiche messe in luce dalle teorie che andavano diffondendosi. Ad esempio, i vincoli di manomorta che gravavano sulle ingenti propriet\u00e0 terriere della Chiesa erano visti come un ostacolo alla circolazione dei beni considerata fondamentale nella nuova concezione di libero mercato di nuova formulazione.\nSingolare fatto che testimonia l'azione dei governi assolutisti fu la soppressione della Compagnia di Ges\u00f9. Fin dal secolo precedente i gesuiti avevano acquisito grande reputazione in Europa, compiendo operazioni politiche e soprattutto economiche su vasta scala arrivando ad essere percepiti dai loro oppositori come troppo influenti nelle varie corti e con forti interessi nel papato. Pertanto molti monarchi europei iniziarono ad essere preoccupati dalle interferenze politiche e dal pesante condizionamento economico che questi apportavano ai loro governi. Sfruttando un pretesto nel 1759 vennero espulsi dal regno di Portogallo esempio seguito poi da molti altri stati. Sotto la pressione dei sovrani borbonici, con il breve \"Dominus ac Redemptor\" del 21 luglio 1773 papa Clemente XIV soppresse la Compagnia.\nNel contesto di scontro emerse anche una corrente definibile come illuminismo cattolico in cui si metteva in luce la ragione legata alla religione o proporre un ideale cristiano compatibile con il progresso scientifico e con le mutate esigenze sociali. I cattolici illuministi, come il teologo e vescovo Johann Michael Sailer, proponevano una Chiesa pi\u00f9 sobria lontana dagli eccessi esteriori del barocco fino a far dire al celebre filosofo Immanuel Kant che \u00abl'uomo per piacere a Dio deve solo osservare i suoi doveri natali, tutto il resto \u00e8 inutile\u00bb. Gi\u00e0 nei primi decenni del secolo papa Benedetto XIV aveva attuato una serie di riforme pastorali nello spirito illuministico di stampo muratoriano, tuttavia una mancanza di coesione in tutta la gerarchia ecclesiastica ne rese difficoltosa l'applicazione. Dall'epistolario di Benedetto XIV si apprende di come il pontefice doveva fare i conti con capitoli in lotta con i vescovi, ordini religiosi in contrasto tra di loro e abati pi\u00f9 preoccupati della carriera e della vita mondana rispetto alla loro missione originaria. Questo fu il contesto, peggiorato dall'inconsistenza dei pontificati successivi a Benedetto, vuoi per incapacit\u00e0 dei papi o per il brevissimo tempo in cui rimasero in carica, in cui la Chiesa cattolica si trov\u00f2 all'alba della rivoluzione francese e della storia del cristianesimo in et\u00e0 contemporanea."}
{"id": "4577986", "revid": "767487", "url": "https://it.wikipedia.org/wiki?curid=4577986", "title": "Broncho Billy's Brother (film 1915)", "text": "Broncho Billy's Brother \u00e8 un cortometraggio muto del 1915 scritto, prodotto, interpretato e diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set dei numerosi western prodotti da Anderson.\nDistribuzione.\nDistribuito dalla General Film Company, il film - un cortometraggio a una bobina - usc\u00ec nelle sale cinematografiche USA il 27 febbraio 1915."}
{"id": "4577987", "revid": "297059", "url": "https://it.wikipedia.org/wiki?curid=4577987", "title": "Storia del cristianesimo in et\u00e0 contemporanea", "text": "La storia del cristianesimo in et\u00e0 contemporanea tratta la storia del cristianesimo dalla rivoluzione francese, avvenuta nell'ultimo decennio del XVIII secolo, al presente.\nChiesa ortodossa.\nNel corso del XIX secolo, nell'Europa orientale, si registra la progressiva disgregazione dell'Impero ottomano e, grazie alle idee della Rivoluzione francese e ai movimenti nazionalisti, si assiste alla nascita di stati nazionali seguita dalla fondazione di chiese ortodosse indipendenti, autocefale. In questo modo, il collasso del dominio ottomano \u00e8 accompagnato dalla rapida diminuzione del potere effettivo esercitato dal patriarca di Costantinopoli.\nGrecia.\nIn Grecia, nel 1821 inizia la rivolta contro i turchi, proclamata ufficialmente dal metropolita di Patrasso, Germanos. Il governo turco reag\u00ec e, come esempio pubblico, il giorno di Pasqua del 1821, fece impiccare il patriarca di Costantinopoli Gregorio V al portone principale della residenza patriarcale. Numerosi altri membri del clero greco furono messi a morte nelle province. La mancanza di comunicazione con il Patriarcato di Costantinopoli spinse i vescovi della Grecia liberata, nel 1833, a proclamarsi autocefali. Il regime ecclesiastico adottato in Grecia era modellato su quello della Russia: il Santo Sinodo doveva governare la chiesa sotto stretto controllo governativo. Nel 1850 il patriarcato di Costantinopoli dovette riconoscere il fatto compiuto, e accord\u00f2 l'autocefalia alla nuova Chiesa di Grecia.\nSerbia.\nL'indipendenza della Serbia port\u00f2, nel 1832, al riconoscimento dell'autonomia ecclesiastica serba. Nel 1879 la Chiesa serba fu riconosciuta da Costantinopoli come autocefala sotto il primato del metropolita di Belgrado. Ma questa chiesa, che copriva solo il territorio di quella che \u00e8 chiamata la \"vecchia Serbia\", entr\u00f2 in conflitto di giurisdizione con altre due chiese autocefale esistenti nell'Impero austriaco, quella di Sremski Karlovci (istituita nel 1848), e la metropolia di Czernowitz (oggi \u010cernivci) in Bucovina.\nRomania.\nNel 1859, i principati rumeni di Moldavia e Valacchia si unirono per formare l'odierna Romania. La gerarchia ecclesiastica ortodossa segu\u00ec i due stati nel loro processo di fusione. Di conseguenza poco dopo, nel 1872, le chiese ortodosse dei due principati decisero di unirsi per formare la Chiesa ortodossa rumena. In questo processo si separarono canonicamente dalla giurisdizione del Patriarcato di Costantinopoli e la Chiesa ortodossa rumena si dichiar\u00f2 autocefala. Nello stesso anno fu costituito un sinodo separato. Il Patriarcato di Costantinopoli riconobbe l'autocefalia della Chiesa ortodossa rumena solo nel 1885, sotto il metropolita di Bucarest. I romeni di Transilvania, che ancora faceva parte dell'Impero austriaco, rimanevano sotto il metropolita autocefalo di Sibiu e altri sotto la chiesa di Czernowitz. La Chiesa rumena divenne un Patriarcato nel 1925, con l'espansione conseguente alla creazione della grande Romania.\nBulgaria.\nIl riconoscimento dell'autocefalia del Patriarcato bulgaro da parte del Patriarcato di Costantinopoli nel 927 fa della Chiesa ortodossa bulgara la pi\u00f9 antica Chiesa ortodossa slava autocefala, la prima ad aggiungersi alla Pentarchia (i Patriarcati di Roma, Costantinopoli, Alessandria, Antiochia e Gerusalemme).\nCon la dominazione turca, la Bulgaria perse la sua autonomia ecclesiastica, che pot\u00e9 riacquistare solo nel corso del XIX secolo. Dopo la conquista turca, e specialmente nei secoli XVII e XVIII, i bulgari furono governati da vescovi greci, che imponevano loro una forzata politica di ellenizzazione. Nel corso del XIX secolo i bulgari iniziarono a pretendere non solo un clero nativo, ma anche una pari rappresentanza ai livelli pi\u00f9 alti della gerarchia. Un insperato aiuto venne dal Sultano di Costantinopoli che nel 1870 firm\u00f2 il decreto di erezione di una Chiesa nazionale bulgara autonoma, governata da un proprio esarca bulgaro, che risiedeva nella stessa Costantinopoli e governava tutti i bulgari che lo riconoscevano. La nuova situazione non era riconosciuta da nessun sinodo ortodosso. Anzi, il Patriarca Ecumenico Antimo VI radun\u00f2 un sinodo a Costantinopoli, nel quale venne condannato il \"filetismo\" - il principio secondo il quale quando una nazione conquista l'indipendenza politica, anche la sua Chiesa acquisisce l'autocefalia - e scomunicava i bulgari. Lo scisma dur\u00f2 fino al 1945, quando ebbe luogo una riconciliazione con pieno riconoscimento dell'autocefalia bulgara entro i limiti dello stato bulgaro.\nRussia.\nA partire dallo zar Pietro il Grande (1672-1725), che aveva soppresso il Patriarcato, la Chiesa ortodossa russa fu sempre pi\u00f9 sottomessa all'autorit\u00e0 e al controllo politico. Nel corso del XIX secolo, tuttavia, gli zar lasciarono sempre pi\u00f9 mano libera alla Chiesa, delegando l'autorit\u00e0 e il controllo su di essa agli stessi ecclesiastici. Uno degli aspetti tipici, ma anche negativi del sistema sociale russo era la divisione legale della societ\u00e0 russa in un rigido sistema di caste: il clero era una delle caste, e c'era poca possibilit\u00e0 che i figli di un prete potessero scegliere un'altra carriera.\nNon mancarono persone e figure eminenti nella Chiesa russa, come, per esempio, Filarete di Mosca (1782-1867), che promosse l'istruzione cristiana, la ricerca teologica, le traduzioni bibliche e l'opera missionaria. L'organizzazione ecclesiastica delle diocesi russe prevedeva in ognuna di esse un seminario per la formazione dei preti, e eccellenti accademie teologiche (le pi\u00f9 importanti fondate a Mosca nel 1769, a San Pietroburgo nel 1809, a Kiev nel 1819 a Kazan' nel 1842). Ma fu soprattutto attraverso i monasteri e la loro spiritualit\u00e0 che la chiesa russa inizi\u00f2 a raggiungere il ceto intellettuale. I monasteri russi furono non di rado visitati da alte personalit\u00e0 del mondo culturale russo, quali Nikolaj Gogol', Lev Tolstoj, e F\u00ebdor Dostoevskij. Quest'ultimo si lasci\u00f2 ispirare da queste sue visite quando descrisse nei suoi romanzi figure monastiche come Zosima nei \"Fratelli Karamazov\".\nGrazie all'influenza spirituale dei monasteri ortodossi, si svilupp\u00f2 in Russia una viva teologia frutto di intellettuali laici ortodossi: tra questi si possono ricordare soprattutto Aleksej Chomjakov (1804-1860), che apparteneva al circolo slavofilo prima che questo acquisisse una valenza politica; Sergej Bulgakov (1871-1944) e Nikolaj Berdjajev (1874-1948).\nL'opera e l'azione della Chiesa russa si svilupp\u00f2 in particolare nel campo dell'espansione missionaria, in particolare in Asia occidentale, in Giappone e in Alaska; e nel campo scolastico. Nel 1914, la Chiesa russa includeva pi\u00f9 di 50.000 preti, 21.000 monaci, e 73.000 monache.\nDopo il 1905, lo zar Nicola II diede la sua approvazione per la formazione di una commissione preconciliare incaricata della preparazione di un Concilio di tutta la Chiesa russa. Lo scopo dichiarato dell'assemblea era ristabilire l'indipendenza della chiesa, perduta sin dai tempi di Pietro il Grande, e alla fine restaurare il patriarcato. Questa assemblea, comunque, sar\u00e0 destinata a riunirsi solo dopo la caduta dell'impero.\nLa Chiesa cattolica nell'epoca contemporanea.\nLa secolarizzazione: chiesa cattolica e regime liberale nel XIX secolo.\nNonostante i tentativi operati dal Congresso di Vienna del 1814 di cancellare la rivoluzione francese e di ritornare all'ancien r\u00e9gime, come se niente fosse successo nel frattempo (cfr. Restaurazione), la societ\u00e0 e la politica europea oramai si incamminavano verso una piena e totale autonomia dalla religione, mettendo fine a quel sistema di rapporti tra societ\u00e0 e religione che avevano caratterizzato i secoli precedenti e che storicamente prende il nome di \"ancien r\u00e9gime\".\nOra, questo nuovo fenomeno di secolarizzazione, che prende il nome di \"separatismo\", \u00e8 tipico della societ\u00e0 occidentale, ossia di quei Paesi ove \u00e8 predominante la religione cattolica e protestante, mentre nei Paesi dell'Europa orientale, dove domina la religione ortodossa, non assistiamo allo stesso fenomeno. Il principio base fondamentale \u00e8 che l'ordine politico-civile-temporale e quello spirituale-religioso-soprannaturale sono non solo distinti, ma del tutto separati: Stato e Chiesa procedono per due vie che non si incontrano mai, e che non hanno alcuna relazione tra loro.\nI caratteri che connotano questo nuovo rapporto tra la societ\u00e0 liberale dell'Ottocento e la religione, e che in modi e tempi diversi da Stato a Stato si affermano nel corso del XIX e XX secolo, si possono cos\u00ec sintetizzare:\nQuesti aspetti, sinteticamente delineati, si affermarono in tutti i Paesi dell'Europa, ma in tempi ed in modi diversi.\nDi fronte all'affermazione del principio di separazione fra Chiesa e Stato, come reag\u00ec il mondo cattolico nel suo insieme? Vediamo affermarsi nell'Ottocento due correnti:\n\u00c8 in questo dibattito tra intransigenza e libert\u00e0, che il mondo cattolico dell'Ottocento si dibatt\u00e9 a lungo, fra aperture e chiusure, accettazioni e condanne.\nChiesa cattolica fra tradizione e modernit\u00e0.\nQuesta osservazione di uno storico italiano, peraltro non cattolico, delinea in poche righe la vita e l'azione della Chiesa nel corso dell'Ottocento. Certamente le condizioni della Chiesa durante tutto il XIX secolo a prima vista non appaiono delle pi\u00f9 felici:\nMa insieme alle resistenze e alle difficolt\u00e0 ad abbandonare la tradizione, vi sono elementi che dicono anche novit\u00e0 e lento adeguamento alla modernit\u00e0.\nUna Chiesa pi\u00f9 indipendente.\nLe lotte condotte dalla Chiesa contro gli Stati moderni liberali (separatismo) rompono definitivamente quella stretta solidariet\u00e0 che legava nell'ancien r\u00e9gime trono e altare, Stato e Chiesa. Alcuni esempi:\nL'ultramontismo.\nPi\u00f9 indipendente nei confronti dello Stato, la Chiesa quasi serra le file attorno al suo capo, il Papa. Nasce cos\u00ec e si sviluppa nel corso dell'Ottocento l'ultramontanismo, fenomeno che, se da un lato mette fine al gallicanesimo e ad ogni forma di autonomia delle Chiese nazionali, dall'altro si caratterizza per un forte accento di intransigenza. Diversi fattori hanno portato alla nascita dell'ultramontanismo, tra cui gli scritti di De Maistre e Lamennais, che esaltano le prerogative del papato e il suo influsso nella societ\u00e0; e l'azione dei Papi dell'Ottocento (soprattutto Pio IX), che in molte occasioni raccolgono a Roma vescovi, sacerdoti e fedeli in grandi raduni e manifestazioni pubbliche, con l'intento di resistere meglio al processo di laicizzazione della societ\u00e0.\nQuesto processo porta inevitabilmente ad una maggiore centralizzazione, cio\u00e8 in pratica ad un sempre maggior intervento delle Congregazioni vaticane nella vita delle singole diocesi; ad una maggior uniformit\u00e0 della disciplina ecclesiastica; ad un maggior senso di appartenenza non a questa o quella chiesa locale, ma alla Chiesa del Papa, alla Chiesa di Roma.\nIl clero secolare.\nLa situazione del clero secolare nel corso dell'Ottocento \u00e8 varia ed offre caratteristiche assai diverse in America e nel vecchio continente.\nNegli Stati Uniti i sacerdoti secolari rimasero a lungo inferiori ai bisogni di una popolazione in continuo aumento. Nel 1860, l'85% del clero era costituito da immigrati, di cui i vescovi facevano sempre pi\u00f9 richiesta. Nel 1857, a Lovanio fu aperto un seminario per la preparazione di sacerdoti destinati all'America del Nord.\nIn America Latina, il numero dei sacerdoti era pi\u00f9 o meno sufficiente alle esigenze e ai bisogni pastorali, ma il loro livello morale non era all'altezza della situazione. In particolare era drammatica la situazione del clero in Brasile: nelle visite \"ad limina\" al Papa, i vescovi brasiliani si lamentano dello scarso numero di preti (1 ogni diecimila abitanti) e del diffuso concubinaggio sacerdotale.\nLa situazione europea \u00e8 totalmente diversa. Da un lato si assiste ad un calo sostanziale del numero di sacerdoti rispetto ai secoli precedenti (dovuto spesso alla fine del concetto di \"carriera ecclesiastica\" cui spesso i giovani di molte famiglie nobili o borghesi erano destinati), dall'altro la loro condizione e formazione \u00e8 molto migliorata.\nGli Istituti religiosi.\nNel corso dell'Ottocento, gli Istituti religiosi offrono uno spettacolo apparentemente contraddittorio di forte crisi, ma anche di promettente sviluppo.\nLa crisi \u00e8 dovuta alla difficolt\u00e0 a rinunciare agli antichi privilegi e alla libert\u00e0 di cui i religiosi dei vecchi ordini avevano goduto a lungo nei secoli precedenti. Questo \u00e8 evidente nella pratica del voto di povert\u00e0, nell'insufficienza della selezione e della formazione dei candidati, nelle continue beghe dei religiosi tra loro e col clero secolare. La Santa Sede intervenne in pi\u00f9 occasioni, da un lato istituendo speciali Congregazioni vaticane per la riforma della vita religiosa; dall'altro con la pubblicazione di norme e direttive riformatrice, estese a tutti gli ordini, vecchi e nuovi.\nSe da un lato abbiamo una crisi che coinvolge soprattutto gli antichi ordini religiosi, dall'altro si assiste nel corso dell'Ottocento ad un fiorire prodigioso e vertiginoso di nuove Congregazioni religiose, e soprattutto di Congregazioni religiose femminili di vita attiva, ossia di Congregazioni dedite ad opere di apostolato fuori dal convento e dalla clausura (cui erano obbligatoriamente relegate le religiose). In Italia, nel corso del XIX secolo si assiste alla nascita di 23 nuove Congregazioni religiose maschili e di ben 183 nuovi istituti religiosi femminili: la maggior parte di queste nuove Congregazioni \u00e8 dedita all'assistenza agli ammalati, all'educazione, alla scuola.\nNuove forme di apostolato dei laici.\nLo storico gesuita Giacomo Martina paragona \"\u00ab l'ingresso dei laici nella lotta per la difesa dei diritti della Chiesa all'irrompere della donna nella vita consacrata attiva, e costituisce uno dei tratti salienti della vita del popolo di Dio nell'et\u00e0 posteriore alla rivoluzione francese \u00bb\".\nL'iniziativa di un intervento diretto del laicato cattolico nella societ\u00e0 contemporanea e nella vita politica e sociale all'inizio \u00e8 mal visto dalla Santa Sede, e considerato come un'ingerenza.\nIn Germania, Francia e in Italia si sviluppa tutta una rete di associazioni con fini assistenziali, liturgici, culturali, sociali: nascono cos\u00ec le \"Conferenze di San Vincenzo\", la \"Societ\u00e0 per la Propagazione della fede\", la \"Borrom\u00e4usverein\" per la diffusione della stampa, il \"Movimento Ceciliano\" per il rinnovamento della musica sacra; si diffondono i \"Congressi Cattolici\", la \"Societ\u00e0 della giovent\u00f9 cattolica\" che poi diviene l\"'Azione Cattolica\". La novit\u00e0 pi\u00f9 decisiva \u00e8 la nascita di veri e propri partiti politici di ispirazione cattolica, che in modi e tempi diversi da Paese a Paese, ottengono voti e siedono in Parlamento. Il pi\u00f9 importante, nell'Ottocento, \u00e8 il partito cattolico tedesco, lo \"Zentrum\", che dopo il 1870 si libera dai caratteri prettamente confessionali; la medesima cosa in Olanda nel 1877, in Belgio nel 1863, in Austria con il partito cristiano sociale, ed in Italia con il Partito Popolare di Don Sturzo.\nTutti questi partiti politici, devono lottare da un lato contro l'integrismo, che voleva far assumere dalla gerarchia ecclesiastica la responsabilit\u00e0 di scelte politiche contingenti; e dall'altro contro l'aconfessionalismo assoluto, che rischiava di portare all'abbandono del fine per cui il partito era sorto. E cos\u00ec, appare lungimirante la scelta del capo dello \"Zentrum\", il Windthorst, che nel 1887 si rifiut\u00f2 di seguire le pressioni papali che volevano un appoggio al Bismarck nella speranza di ottenere migliori condizioni per la vita della Chiesa cattolica in Germania: per un partito di ispirazione cristiana, afferm\u00f2 il Windthorst, \u00e8 necessario mantenere la propria indipendenza nelle scelte politiche concrete.\nL'azione missionaria.\nUn altro punto di notevole interesse e di risveglio del mondo cattolico fu l'azione missionaria, che dopo il declino del Settecento e il tracollo quasi completo con la rivoluzione francese, sub\u00ec un'impennata positiva, grazie in modo particolare: al Romanticismo che, con il Chateaubriand e il suo \"G\u00e9nie du christianisme\", esaltava l'opera civilizzatrice della Chiesa; alle nuove esplorazioni, che per la prima volta fecero conoscere all'Europa l'Africa e l'Estremo Oriente; alle iniziative di vari Pontefici (in particolare Pio VII, Gregorio XVI, Pio IX e Leone XIII).\nMa fu ancora una volta dalla base che arriv\u00f2 un impulso decisivo all'azione missionaria. Ricordiamo la nascita dell\"'Opera della Propagazione della fede\" di Pauline Marie Jaricot nel 1822 e il fiorire di numerose Congregazione missionarie: le Missioni Estere di Parigi (MEP), il Pontificio Istituto delle Missioni Estere di Milano (PIME), l'Istituto per le missioni africane (Comboniani), i Saveriani di Parma, i Padri Bianchi del cardinal Lavigerie, i Missionari di Scheut in Belgio, i Missionari di Mill Hill in Inghilterra, la Societ\u00e0 del Verbo Divino nei Paesi Bassi. A queste vanno aggiunte tutte le Congregazioni religiose sorte in questo periodo non necessariamente dedite alle missioni, ma che fecero di questo campo uno dei loro punti principali: tra queste ricordiamo soprattutto i Salesiani di Don Bosco.\nGli sforzi missionari si diressero soprattutto in Africa, continente che possiamo dire venne \"scoperto\" nell'Ottocento, e nell'Estremo Oriente, in particolare in Cina, Giappone, Indocina e Oceania. Non va comunque dimenticato che le missioni del XIX secolo risentono ancora, nella mentalit\u00e0 e nella prassi, delle caratteristiche tipiche dell\"'ancien r\u00e9gime\": l'evangelizzazione \u00e8 ancora legata all'appoggio dei governi europei e all'europeizzazione, \u00e8 fondata su una teologia oramai superata, fonda la possibilit\u00e0 di salvezza nella sola appartenenza alla Chiesa visibile, misconosce in molti casi gli autentici valori delle religioni orientali. Inoltre, certi retaggi del passato sono ancora difficili da superare: \u00e8 il caso della Chiesa del Brasile, dove, ancora a met\u00e0 dell'Ottocento, vigeva la schiavit\u00f9 a cui aderivano anche le istituzioni ecclesiastiche (per esempio, una donna poteva essere affrancata solo se dava 5 figli maschi al convento di cui era schiava).\nChiesa cattolica e \"questione romana\".\nLa cosiddetta \"questione romana\" \u00e8 la controversia politica relativa al ruolo di Roma, sede del potere spirituale e temporale del Papa ma, al contempo, capitale naturale d'Italia. La controversia sorge con il Risorgimento italiano, a cui si contrappone il Papato, che considerava il potere temporale essenziale per la sua sopravvivenza. L'intransigenza papale sulla questione romana ebbe come conseguenza un forte incremento dell'anticlericalismo; la mancanza dei cattolici dalla vita politica nazionale e dunque una tendenza laicista del governo nei confronti della Chiesa; il fatto che l'Italia, per almeno trent'anni, fu spaccata in due (cfr. lo \"storico steccato\"), e questo port\u00f2 a considerare sempre negativamente tutto ci\u00f2 che avveniva nel campo non confessionale (anche quello che di buono c'era: una delle cause della crisi modernista).\nPio IX e la \"questione Romana\".\nL'avvento al soglio pontificio di Pio IX nel 1846 aveva suscitato speranze di una conciliazione tra il papato e le aspirazioni nazionali, soprattutto dopo l'introduzione nello Stato Pontificio di riforme che non usavano gli schemi del dispotismo illuminato (amnistia per i reati politici, moderata libert\u00e0 di stampa, creazione di un consiglio di ministri, di una guardia civica, prudente e limitata ammissione dei laici al governo, concessione di una carta costituzionale). Nasce il mito di Pio IX, papa liberale ed antiaustriaco.\nMa lo scoppio della prima guerra di indipendenza contro l'Austria obbliga il Papa a chiarire le sue posizioni: nell'allocuzione del 29 aprile 1848, egli dichiara di non poter partecipare ad una guerra contro l'Austria perch\u00e9 inconciliabile con i suoi doveri di capo della Chiesa universale (e nella redazione ufficiale scompare il tono filoitaliano presente nella minuta). Pur non condannando la guerra all'Austria e non vietando ai sudditi pontifici di partecipare, a titolo personale, alla guerra, l'allocuzione sferz\u00f2 l'entusiasmo di molti italiani, che gridarono al tradimento.\nLa situazione precipita: il 15 novembre 1848 viene ucciso il primo ministro Pellegrino Rossi; il 16 scoppia una rivolta ed il 24 Pio IX \u00e8 costretto a fuggire a Gaeta. Ritorna a Roma solo nell'aprile del 1850, dopo che le truppe francesi avevano sconfitto le truppe della neonata Repubblica romana. Tutti questi avvenimenti rafforzarono nel Papa la diffidenza verso il liberalismo.\nIl biennio 1859-1861 vede la nascita del Regno d'Italia con la sottrazione di una parte notevole dello Stato Pontificio. Pio IX scomunica gli usurpatori, mentre Cavour propone al Papa la rinunzia a Roma proponendo la libert\u00e0 alla Chiesa mediante la separazione dei due poteri. Ma il papa si chiude in una sempre pi\u00f9 forte intransigenza, aumentando il solco tra coscienza nazionale e coscienza religiosa.\nPio IX aveva sempre sperato nell'aiuto delle potenze cattoliche, specialmente della Francia. Ma il 15 settembre 1864, una convenzione tra Napoleone III e il governo italiano portava al ritiro delle truppe francesi da Roma con la rassicurazione italiana di rispettare i resti del potere temporale papale. In seguito, la sconfitta francese contro i prussiani e la caduta di Napoleone, permette al governo italiano di occupare Roma, il 20 settembre 1870, e di mettere fine al secolare Stato Pontificio.\nIl 13 maggio 1871, con la \"Legge delle Guarentigie\", lo Stato italiano, unilateralmente non riconosceva al papa nessuna sovranit\u00e0, ma gli prometteva onori sovrani, l'uso (non la propriet\u00e0) del Vaticano; lo Stato poi rinunziava alla nomina dei vescovi (pur mantenendo l'exequatur e non riconoscendo i religiosi). Pio IX respingeva tutte queste decisioni ed anche la somma annua garantitagli dallo Stato che considerava un usurpatore dei diritti papali.\nLa \"questione Romana\" dopo il 1870.\nDopo il 1870 possiamo distinguere due periodi diversi circa i rapporti tra Santa Sede e Stato Italiano.\nIl pontificato di Leone XIII \u00e8 caratterizzato da un inasprimento dei rapporti, con un crescente anticlericalismo e la contrapposta intransigenza cattolica. Sulla questione romana la posizioni restavano immutate: per i liberali la legge delle guarentigie aveva risolto definitivamente il problema, mentre i cattolici auspicavano il ristabilimento del potere temporale, come condizione indispensabile per il libero esercizio dell'autorit\u00e0 papale (almeno a Roma, cos\u00ec la pensava anche Leone XIII). Continuava invece il \"Non expedit\" (\u00ab non conviene \u00bb) vaticano sull'astensione dei cattolici dalla vita politica (mentre era possibile la partecipazione alle elezioni amministrative). Autoesclusi dalla partecipazione diretta alla vita politica, i cattolici si raccolsero in movimenti di opposizione fuori dal parlamento (confluiti poi nell\"'Opera dei Congressi\").\nI pontificati di Pio X, di Benedetto XV e di Pio XI (cio\u00e8 i primi tre decenni del XX secolo) videro invece la distensione ed un graduale riavvicinamento. Infatti le affermazioni politiche dei socialisti provocarono l'alleanza tra cattolici e liberali moderati (Giolitti) in molte elezioni amministrative, alleanza detta \"clerico-moderatismo\". Segno di questi mutamenti \u00e8 l'enciclica del 1904 \"Il Fermo Proposito\", che se conservava il non expedit, ne permetteva tuttavia larghe eccezioni, che poi si moltiplicarono: vari cattolici cos\u00ec entrarono in parlamento, anche se solo a titolo personale.\nNel 1913, con il Patto Gentiloni, si ebbe la vittoria del cosiddetto \"clerico-moderatismo\", che permise ai cattolici di partecipare alle elezioni politiche. I cattolici dettero voti ai candidati liberali che avevano aderito ad alcuni punti programmatici (libert\u00e0 della scuola, opposizione al divorzio, ecc.); a loro volta i liberali promettevano l'appoggio a qualche candidato cattolico. Sulla questione romana le pretese territoriali vennero sempre di pi\u00f9 a scemare; il problema si riduceva ormai alla ricerca di condizioni giuridiche che assicurassero al papa un'indipendenza effettiva e palese.\nNel 1919 abbiamo l'abrogazione ufficiale del \"Non expedit\", gi\u00e0 morto da tempo, e la fondazione del Partito Popolare, vagheggiato gi\u00e0 nel 1905 da Don Sturzo come partito di ispirazione cattolica, ma aconfessionale, indipendente dalla gerarchia nelle sue scelte politiche.\nChiesa cattolica e \"questione sociale\".\nL'immenso progresso tecnico, industriale e commerciale nell'Europa dell'Ottocento e dei primi del Novecento \u00e8 accompagnato da notevoli problemi di carattere sociale e psicologico e da una diffusa disuguaglianza: ossia la concentrazione di ingenti ricchezze nelle mani di pochi imprenditori e \u00abal giogo poco men che servile imposto da un'esigua minoranza di straricchi all'infinita moltitudine di proletari\u00bb (Leone XIII, \"Rerum Novarum\", n. 2). Al benessere di pochi fa da contraltare il malessere, il degrado, la miseria dei lavoratori:\nBen presto, di fronte al ripetersi sempre pi\u00f9 frequente di tumulti e insurrezioni operaie (1831 e 1848), iniziano a diffondersi le prime idee sociali e i primi tentativi di risolvere quella che \u00e8 passata alla storia come \u201cquestione sociale\u201d.\nSenza entrare nel merito della genesi e delle cause della questione sociale, e rimandando alle voci proprie relative ai primi e importanti tentativi, a livello teorico, di dare una risposta ai problemi e alle esigenze della classe operaia (Saint-Simon, Fourier, Pierre Proudhon, Karl Marx), in questo capitolo tentiamo una sintesi delle posizioni cattoliche di fronte alla questione sociale.\nIl risveglio dei cattolici di fronte al problema.\nIn generale i cattolici solo con un certo ritardo presero coscienza della questione sociale, e fra essi si svilupparono due tendenze, che persistettero l'una accanto all'altra per oltre un secolo:\nLa linea conservatrice.\nPer buona parte dell'Ottocento i cattolici condivisero per lo pi\u00f9 i sentimenti della borghesia sull'ineluttabilit\u00e0 delle leggi economiche e sulla fatalit\u00e0 della miseria che accompagna l'umanit\u00e0 in tutta la sua storia: un cambiamento della situazione \u00e8 considerato utopico.\nI documenti dei Papi e gli scritti cattolici pi\u00f9 o meno scientifici che si muovono in questa linea, sono preoccupati di difendere la propriet\u00e0 privata e di condannare le opere e le idee dei socialisti.\nPio IX, nella sua enciclica programmatica \"Qui pluribus\" del 1846 condanna il socialismo e il comunismo (ribadita nella Quanta cura e nel Sillabo del 1864), ma insieme critica fortemente l'amoralismo economico e la negazione di ogni diritto naturale.\nLeone XIII non si allontana inizialmente da queste posizioni:\nLa linea sociale.\nAccanto alla linea conservatrice, si sviluppa pian piano un atteggiamento diverso, pi\u00f9 propositivo e costruttivo.\nInizialmente, assistiamo alla nascita di diverse organizzazioni cattoliche assistenziali e caritative (per esempio le Conferenze di San Vincenzo de Paoli, fondate dall'Ozanam a Parigi nel 1833; la Societ\u00e0 di San Francesco Saverio nata nel 1840; le \"Gesellenverein\", associazioni di apprendisti, fondate in Germania dal sacerdote Adolf Kolping nel 1847; da non sottovalutare poi le azioni caritative del Cottolengo e di Don Bosco a Torino), che per\u00f2 erano ancora limitate da una mentalit\u00e0 paternalistica. Sul piano teorico, non mancano le prime denunzie della situazione della classe operaia ed in genere dei problemi legati alla questione sociale e i primi tentativi di soluzione. Ricordiamo solo alcuni esempi:\nLa rivolta parigina del 1871 cambi\u00f2 radicalmente la situazione intensificando il movimento cattolico, giustificato da un lato dalla paura ora effettiva di ci\u00f2 che il malessere sociale poteva causare, dall'altro dalla paura di perdere le masse sempre pi\u00f9 attratte dal socialismo.\nOrmai i cattolici si convincono sempre pi\u00f9 dell'insufficienza del sistema caritativo-assistenziale, ma non riescono ancora a trovare una strada univoca per quanto riguarda i tre principali punti di discussione, che animarono gli interventi negli anni precedenti la \"Rerum Novarum\", ossia: l'associazionismo operaio, l'intervento statale, la determinazione del giusto salario.\nTutte queste discussioni offrirono a papa Leone XIII un ampio materiale su cui riflettere e prepararono cos\u00ec il suo intervento decisivo, l'enciclica \"Rerum Novarum\" del 15 maggio 1891.\nLa \"Rerum Novarum\".\nL'intervento di Leone XIII, che raccoglie il frutto di quasi un cinquantennio di studi, riflessioni e discussioni in ambito cattolico, segna una svolta nella posizione cattolica nei confronti della questione sociale.\nL'insegnamento del Papa si pu\u00f2 riassumere in quattro punti essenziali:\nFu proprio quest'ultimo punto a suscitare le discussioni maggiori: il Papa ammetteva il diritto per gli operai di riunirsi, ma non specificava in alcun modo se le associazioni di soli operai dovevano improntarsi allo stile delle corporazioni gi\u00e0 viste nei secoli precedenti o piuttosto ai sindacati moderni.\nTra tradizione e modernit\u00e0.\nIl Modernismo.\nTra la fine del XIX secolo e l'inizio del XX secolo si svilupp\u00f2 in ambito cattolico un movimento di pensiero teso al rinnovamento e alla riforma del cattolicesimo. L'intento di questo movimento era di conciliare, quando possibile, la cultura cattolica con le scienze moderne, mettendo fine allo scontro \"\u201cculturale\u201d\" tra scienza e fede, stato e chiesa, modernit\u00e0 e tradizione. Gli ambiti privilegiati in cui si muoveva il movimento modernista erano la filosofia, la teologia (soprattutto i dogmi), la storia ecclesiastica, l'esegesi biblica, l'ambito sociale.\nLa diffusione in ambito cattolico di un senso di disagio ed insieme di un bisogno di aggiornamento, presentava tutta una gamma di atteggiamenti e di posizioni, che variavano da un autentico bisogno di riforma, nel rispetto della fede, ad un desiderio di cambiare che andava oltre, fino a raggiungere posizioni eterodosse, lontana da una fede autentica e da un genuino senso di Chiesa. Ed \u00e8 cos\u00ec che accanto a personaggi autorevoli, desiderosi di una riforma e di un vero aggiornamento della Chiesa cattolica, nella fedelt\u00e0 a Roma ma insieme nel desiderio di rispondere alle nuove esigenze dei tempi, troviamo anche molti studiosi che, nelle loro speculazioni e nei loro atteggiamenti, finirono per alienarsi le autorit\u00e0 ecclesiastiche fino ad abbandonare la Chiesa o ad esserne esclusi. Tra i maggiori rappresentanti del modernismo, quasi tutti sacerdoti cattolici, si ricordano soprattutto quelli che poi finirono per rompere con la Chiesa: Alfred Loisy, George Tyrrell, Ernesto Buonaiuti, Romolo Murri.\nLa Santa Sede e Pio X intervennero duramente contro questo movimento, condannarono il modernismo senza distinguere tra posizioni estremiste e ala moderata. Con il decreto \"Lamentabili\" la Congregazione dell'Indice condann\u00f2, nel luglio 1907, 65 proposizioni moderniste, per lo pi\u00f9 tratte dalle opere del Loisy. Nel settembre dello stesso anno, Pio X, con l'enciclica \"Pascendi Dominici Gregis\", condanna il modernismo come \u00abla sintesi di tutte le eresie\u00bb. A novembre, con il Motu Proprio \"Praestantia Sententiae\" Pio X comminava la scomunica a chiunque si opponesse all'enciclica. Ed infine, nel 1910, con il Motu Proprio \"Sacrorum Antistitum\" il Papa imponeva a tutti i chierici il Giuramento antimodernista, proibendo nei seminari la lettura di qualsiasi giornale.\nEt\u00e0 dei totalitarismi.\nI Patti Lateranensi.\nGi\u00e0 nel giugno del 1919, a Parigi, alla conferenza di pace dopo la prima guerra mondiale, ci fu un colloquio tra il Cerretti, uno dei migliori diplomatici vaticani, e il presidente del consiglio Orlando. Viva fu l'opposizione di Vittorio Emanuele III: il Re dichiar\u00f2 che sarebbe stato meglio abdicare piuttosto che trattare con la Chiesa. Ci\u00f2 che non riusc\u00ec con il regime liberale (ormai agonizzante) riusc\u00ec invece con il regime fascista di Mussolini.\nLa conciliazione fra lo stato italiano e la Santa Sede, gi\u00e0 raggiunta a livello di coscienze e sul piano politico, mancava ancora di un riconoscimento giuridico. Tra il 1925 e il 1926 una commissione mista fu incaricata di esaminare la questione delle propriet\u00e0 ecclesiastiche. Ma nel 1926, in una lettera al segretario di stato cardinal Pietro Gasparri, Pio XI dichiarava che non si potevano trattare questioni secondarie quando era ancora insoluto il problema essenziale: la questione romana. L'invito era chiaro: iniziarono cos\u00ec i primi sondaggi e le prime trattative ufficiose tra l'avvocato Francesco Pacelli per il Vaticano e il giurista Domenico Barone per parte italiana, alla cui morte succedette il giurista Nicola Consiglio.\nNel novembre del 1928 iniziarono le trattative ufficiali che toccarono momenti drammatici. Per due volte, gennaio 1927 ed aprile 1928, i colloqui si interruppero per le pretese fasciste di monopolio sull'educazione giovanile. L'intransigenza di Pio XI indusse Mussolini a parziali concessioni, permettendo associazioni cattoliche educative-pastorali (l'Azione Cattolica).\nSi susseguirono vari schemi, rispondenti a tre postulati della Santa Sede: costituzione di un autentico stato (pur se ridotto territorialmente), compensi finanziari, concordato. Il governo italiano a fatica accett\u00f2 il primo punto: infatti solo con la morte del Barone, sostenitore della tesi che la sovranit\u00e0 papale si scontrava con le tradizioni risorgimentali e con la mentalit\u00e0 liberale, il Vaticano riusc\u00ec a far accettare il primo punto. Per il concordato le discussioni furono pi\u00f9 laboriose (Pio XI si mostr\u00f2 pi\u00f9 energico su questo punto che non sul primo), tese a ridurre le ampie richieste iniziali della Santa Sede che comprendevano fra l'altro: il cattolicesimo come religione di Stato, il ripristino dell'insegnamento della religione nelle scuole medie superiori, il riconoscimento civile del sacramento del matrimonio, il riconoscimento degli ordini religiosi.\nSi arriv\u00f2 cos\u00ec alla firma dei Patti l'11 febbraio 1929 tra il cardinal Gasparri e Mussolini nel palazzo del Laterano. Essi comprendevano un trattato e un concordato (con annessa convenzione finanziaria). La \"questione romana\", dopo 70 anni, era cos\u00ec definitivamente chiusa.\nNazismo e cristianesimo.\nLa relazione tra Nazismo e Cristianesimo pu\u00f2 essere descritta solo come complessa e controversa. Ufficialmente il Nazismo si proclamava al di sopra delle confessioni, ma Hitler e gli altri capi nazisti facevano uso del simbolismo e delle emozioni cristiane nel propagandarsi presso il pubblico tedesco (prevalentemente cristiano). Sicuramente Hitler ammirava la forte gerarchizzazione che \"...procedeva dal Vaticano fino all'ultima chiesetta nell'angolo pi\u00f9 sperduto del mondo\". Hitler sosteneva una forma di \"cristianesimo positivo\", nel quale Ges\u00f9 Cristo era un ariano, i dogmi tradizionali erano respinti, si accusava la chiesa di avere manipolato il cristianesimo antico gnostico per fini di potere e, in modo simile agli antichi marcioniti si ripudiava l'Antico Testamento. Il suo atteggiamento personale \u00e8 cos\u00ec descritto da un suo stretto collaboratore:\nAlcuni scrittori cristiani hanno cercato di tipicizzare Hitler come un ateo o un occultista (o persino un satanista), laddove altri hanno enfatizzato l'utilizzo esplicito del linguaggio cristiano da parte del partito nazista, indipendentemente da quale fosse la sua mitologia interna. L'esistenza di un Ministero per gli Affari Ecclesiastici, istituito nel 1935 e guidato da Hanns Kerrl, venne riconosciuta a fatica da ideologi come Alfred Rosenberg, che sosteneva un confuso ritorno alla religione germanica, come pure il comandante in capo (Reichsf\u00fchrer) delle SS e capo della polizia tedesca Heinrich Himmler.\nLe relazioni del partito nazista con la Chiesa cattolica sono dibattute. Molti sacerdoti e leader cattolici si opposero apertamente al nazismo sulla base di incompatibilit\u00e0 con la morale cristiana. La gerarchia cattolica condann\u00f2 i fondamenti teorici del nazismo con l'enciclica \"Mit brennender Sorge\" (1937) di papa Pio XI. Come per molti oppositori politici, numerosi sacerdoti vennero condannati al campo di concentramento e uccisi per le loro posizioni. Il comportamento di papa Pio XII rimane comunque oggetto di una controversia storiografica. Fu al contrario favorevole al nazismo il vescovo Alois Hudal, che cerc\u00f2 un compromesso tra Chiesa e regime.\nCristianesimo e pensiero contemporaneo.\nCon la Riforma protestante la cristianit\u00e0 occidentale si svilupp\u00f2 secondo tre direttrici principali: il Cattolicesimo romano (nei termini definiti al Concilio di Trento), il Luteranesimo (nei termini definiti nella \"Confessione augustana\" e nella \"Formula di concordia\") e il Calvinismo (nei termini definiti nel \"Catechismo di Heidelberg\" e nella \"Confessione di Westminster\"). Per gran parte del periodo che va dal XVI secolo al XIX secolo il dibattito teologico si svolse principalmente all'interno di queste confessioni \u2014 fu il periodo della cosiddetta \"teologia confessionale\". Nel corso di questi ultimi due secoli la situazione ha subito un notevole mutamento.\nRazionalismo.\nIn modo circoscritto nel Seicento, ma su scala molto pi\u00f9 vasta durante il Settecento, il Cristianesimo cominci\u00f2 a essere messo in discussione in nome della ragione. Con il deismo l'attacco prese le forme di una critica al concetto di Divinit\u00e0 e alla religione. Nell'Ottocento l'ateismo e l'agnosticismo (termine coniato da T.H. Huxley nel 1870) divennero per la prima volta parole comuni nell'Occidente cristiano.\nLa fiducia nel potere della ragione ha avuto i suoi alti e bassi nel mondo moderno, ma la polemica fede/ragione, in varie forme, ha caratterizzato un'epoca in cui sono state messe in discussione tutte le autorit\u00e0 tradizionali, non soltanto quelle cristiane.\nCi\u00f2 ha comportato, in ambito cattolico, l'arroccamento della Chiesa sulle posizioni del tomismo (neoscolastica), e in generale in ambito cristiano il diffondersi di posizioni ultraortodosse, tese a rifiutare qualsiasi approccio scientifico allo studio della teologia e dei testi biblici, ritenendo ci\u00f2 una minaccia per la fede.\nScienza e fede.\n Se da un lato le reali scoperte scientifiche hanno avuto pochissima rilevanza nel confermare o smentire il Cristianesimo, la scienza moderna ha influito su di esso in vari altri modi. Il metodo scientifico comporta la verifica di ogni affermazione e il rifiuto di qualunque autorit\u00e0 che si ponga al di sopra della critica. Avendo riscontrato un enorme successo nel campo della conoscenza, tale metodo ha di conseguenza incoraggiato un atteggiamento analogo anche in campo religioso, con esiti inevitabilmente polemici che ritroviamo ancora fino ad oggi: alcuni consideravano le credenze religiose definitivamente superate dalla conoscenza scientifica, altri negavano le scoperte scientifiche in nome della inerranza biblica (es. oggi i cristiani creazionisti), altri infine intendevano mantenere fede e ragione non sullo stesso piano come antagoniste, ma su piani diversi, per cui esse non si negano vicendevolmente.\nLa scienza moderna, attraverso le conquiste tecnologiche ha trasformato la vita di miliardi di persone, modificando il senso di dipendenza dell'uomo da Dio. A questo proposito sono famose le parole del teologo luterano Dietrich Bonhoeffer sul \"Dio tappabuchi\":\nCritica storica.\nNel XIX secolo si svilupp\u00f2 la critica storica, cio\u00e8, approccio alla storia basato sul rigore scientifico: lo storico critico non ragiona pi\u00f9 in termini di autorit\u00e0, che raramente potrebbero essere messe in discussione, bens\u00ec di fonti, che devono essere analizzate e provate per poter essere tenute in considerazione come tali. Questo tipo di metodo \u00e8 stato applicato anche alla Bibbia, considerata non pi\u00f9 come un'autorit\u00e0 da accettare, ma come una fonte da analizzare con strumenti scientifici.\nAnche la storia della dottrina cristiana \u00e8 stata vagliata in modo sistematico, per metterne in luce i cambiamenti verificatisi nel corso dei secoli.\nLaicit\u00e0.\nNel mondo occidentale la societ\u00e0 si fonda su presupposti che prescindono da dottrine religiose: la religione viene considerata una questione di scelta personale; questa evoluzione, ancora in corso e non priva di contraddizioni, nasce in un contesto sociale caratterizzato dal pluralismo culturale e religioso.\nAll'interno di questo contesto, nel quale non \u00e8 pi\u00f9 necessario che una religione o una confessione per sopravvivere debba combattere le altre, \u00e8 divenuto praticabile un dialogo tra i credenti di diverse confessioni che in precedenza era molto pi\u00f9 difficile.\nRestano comunque alcune rigidit\u00e0, rappresentate dalle dottrine che ritengono la laicit\u00e0 delle istituzioni civili un attentato alla propria religione, ritenuta la sola rivelata, vera e infallibile. Questo approccio \u00e8 presente nell'ambito di diverse denominazioni, cristiane e non cristiane.\nNonostante permangano sostanziali differenze dottrinali tra le diverse confessioni cristiane, i teologi contemporanei si occupano sempre meno di contrasti fra confessioni diverse. Atteggiamenti simili si riscontrano trasversalmente alle denominazioni, unendo talora protestanti e cattolici nel condividere alcune impostazioni (ad esempio, per alcuni l'accento sull'esperienza carismatica, la lettura letteralistica o integralista, il creazionismo ecc., per altri la teologia della liberazione, l'approccio esegetico non integralista, il pacifismo) che non sono invece unanimemente condivise all'interno delle rispettive denominazioni."}
{"id": "4577988", "revid": "767487", "url": "https://it.wikipedia.org/wiki?curid=4577988", "title": "Disperato amore", "text": "Disperato amore (\"Deep Valley\") \u00e8 un film del 1947 diretto da Jean Negulesco.\n\u00c8 un film drammatico statunitense con Ida Lupino, Dane Clark e Wayne Morris. \u00c8 basato sul romanzo del 1942 \" Deep Valley\" di Dan Totheroh.\nProduzione.\nIl film, diretto da Jean Negulesco su una sceneggiatura di Salka Viertel, Stephen Morehouse Avery e William Faulkner (quest'ultimo non accreditato) e un soggetto di Dan Totheroh (autore del romanzo), fu prodotto da Henry Blanke per la Warner Bros. e girato a Big Bear Lake, nella Big Bear Valley, a Palos Verdes e a Hermosa Beach, in California, da fine settembre 1946 a fine gennaio 1947. Il film doveva originariamente essere interpretato da Ann Sheridan, Humphrey Bogart e John Garfield.\nDistribuzione.\nIl film fu distribuito con il titolo \"Deep Valley\" negli Stati Uniti dal 30 luglio 1947 al cinema dalla Warner Bros.\nAltre distribuzioni:\nCritica.\nSecondo Leonard Maltin \u00e8 un \"film strano con pretese artistiche\" in cui Ida Lupino si dimostra fuori ruolo."}
{"id": "4577989", "revid": "46931", "url": "https://it.wikipedia.org/wiki?curid=4577989", "title": "Deep Valley", "text": ""}
{"id": "4577990", "revid": "46931", "url": "https://it.wikipedia.org/wiki?curid=4577990", "title": "Disperato d'amore", "text": ""}
{"id": "4577993", "revid": "686936", "url": "https://it.wikipedia.org/wiki?curid=4577993", "title": "Andy Heck", "text": "Fu scelto nel corso del primo giro (15\u00ba assoluto) del Draft NFL 1989 dai Seattle Seahawks. Al college gioc\u00f2 a football all'Universit\u00e0 della Virginia. Attualmente allena la linea offensiva dei Kansas City Chiefs.\nCarriera da giocatore.\nHeck fu scelto dai Seattle Seahawks nel corso del primo giro del Draft 1989. Con essi in cinque stagioni disput\u00f2 75 partite, prima di passare ai Chicago Bears nel 1994. In cinque a stagioni a Chicago disput\u00f2 76 partite, tutte come titolare. Nel 1999 pass\u00f2 ai Washington Redskins dove nella sua prima stagione part\u00ec come titolare in tutte le 16 gare della stagione regolare. Si ritir\u00f2 dopo la stagione 2000.\nFamiglia.\nIl figlio di Heck, Charlie, gioca nel ruolo di offensive tackle per gli Houston Texans."}
{"id": "4577994", "revid": "15756", "url": "https://it.wikipedia.org/wiki?curid=4577994", "title": "Panizza (azienda)", "text": "Panizza Srl \u00e8 un'azienda di moda italiana, che produce cappelli di feltro, fondata da \"Giovanni Panizza\" insieme a \"Natale Gamba\" e \"Antonio Ferri\", nel 1879 a Ghiffa nell'alto Verbano in Piemonte. La produzione \u00e8 stata in seguito spostata a Montevarchi in Toscana.\nStoria della fabbrica.\nGli inizi.\nLa produzione di cappelli di feltro era tradizionale delle zone dell'alto Verbano sulle rive del lago Maggiore, fin dal Settecento. Il laboratorio Panizza apre con una lavorazione artigianale, indirizzata intenzionalmente alla produzione di un cappello pregiato.\nIl primo logo di Panizza era composto da un'aquila imperiale, simbolo di forza e tenacia, una stella nella quale confidare, due emisferi da conquistare, e l'ancora, simbolo del lago su cui s'affacciava lo stabilimento.\nL'azienda di Giovanni Panizza punta, con una produzione molto variegata, alla conquista di mercati elitari sia in Italia che, pi\u00f9 ancora, all'estero, divenendo famosa accanto alla Borsalino di Alessandria per la qualit\u00e0 dei suoi prodotti.\nLa meccanizzazione.\nNel settore del cappello i tempi lunghi occorrenti per la produzione manuale dei feltri finiranno per rendere troppo costosa la lavorazione artigianale; ben presto i piccoli laboratori verranno spazzati via dalla concorrenza delle fabbriche industrializzate.\nDivenuti insufficienti i locali occupati dalla fabbrica, il 26 agosto 1882 la Societ\u00e0 rileva i terreni di un cascinale per espandere la struttura manifatturiera. Un successivo acquisto viene comunque effettuato nell'aprile del 1884.\nLa linea di produzione viene insediata tutta sotto la strada nazionale, lasciando a monte della medesima il solo magazzino e l'abitazione di Giovanni Panizza.\nLe macchine eliminano inizialmente la mano d'opera ma, in seguito, portando ad una riduzione dei costi, favoriscono un aumento dei consumi e, di conseguenza, della produzione.\nGli ultimi due decenni dell'Ottocento sono piuttosto turbolenti, se non rivoluzionari. Il settore del cappello non ha riposo, specie a Intra dove la concentrazione di piccole imprese \u00e8 grande. Sono anni difficili anche dal punto di vista delle relazioni industriali. Scioperi e serrate coinvolsero le fabbriche della zona.\nL'ingresso della famiglia Gamba: Giovanni Panizza &amp; Compagni.\nNel 1893 scade il contratto con il primo socio di Panizza, Ferri, e quattro anni dopo Panizza crea una societ\u00e0 con la famiglia di Natale Gamba, i cui figli, nipoti e pro-nipoti hanno continuato a gestire il cappellificio fino ad oggi.\nPer molti anni la Panizza continuer\u00e0 a produrre i feltri nella \u201c\"Fabbrichetta\"\u201d, distante circa 3\u00a0km dallo stabilimento principale. Il problema maggiore con cui il cappellificio ha sempre dovuto fare i conti, \u00e8 stato sempre la mancanza di spazio per le sue strutture. Stretto fra lago e montagna, lo stabilimento non ha mai potuto assumere grosse dimensioni nemmeno nel periodo pi\u00f9 florido. Nel 1933 fu comunque costruito un nuovo edificio adibito all'imbastitura e alla soffiatura.\nLa chiusura del cappellificio storico.\nUndici anni dopo la morte di Panizza, avvenuta nell'ottobre del 1954, la famiglia Gamba abbandona l'attivit\u00e0. Solo nel 1972 Antonio Gamba torna come amministratore delegato al comando della fabbrica, che tuttavia chiude nel 1981.\nL'impianto di Montevarchi.\nAd oggi, la produzione si \u00e8 spostata a Montevarchi, in Toscana, presso il Cappellificio Falcus, divenuta concessionaria e produttrice dagli Anni 90.\nL'attuale Amministratore Delegato \u00e8 \"Laura Gamba\", pro-nipote di \"Natale Gamba\", amico e socio del fondatore \"Giovanni Panizza\".\nIl museo.\nNel 1976 una mostra organizzata dai tecnici del cappellificio offr\u00ec il primo spunto per la creazione di un'esposizione permanente.\nIl 30 giugno del 1986 i costruttori addetti alla riqualificazione dell'area si impegnarono a cedere due sale a vincolo d'uso con destinazione ad attivit\u00e0 museale. la mostra, didattica e illustrativa, allestita durante il 1993, apre al pubblico il 1\u00ba maggio 1994.\nAntonio Gamba ha donato il museo oggi esistente a Ghiffa al comune dando vita ad una fondazione come opera liberale al territorio di origine."}
{"id": "4577995", "revid": "767487", "url": "https://it.wikipedia.org/wiki?curid=4577995", "title": "Real Zaragoza 1974-1975", "text": "Questa voce raccoglie le informazioni riguardanti il Real Saragozza nelle competizioni ufficiali della stagione 1974-1975"}
{"id": "4577999", "revid": "37401", "url": "https://it.wikipedia.org/wiki?curid=4577999", "title": "Oportet ut scandala eveniant", "text": ""}
{"id": "4578000", "revid": "767487", "url": "https://it.wikipedia.org/wiki?curid=4578000", "title": "Drinking Buddies - Amici di bevuta", "text": "Drinking Buddies - Amici di bevuta (\"Drinking Buddies\") \u00e8 un film del 2013 diretto da Joe Swanberg.\nTrama.\nLuke e Kate sono colleghi in un birrificio di Chicago, ed entrambi nel tempo libero amano passare le serate a bere birra. La loro inizialmente sembra una semplice amicizia come tante. Un giorno decidono di trascorrere un week end fuori casa assieme ai loro rispettivi compagni, scoprendo cos\u00ec di provare uno nei confronti dell'altro una forte attrazione.\nLuke \u00e8 legato alla sua ragazza Jill da sei anni e i due stanno per convolare a nozze, nonostante i continui ripensamenti di Luke. Kate invece se la prende pi\u00f9 con comodo, inizialmente lei sta con Chris un produttore musicale, per poi accorgersi di non amarlo pi\u00f9 e quindi ritornare single. Non ci vorr\u00e0 molto perch\u00e9 la sottile linea tra amore e amicizia tra Luke e Kate si faccia sempre pi\u00f9 labile.\nPromozione.\nIl 21 giugno 2013 \u00e8 stato diffuso online il primo trailer del film. La prima del film si \u00e8 tenuta nel luglio 2013 a Brooklyn. In Italia \u00e8 stato presentato per la prima volta al Torino Film Festival che si \u00e8 tenuto il 22 novembre, mentre \u00e8 uscito in DVD per la prima volta il 15 gennaio 2014.\nDistribuzione.\nIl film \u00e8 uscito nelle sale cinematografiche statunitensi in distribuzione limitata il 23 agosto 2013. Nel mercato cinematografico italiano non \u00e8 stato venduto, si \u00e8 venuti a conoscenza della pellicola esclusivamente grazie ai giornali che ne hanno parlato in quanto \u00e8 stato inserito nella pubblicazione della top 10 del film dell'anno 2013 di Quentin Tarantino."}
{"id": "4578002", "revid": "33689", "url": "https://it.wikipedia.org/wiki?curid=4578002", "title": "Eutichide", "text": "La data entro la quale Plinio indica il \"floruit\" di Eutichide (la 121\u00aa Olimpiade) corrisponde alla commissione che egli dovette ricevere per la creazione della statua commemorativa della fondazione di Antiochia. L'opera ci \u00e8 nota attraverso riproduzioni su gemme, monete e opere di toreutica, grazie alle quali \u00e8 stato possibile identificarla in alcune copie di epoca romana: tra queste la statuetta marmorea ai Musei vaticani. La Tyche, personificazione della citt\u00e0, era un colosso bronzeo ed era rappresentata seduta su una roccia con ai piedi il fiume Orontes. Doveva essere una figura potente e monumentale, dotata di un ritmo chiuso e spiraliforme, movimentato dalle pieghe del manto, dall'incrociarsi delle gambe e dalla torsione del busto.\nGli si attribuiscono anche una statua del fiume \"Eurotas\" (\"Nat. hist.\", XXXIV, 78), descritta anche in un epigramma della \"Antologia palatina\" (IX, 709), la statua di un atleta fanciullo vincitore a Olimpia (Pausania, VI, 2, 6), un \"Dioniso\" confluito in seguito nella collezione di Asinio Pollione (\"Nat. hist.\", XXXVI, 34) e il dipinto di una Nike su una quadriga (\"Nat. hist.\", XXXV, 141)."}
{"id": "4578005", "revid": "384917", "url": "https://it.wikipedia.org/wiki?curid=4578005", "title": "Aristotele e i veleni di Atene", "text": "Aristotele e i veleni di Atene \u00e8 un romanzo storico giallo scritto da Margaret Doody nel 2004 e fa parte della serie narrativa \"Aristotele detective\".\nTrama.\nLa vicenda si svolge in un'Atene in decadenza che ha perso il suo predominio politico ed \u00e8 dilaniata da lotte interne ed \u00e8 raccontata in prima persona da Stefanos, un amico di Aristotele. Avviene che Ergocle citi in processo davanti al tribunale dell'Areopago Ortobulos per ferimento premeditato a causa di un litigio per il possesso di una schiava siciliana: Marulla. Grazie ai consigli di Aristotele Ortobulos riesce a uscirne innocente. Anni dopo, Stefanos, reduce dalle guerre di Alessandro Magno si reca a un bordello in citt\u00e0 e l\u00ec trova il cadavere di Ortobulos, avvelenato dalla cicuta. Crito, figlio di Ortobulos, accusa Ermia, la seconda moglie di suo padre e viene accreditato da una larga fascia di cittadini. Aristotele capisce che il processo pu\u00f2 avere risvolti politici perch\u00e9 gli accusatori sono una cerchia di aristocratici anti-macedoni e decide di iniziare ad indagare per proprio conto. Intanto la situazione peggiora: Stefanos partecipa a un festino nel quale Frine, considerata la donna pi\u00f9 bella di Atene, osa inscenare una parodia dei Misteri Eleusini e viene accusata di empiet\u00e0 da un altro gruppo di aristocratici e intanto scompare Cleofonte, il figlio minore di Ortobulos, che si era opposto al fratello alla prima udienza del processo contro Ermia. Inoltre Stefanos deve nascondere il fatto di essere stato al festino di Frine da un gruppo di investigatori pagati da Crito e guidati da un tale Teramene. Aristotele e Stefanos si trovano cos\u00ec invischiati in due casi carichi di odi e disprezzi che rischiano di mettere in pericolo la stabilit\u00e0 precaria della potenza greca."}
{"id": "4578006", "revid": "1873126", "url": "https://it.wikipedia.org/wiki?curid=4578006", "title": "Tony Woods", "text": "Carriera professionistica.\nWoods fu scelto dai Seattle Seahawks nel corso del primo giro del Draft 1987. Nella sua stagione da rookie disput\u00f2 12 partite. Rimase a Seattle fino al 1992 disputando 74 partite con 16 sack. In seguito disput\u00f2 una sola stagione coi Los Angeles Rams apparendo in 12 partite, 8 delle quali come titolare, con un sack. Le ultime 3 stagioni della carriera le pass\u00f2 ai Redskins disputando 44 partite con 7,5 sack."}
{"id": "4578011", "revid": "253269", "url": "https://it.wikipedia.org/wiki?curid=4578011", "title": "Nancy Sorel", "text": "Biografia.\nDopo aver ottenuto una laurea in Teatro e Cinema all'Universit\u00e0 del Massachusetts di Amherst, Nancy Sorel si trasferisce a New York e inizia la sua carriera di attrice in spettacoli Off-Broadway, spot pubblicitari e interpretando il ruolo di \"Coco\" nella soap opera \"Una vita da vivere\" della ABC.\nNel suo curriculum annovera la partecipazione a diverse serie televisive importanti, tra cui quelle nel ruolo di Sammy nella sitcom della Fox \"Down the Shore\" (1992-1993), di Clara Fine in \"Less Than Kind\" (a partire dal 2008) e di Claire Eastman in \"Cashing In\" (a partire dal 2009). Da notare anche la partecipazione alla celeberrima serie tv \"Oltre i limiti\" in due episodi.\nNel 2009 la Sorel ha vinto un Canadian Comedy Awards per la serie televisiva \"Less Than Kind\".\n\u00c8 sposata con l'attore Paul Magel."}
{"id": "4578014", "revid": "112833466", "url": "https://it.wikipedia.org/wiki?curid=4578014", "title": "Sony Ericsson Xperia mini", "text": "Il Sony Ericsson Xperia Mini \u00e8 uno smartphone Android che ne monta la versione Gingerbread 2.3.4 (aggiornabile a Ice Cream Sandwich 4.0.4).\nIl terminale \u00e8 stato distribuito nell'agosto del 2011.\nIl dispositivo ha un display da 320 x 480 pixels a 3 pollici, ottimizzato da BRAVIA Engine, (motore grafico di cui \u00e8 dotato il display, sviluppato da Sony, rende i colori pi\u00f9 accesi e nitidi) un processore da 1024\u00a0MHz (Qualcomm QSD8255), RAM da 512 MB, GPU Adreno 205, fotocamera da 5 Megapixel capace di scattare foto a 2592 x 1536 con zoom digitale 8x, video a 1280x720 a 30 fps, autofocus, flash LED, riconoscimento facciale, tag geografico, stabilizzatore delle immagini e il rilevatore di sorrisi.\nIl telefono \u00e8 dotato di 320 MB di memoria interna, espandibile via Micro SD (supporta fino a 32 GB). La batteria \u00e8 agli Ioni di Litio da 1200 mAh, in Stanby garantisce 340 ore, in conversazione 4 ore.\nIl terminale garantisce un'ottima portabilit\u00e0, perch\u00e9 offre delle dimensioni veramente ridotte: pesa solamente 94 g, \u00e8 alto 88\u00a0mm, largo 52\u00a0mm e spesso 16\u00a0mm."}
{"id": "4578015", "revid": "823898", "url": "https://it.wikipedia.org/wiki?curid=4578015", "title": "Nancy Sorel dePrune", "text": ""}
{"id": "4578018", "revid": "767487", "url": "https://it.wikipedia.org/wiki?curid=4578018", "title": "The Thirteenth Man", "text": "The Thirteenth Man \u00e8 un cortometraggio muto del 1913. Il nome del regista non viene riportato.\nTrama.\nUna moglie convince suo marito a partecipare a una riunione di ex compagni di scuola, pur se l'uomo - nella vita - non ha raggiunto il successo che aveva sognato da ragazzo.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 21 gennaio 1913. Venne distribuito anche in Europa. Nel Regno Unito, usc\u00ec il 17 aprile 1913."}
{"id": "4578026", "revid": "74801", "url": "https://it.wikipedia.org/wiki?curid=4578026", "title": "Annalisa Aglioti", "text": "Biografia.\nNipote di Antonello Aglioti, pittore, regista e scenografo, nasce a Bari. Laureata in Storia dell'Arte presso l'Universit\u00e0 La Sapienza di Roma presso la cattefra di Iconografia e Iconologia con una tesi su \"Le ombre nella pittura tra storia e teoria\" (110 e lode) , inizia il suo percorso artistico con la danza, in particolare con la danza e il teatro danza di tradizione tedesca.\nNel 1994, dopo avere studiato presso il Teatro Kismet, con la maestra Lucrezia Zazzera, e presso la Fondazione Piccini, a Bari, dopo quattro giorni di audizione,\u00e8 ammessa alla Fokwang Hochschule di Essen, diretta da Pina Bausch, dove studia danza contemporanea, teatro danza, danza classica, flamenco e composizione coreografica con Jean Cebron, Dominique Mercy e Malou Airaudo.\nA Roma consegue l'attestato del corso di perfezionamento in coreografia con Carolyn Carlson, Simona Bucci, Susanne Linke, Giorgio Rossi e Michele Abbondanza, studia inoltre danza classica con Anthony Basile ed Helen Diolot e danza contemporanea con Sascha Ramos, Fabio Ciccal\u00e8 e Jordi Molina.\nDebutta come attrice e autrice nel 2006 con il suo monologo \"Tg dell'inconscio\", e nel 2007 inizia la sua carriera come comica televisiva nel programma \"Seven Show\" dell'emittente televisiva Europa 7. Decide quindi di iscriversi alla scuola di recitazione di Beatrice Bracco, che segue per due semestri e diversi seminari intensivi, diventandone poi insegnante di movimento per gli attori. Sempre nel 2006, scrive e dirige la sua prima commedia, \"Amiche\", e cura la regia di movimento dello spettacolo teatrale \"Sole nero\" di Giulio Stasi.\nCome attrice teatrale ha lavorato con diversi registi di teatro contemporaneo, tra i quali Claudio Collov\u00e0, Piero Maccarinelli, Cesare Ronconi presso il Teatro della Valdoca e Pascal la Delfa. Con lo spettacolo di quest'ultimo \"Roma singolare femminile\" \u00e8 candidata al premio Vincenzo Cerami per la miglior interpretazione femminile. Inoltre ha lavorato con registi di testi brillanti come Marco Falaguasta, Marco Simeoli e Massimiliano Bruno. Ha partecipato ai cortometraggi \"Va tutto bene\" per la regia di Fulvio Molena, finalista al premio Nastro d'argento dei David di Donatello del 2007, e \"La scala mobile\", per la regia di Andrea Marrari scritto da Claudio Pinna su un soggetto di Salvatore Marino, \"Anatomia di un amore\" diretto da Manuela Tempesta ed Elisabetta Pellini.\nAttrice dal repertorio comico, affina le sue naturali qualit\u00e0 comiche e crea i suoi diversi personaggi partecipando al laboratorio Zelig di Roma, al laboratorio di comicit\u00e0 al femminile diretto da Giulia Ricciardi e soprattutto frequentando il laboratorio Makkekomiko diretto da Alessandro Mancini. In seguito ha partecipato a vari spettacoli teatrali, radiofonici e televisivi, in particolare nel cast fisso di \"Bambine Cattive\" di Sky Italia, \"Zelig Off\" (2010 e 2011) di Canale 5 e \"Colorado\" (2012 e 2013) di Italia 1. Inoltre \u00e8 stata ospite pi\u00f9 volte della trasmissione \"Ottovolante\" di Rai Radio 2, recitando la parte comica della \"Moglie Modello\", con il quale ha vinto diversi riconoscimenti. Lo stesso personaggio, nella sua versione \"ecologica\" paladina dell'ambiente e del pianeta, \u00e8 stata ospite fissa della trasmissione \"Lo stato interessante\" dell'emittente Ecoradio. Un monologo della \"Moglie Modello\" \u00e8 stato inserito anche nella Agenda Scolastica Comix dell'anno 2011. \nHa debuttato al cinema nel 2014 con la commedia \"Confusi e felici\" diretta da Massimiliano Bruno e il film indipendente \"Vittoria, festina lente\" di Lucilla Colonna. Nel 2015 \u00e8 tra i protagonisti del film \"Basta poco\" diretto da Andrea Muzzi e Riccardo Paoletti. \nNel 2016 \u00e8 tra i protagonisti della serie tv \"Immaturi\" per la regia di Rolando Ravello mentre l'anno successivo \u00e8 attrice e coreografa per il \"Sogno di una notte di mezza estate\" per la regia di Massimiliano Bruno in tour per due anni nei teatri pi\u00f9 prestigiosi del panorama nazionale. Per tutta la stagione 2017/2018 \u00e8 ospite comica ricorrente del programma \"La vita in diretta\" all'interno del \"Caff\u00e8 delle donne\" di Francesca Fialdini. \n\u00c8 stata insegnante di movimento della scuola Beatrice Bracco, di Fabrica artistica (scuola di recitazione di Rolando Ravello), dell'Acting Academy di Claudia Gerini ed \u00e8 assistente e trainer dei laboratori intensivi residenziali di Massimiliano Bruno.\nNel 2013 pubblica il libro \"Enciclopedia della moglie modello\", edito come ebook da Vanda Epublishing di Vicki Satlow e in cartaceo da Edizioni Anteprima e considerato da \"Panorama\" libri al primo posto tra i libri necessari per \"sopravvivere\" in coppia.\nTeatro.\nTra gli altri lavori a cui Annalisa Aglioti ha partecipato come danzatrice o attrice, principalmente a Roma, Berlino e Wuppertal, figurano:"}
{"id": "4578027", "revid": "37401", "url": "https://it.wikipedia.org/wiki?curid=4578027", "title": "Et\u00e0 Apostolica", "text": ""}
{"id": "4578032", "revid": "125843743", "url": "https://it.wikipedia.org/wiki?curid=4578032", "title": "Episodi di Banda di Monica", "text": "La banda di Monica ha pi\u00f9 di 100 episodi. \nEpisodi di \"\"As Novas Aventuras da Turma da M\u00f4nica\" (1986-1990).\nLa serie chimata As Novas Aventuras da Turma da M\u00f4nica \u00e8 stata trasmessa in Brasile tra il 1986 e il 1990 sono stati riciclati dai film As Novas Aventuras da Turma da M\u00f4nica, A Sereia do Rio, 'O Bicho Pap\u00e3o, A Estrelinha Magica e Quadro a Quadro. In Italia gli episodi vennero trasmessi dalla seconda met\u00e0 degli anni duemila su Rai 2. \nEpisodi dal film \"Turma da M\u00f4nica Quadro a Quadro\" (1996-1999).\nLa serie chimata Turma da M\u00f4nica Quadro a Quadro \u00e8 stata trasmessa in Brasile tra il 1996 e il 1999, gli episodi sono stati riciclati dai film O M\u00f4nico, O plano sangrento, O estranho soro do Dr. X e A ilha misteriosa. \nEpisodi di \"Grandes Aventuras Turma da M\u00f4nica\"\" (2002-2008).\nLa serie chimata Grandes Aventuras Turma da M\u00f4nica \u00e8 stata trasmessa in Brasile tra il 2002 e il 2008, gli episodi dal 2004 al 2008 sono stati riciclati dai film Cine Gibi, Cine Gibi 2 e Cine Gibi 3 - Planos Infal\u00edveis. In Italia gli episodi vennero trasmessi dalla seconda met\u00e0 degli anni duemila su Rai 2."}
{"id": "4578035", "revid": "59566894", "url": "https://it.wikipedia.org/wiki?curid=4578035", "title": "Navi da crociera", "text": ""}
{"id": "4578037", "revid": "111319", "url": "https://it.wikipedia.org/wiki?curid=4578037", "title": "Marija Manolova", "text": "Biografia.\nIn Coppa del Mondo ottenne il primo risultato di rilievo il 21 gennaio 1988 ad Anterselva (18\u00aa), il primo podio il 30 gennaio successivo a Ruhpolding (3\u00aa) e la prima vittoria il 18 marzo dello stesso anno a Jyv\u00e4skyl\u00e4.\nIn carriera prese parte a due edizioni dei Giochi olimpici invernali, (16\u00aa nell'individuale) e (52\u00aa nella sprint, 22\u00aa nell'individuale, 13\u00aa nella staffetta) e a sette dei Mondiali, vincendo tre medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nIN = individuale"}
{"id": "4578039", "revid": "104458", "url": "https://it.wikipedia.org/wiki?curid=4578039", "title": "Mariya Manolova", "text": ""}
{"id": "4578045", "revid": "104458", "url": "https://it.wikipedia.org/wiki?curid=4578045", "title": "Maria Manolova", "text": ""}
{"id": "4578050", "revid": "104458", "url": "https://it.wikipedia.org/wiki?curid=4578050", "title": "Maria Manoleva", "text": ""}
{"id": "4578056", "revid": "110157", "url": "https://it.wikipedia.org/wiki?curid=4578056", "title": "Coppa CEV 2013-2014 (femminile)", "text": "La Coppa CEV di pallavolo femminile 2013-2014 si \u00e8 svolta dal 22 ottobre 2013 al 29 marzo 2014: al torneo hanno partecipato trentasei squadre di club europee e la vittoria finale \u00e8 andata per la prima volta al Fenerbah\u00e7e Spor Kul\u00fcb\u00fc.\nRegolamento.\nAl torneo hanno partecipato 32 squadre che si sono sfidate in diverse fasi ad eliminazione diretta, suddivise in sedicesimi di finale, ottavi di finale e quarti di finale: le 4 squadre qualificate hanno disputato quindi la Challange Round affrontando 4 squadre eliminate durante la fase a gironi della Champions League 2013-14; si \u00e8 proseguito quindi con semifinali e finale."}
{"id": "4578057", "revid": "256896", "url": "https://it.wikipedia.org/wiki?curid=4578057", "title": "Mus\u00e9e d'Art Moderne de la Ville de Paris", "text": ""}
{"id": "4578062", "revid": "256896", "url": "https://it.wikipedia.org/wiki?curid=4578062", "title": "Istituto del Mondo Arabo", "text": ""}
{"id": "4578075", "revid": "305330", "url": "https://it.wikipedia.org/wiki?curid=4578075", "title": "Union (New York)", "text": "Union \u00e8 un comune (\"town\") degli Stati Uniti d'America situato nella contea di Broome nello Stato di New York.\nNei pressi della localit\u00e0 di Endicott si trova l'aeroporto Tri-Cities Airport. Infatti la stessa Endicott, l'altra localit\u00e0 di Johnson City e la vicina Binghamton formano l'area metropolitana denominata Triple Cities."}
{"id": "4578076", "revid": "38120", "url": "https://it.wikipedia.org/wiki?curid=4578076", "title": "Aino Jawo", "text": ""}
{"id": "4578077", "revid": "287204", "url": "https://it.wikipedia.org/wiki?curid=4578077", "title": "Viaggio (singolo)", "text": ""}
{"id": "4578079", "revid": "256896", "url": "https://it.wikipedia.org/wiki?curid=4578079", "title": "Mus\u00e9e des Beaux-Arts (Strasburgo)", "text": ""}
{"id": "4578080", "revid": "38120", "url": "https://it.wikipedia.org/wiki?curid=4578080", "title": "Caroline Hjelt", "text": ""}
{"id": "4578082", "revid": "290351", "url": "https://it.wikipedia.org/wiki?curid=4578082", "title": "Blind man", "text": ""}
{"id": "4578086", "revid": "1305772", "url": "https://it.wikipedia.org/wiki?curid=4578086", "title": "LevelDB", "text": "LevelDB \u00e8 un database management system NoSQL di tipo key-value. \u00c8 stato scritto da Jeffrey Dean e Sanjay Ghemawat, entrambi Google Fellows, che si sono ispirati a BigTable. La licenza \u00e8 New BSD License.\nCaratteristiche.\nLevelDB \u00e8 un database NoSQL che utilizza il modello chiave-valore.\nLevelDB registra le chiavi e i valori in array di byte, ordinati per chiave. Questo array \u00e8 compresso tramite la libreria Google Snappy. Supporta le operazioni di scrittura in batch, l'iterazione sui dati in avanti e indietro.\nInterfacce.\nLevelDB non ha alcuna GUI, n\u00e9 un'interfaccia da riga di comando: \u00e8 pensato per essere usato esclusivamente tramite l'API.\nNel ramo 10.0 di MariaDB sar\u00e0 presente uno storage engine che permetter\u00e0 di interrogare tabelle LevelDB da MariaDB."}
{"id": "4578088", "revid": "256896", "url": "https://it.wikipedia.org/wiki?curid=4578088", "title": "Soci\u00e9t\u00e9 Historique et Litt\u00e9raire Polonaise", "text": ""}
{"id": "4578089", "revid": "290351", "url": "https://it.wikipedia.org/wiki?curid=4578089", "title": "Django gunless", "text": ""}
{"id": "4578094", "revid": "767487", "url": "https://it.wikipedia.org/wiki?curid=4578094", "title": "Carla Medina", "text": ""}
{"id": "4578095", "revid": "2187", "url": "https://it.wikipedia.org/wiki?curid=4578095", "title": "Park Jung-tae", "text": "Giovent\u00f9.\nPark nacque nel 1943 o nel 1944 in Corea, durante il periodo della occupazione giapponese. Inizi\u00f2 ad allenarsi nelle arti marziali sin da bambino, iniziando con il pugilato prima di passare dallo judo al taekwondo. Park fu uno dei dodici maestri originari di taekwondo della Korea Taekwon-Do Association. Nel 1964, fu nominato secondo presidente della Korean Tae Soo Do Association. Dal 1965 al 1967, raggiunse il grado di4\u00ba \"dan\" e fu capo istruttore dei soldati in Vietnam.\nUltimi anni.\nPark mor\u00ec l'11 aprile 2002 in seguito alle sue pessime condizioni di salute. Sopravvissero la moglie e i suoi figli: Juliann, Heather, and Christopher. Linda Park succedette al marito nella presidenza della GTF, e detiene il grado di 9\u00ba \"dan\" onorario.\nPark \u00e8 inserito nella lista dei pionieri del Canada (Anni 1970) nella Chang Keun Choi la lista dei pionieri del Taekwon-do."}
{"id": "4578105", "revid": "339392", "url": "https://it.wikipedia.org/wiki?curid=4578105", "title": "Comitato Olimpico Guianese", "text": ""}
{"id": "4578111", "revid": "404449", "url": "https://it.wikipedia.org/wiki?curid=4578111", "title": "Bazzano (Parma)", "text": ""}
{"id": "4578113", "revid": "1543377", "url": "https://it.wikipedia.org/wiki?curid=4578113", "title": "Blown Away (album)", "text": "Blown Away \u00e8 il quarto album in studio della cantautrice country Carrie Underwood, pubblicato il 1\u00ba maggio 2012 per la Arista Nashville.\nL'album ha debuttato al numero uno della Billboard 200 vendendo solo nella prima settimana 267.000 copie. La Underwood \u00e8 diventata la terza cantante country ad avere 3 album alla numero uno della Billboard 200, al pari di Faith Hill e Linda Ronstadt. Come i suoi tre album precedenti, \"Blown Away\" ha debuttato in cima alla classifica degli album country, rendendo la Underwood la seconda cantante country ad avere i suoi primi 4 album in cima alla classifica degli album country, insieme a Miranda Lambert. L'album \u00e8 rimasto alla prima posizione della Billboard 200 per due settimane, diventando il primo album della Underwood a restare in cima per pi\u00f9 di una settimana.\nNegli Stati uniti ha venduto oltre 2 milioni di copie, mentre mondialmente ha raggiunte le 2.600.000 copie.\nAntefatti.\nTerminato il \"Play On Tour\", la Underwood si \u00e8 dedicata alla registrazione di \"Blown Away\". Ha dichiarato che \"\"voleva cambiare le cose\" aveva bisogno di \"scrivere e cantare di cose reali\"\". L'album \u00e8 un mix di country, rock e pop.\nLa Underwood ha dichiarato che quest'album conterr\u00e0 materiale diverso da quello degli album precedenti. La prima traccia dell'album \"Good Girl\" \u00e8 la pi\u00f9 positiva dell'album, tutte le altre hanno un tono pi\u00f9 dark.\nAccoglienza.\nCritica.\n\"Blown Away\" ha ricevuto recensioni per lo pi\u00f9 positive da critici musicali. Su Metacritic, che assegna un punteggio massimo di 100, l'album ha ricevuto un punteggio medio di 70 sulla base di 10 recensioni."}
{"id": "4578117", "revid": "256896", "url": "https://it.wikipedia.org/wiki?curid=4578117", "title": "Compagnia Autocarrata Tedesca", "text": ""}
{"id": "4578118", "revid": "256896", "url": "https://it.wikipedia.org/wiki?curid=4578118", "title": "Fronte Militare Clandestino", "text": ""}
{"id": "4578122", "revid": "256896", "url": "https://it.wikipedia.org/wiki?curid=4578122", "title": "Raggruppamento Sahariano &quot;Maletti&quot;", "text": ""}
{"id": "4578123", "revid": "256896", "url": "https://it.wikipedia.org/wiki?curid=4578123", "title": "Stemma dell'Africa Orientale Italiana", "text": ""}
{"id": "4578124", "revid": "256896", "url": "https://it.wikipedia.org/wiki?curid=4578124", "title": "Stemma dell'Africa orientale italiana", "text": ""}
{"id": "4578125", "revid": "486946", "url": "https://it.wikipedia.org/wiki?curid=4578125", "title": "Reale Aeronautica Militare Thailandese", "text": ""}
{"id": "4578135", "revid": "599013", "url": "https://it.wikipedia.org/wiki?curid=4578135", "title": "Feldmaresciallo (Thailandia)", "text": "Feldmaresciallo (in lingua thai: \u0e08\u0e2d\u0e21\u0e1e\u0e25, trascrizione RTGS: Chom Phon, trascr. IPA , letteralmente: generale massimo) \u00e8 il pi\u00f9 alto grado del Reale Esercito Thailandese. Attualmente \u00e8 detenuto unicamente dal re di Thailandia Vajiralongkorn, che \u00e8 formalmente il capo delle Reali Forze Armate Thailandesi. \u00c8 paragonato all'analogo grado di feldmaresciallo gi\u00e0 in uso nel Regno Unito, nel Sacro Romano Impero, nell'Impero austriaco ed in vari Stati tedeschi.\nAnaloghi titoli sono riconosciuti ai pi\u00f9 alti ufficiali della marina e dell'aeronautica: all'ammiraglio della flotta della Reale Marina Militare Thailandese \"(Chom Phon Ruea)\" e al maresciallo dell'aria della Reale Aeronautica Militare Thailandese \"(Chom Phon Akat)\".\nIl grado, come molti altri gradi militari del Paese, fu creato da re Chulalongkorn nella seconda met\u00e0 del XIX secolo, quando il sovrano ammodern\u00f2 le forze armate nazionali ispirandosi alla struttura delle forze armate dei maggiori Stati europei di quel tempo. Da allora, tutti i monarchi del Paese hanno detenuto il grado di \"Chom Phon\" di esercito, marina e aeronautica militare. \u00c8 stato inoltre riconosciuto ai maggiori comandanti e dittatori militari.\n\"Chom Phon\".\nDi seguito una lista parziale dei feldmarescialli di Thailandia, militari di professione:"}
{"id": "4578137", "revid": "478814", "url": "https://it.wikipedia.org/wiki?curid=4578137", "title": "Chom Phon", "text": ""}
{"id": "4578139", "revid": "838137", "url": "https://it.wikipedia.org/wiki?curid=4578139", "title": "Pallavolo ai XVII Giochi del Mediterraneo", "text": "La pallavolo ai XVII Giochi del Mediterraneo si \u00e8 giocata durante la XV edizione dei Giochi del Mediterraneo, che si \u00e8 svolta a Mersin, in Turchia, nel 2013: in questa edizione si \u00e8 svolto sia il torneo maschile che quello femminile e la vittoria finale \u00e8 andata alla nazionale di pallavolo maschile dell'Italia e alla nazionale di pallavolo femminile dell'Italia."}
{"id": "4578140", "revid": "104089987", "url": "https://it.wikipedia.org/wiki?curid=4578140", "title": "Quella volta", "text": "Quella volta (\"That Time\") \u00e8 un dramma scritto da Samuel Beckett.\nBeckett in una lettera a James Knowlson disse che questa pi\u00e8ce era apparentata a \"Non io\", con la differenza che l\u00e0 il protagonista parla e qui ascolta.\nLa prima assoluta di \"Quella volta\" and\u00f2 in scena nel maggio del 1976 al Royal Court Theatre di Londra, durante il festival organizzato per i settant'anni di Beckett, per la regia di Donald McWhinnie e con Patrick Magee protagonista, per il quale l'autore aveva pensato il testo. La versione francese, dell'autore stesso, con il titolo \"Cette fois\", venne stampata nel 1978 e rappresentata per la prima volta nel 1983.\nLa prima italiana, diretta da Romolo Valli e interpretata da Daniele Formica and\u00f2 in scena nel luglio 1977 al XX Festival di Spoleto.\nTrama.\nL'ascoltatore, vecchio con faccia pallida e capelli lunghi, riceve tre voci (A, B e C) dai due lati e dall'alto. La voce A \u00e8 quella della maturit\u00e0, la B \u00e8 quella della giovinezza e la C quella della vecchiaia. Esse raccontano o rievocano episodi della sua vita.\nL'ordine in cui le voci si presentano sulla scena \u00e8 raggruppato in tre sezioni.\nAll'inizio di ogni ascolto gli occhi del protagonista si chiudono, e alla fine, dopo 3 secondi, in silenzio ma con il suo respiro udibile, si aprono. Dopo 5 secondi dall'ultima apertura degli occhi il vecchio ascoltatore sorride, con un sorriso \"preferibilmente\" sdentato."}
{"id": "4578145", "revid": "767487", "url": "https://it.wikipedia.org/wiki?curid=4578145", "title": "Unione Sportiva Cremonese 1933-1934", "text": "Questa pagina raccoglie le informazioni riguardanti l'Unione Sportiva Cremonese nelle competizioni ufficiali della stagione 1933-1934.\nStagione.\nNella stagione 1933-1934 la squadra grigiorossa ha disputato il girone B ottenendo l'ottavo posto su tredici partecipanti. Le prime tre di ogni girone hanno disputato il girone finale.\nRisultati.\nSerie B (girone B).\nGirone di andata.\nLa Cremonese riposa il 24 settembre, 3\u00aa giornata di andata.\nGirone di ritorno.\nLa Cremonese ha riposato il 31 dicembre, 16\u00aa giornata."}
{"id": "4578151", "revid": "1543377", "url": "https://it.wikipedia.org/wiki?curid=4578151", "title": "Igo Genova Volley 2005-2006", "text": "La Igo Genova Volley ha disputato la Serie A2 italiana di pallavolo maschile 2005-2006."}
{"id": "4578152", "revid": "125543057", "url": "https://it.wikipedia.org/wiki?curid=4578152", "title": "NXT Women's Championship", "text": "L'NXT Women's Championship \u00e8 un titolo mondiale di wrestling femminile della WWE ed esclusivo del roster di \"NXT\", ed \u00e8 detenuto da Mandy Rose dal 26 ottobre 2021.\nAnnunciato il 5 aprile 2013, e poi assegnato il 24 luglio dello stesso anno, il titolo \u00e8 uno dei tre principali titoli femminili della WWE, insieme al Raw Women's Championship e allo SmackDown Women's Championship (questi ultimi due facenti parte del roster principale).\nStoria.\nIl titolo \u00e8 stato introdotto il 5 aprile 2013 ai WrestleMania \"Axxess\". \u00c8 stato annunciato il 30 maggio 2013 ai tapings (in onda il 5 giugno) di \"NXT\", da Stephanie McMahon che ci sarebbe stato un torneo, con cinque talenti femminili del roster di sviluppo e tre talenti femminili del roster principale, in competizione per incoronare la prima NXT Women's Champion, in un formato di sistema ad eliminazione diretta. La prima NXT Women's Champion \u00e8 stata incoronata il 24 luglio 2013, con Paige che ha sconfitto Emma nella finale del torneo.\nPaige ha difeso con successo il titolo a NXT Arrival contro Emma, ma il General Manager John \"Bradshaw\" Layfield l'ha privata del titolo nella puntata di \"NXT\" del 24 aprile 2014 per dare alle altre ragazze di \"NXT\" un'occasione, in quanto Paige \u00e8 stata promossa nel roster principale subito dopo aver sconfitto AJ Lee per il Divas Championship nella puntata di \"Raw\" del 7 aprile 2014.\nUn nuovo torneo \u00e8 iniziato la settimana seguente e ha visto Sasha Banks qualificarsi su Bayley, Natalya su Layla, Alexa Bliss su Alicia Fox e Charlotte sull'ex prima sfidante Emma. Nelle semifinali, Natalya ha sconfitto Sasha Banks e Charlotte ha sconfitto Alexa Bliss. A NXT TakeOver, Charlotte ha sconfitto Natalya per vincere il vacante Women's Championship. A , Sasha Banks ha vinto il titolo in un Fatal 4-Way match contro Charlotte, Bayley e Becky Lynch. A , Bayley ha vinto il titolo contro Sasha Banks. A , Asuka ha vinto il titolo sconfiggendo Bayley. Il 24 agosto 2017 Asuka ha reso il titolo vacante a causa di un infortunio. Il titolo \u00e8 stato poi riassegnato il 18 novembre 2017 a in un Fatal 4-Way match tra Ember Moon, Kairi Sane, Nikki Cross e Peyton Royce dove la Moon ha vinto la contesa. La Moon ha poi perso il titolo contro Shayna Baszler il 7 aprile 2018 a . La Baslzer \u00e8 stata successivamente sconfitta e detronizzata da Kairi Sane il 18 agosto a . Tuttavia, il 28 ottobre a Evolution, il primo pay-per-view nella storia della WWE dedicato all'intera categoria femminile, la Sane ha perso il titolo contro Shayna Baszler, la quale \u00e8 diventata la prima atleta a vincere due volte il titolo.\nIl 16 febbraio 2020, a , Charlotte Flair, membro del roster di \"Raw\" e vincitrice della Royal Rumble femminile del stesso anno, ha attaccato la campionessa Rhea Ripley, sfidandola ufficialmente per WrestleMania 36 con in palio il titolo femminile di \"NXT\" (nelle due settimane precedenti, infatti, la Flair aveva ventilato l'opportunit\u00e0 di sfidare la Ripley). Questa, di conseguenza, \u00e8 stata la prima volta che l'NXT Women's Championship \u00e8 stato difeso a WrestleMania, e la prima volta che il titolo ha cambiato proprietaria in tale evento, dato che la Flair ha sconfitto la Ripley conquistando per la seconda volta la cintura.\nRegni.\nLa prima campionessa \u00e8 stata Paige. Il titolo \u00e8 stato reso vacante due volte e ci sono state in totale dodici diverse campionesse ufficiali, con Asuka che detiene il record per il regno pi\u00f9 lungo di sempre con 510 giorni, mentre Kairi Sane detiene il record per il regno pi\u00f9 breve con 71 giorni. Charlotte/Charlotte Flair e Shayna Baszler detengono il record del maggior numero di regni con 2. La campionessa pi\u00f9 anziana \u00e8 Shayna Baszler, avendo vinto il titolo a 38 anni, mentre la pi\u00f9 giovane \u00e8 Paige, avendolo vinto all'et\u00e0 di 20 anni. Shayna Baszler, inoltre, detiene il record per il regno pi\u00f9 lungo (come giorni combinati) con 549 giorni.\nCintura.\nLa prima versione della cintura era in cuoio nero e presentava la placca centrale argentea a forma di esagono (che ricordava un paio di labbra femminili) con al centro il logo di \"NXT\" in rosa argenteo mentre sopra di esso era presente la scritta in lettere nere \"Women's\" e sotto di esso la scritta \"Champion\". A entrambi i lati della cintura, inoltre, erano presenti due placche a forma di freccia, la prima rosa argentea mentre la seconda semplicemente argentea. Dal 1\u00ba aprile 2017 la cintura ha cambiato design: infatti presenta la placca centrale dorata a forma di ennagono con al centro il logo di \"NXT\" (con la \"X\" in evidenza) in oro, sopra di esso il logo della WWE e la scritta \"Women's\" e in basso la scritta \"Champion\". Ad entrambi i lati della cintura, inoltre, \u00e8 presente una placca pentagonale personalizzabile per ogni atleta.\nAlbo d'oro.\nStatistiche aggiornate al .\nLista combinata dei regni.\nStatistiche aggiornate al ."}
{"id": "4578154", "revid": "486946", "url": "https://it.wikipedia.org/wiki?curid=4578154", "title": "Repubblica Greca", "text": ""}
{"id": "4578155", "revid": "73843", "url": "https://it.wikipedia.org/wiki?curid=4578155", "title": "Francia ai Giochi della VII Olimpiade", "text": "La Francia ha partecipato ai Giochi della VII Olimpiade, svoltisi ad Anversa, con una delegazione di 304 atleti (296 uomini, 8 donne), suddivisi su 23 discipline."}
{"id": "4578157", "revid": "123142095", "url": "https://it.wikipedia.org/wiki?curid=4578157", "title": "Konstantin von Benckendorff", "text": "Anche il fratello Alexander von Benckendorff (1783-1844) fu generale e uomo di stato, e la sorella Dorothea von Lieven fu una famosa politica a Londra, San Pietroburgo e Parigi. Era nonno paterno del diplomatico russo Aleksandr Konstantinovi\u010d Benckendorff.\nBiografia.\nBenckendorff nacque in una famiglia di tedeschi del Baltico a Reval (oggi nota come Tallinn, in Estonia), figlio del barone Christoph von Benckendorff (governatore militare della Livonia) e della baronessa Anna-Juliana Schilling von Cannstatt. \nIstruito come diplomatico sin dalla pi\u00f9 tenera et\u00e0, si iscrisse a dodici anni nel 1797 presso il Collegio degli Affari Esteri ed il 20 aprile 1803 ricevette il grado di impiegato presso la corte imperiale. Prest\u00f2 servizio in diverse missioni diplomatiche russe a Berlino agli inizi del secolo ed in altri stati tedeschi, avvantaggiato dalla conoscenza della lingua locale. Il 3 marzo 1810 venne nominato segretario dell'ambasciata nel Regno di Napoli e nel 1811 fu \"charg\u00e9e d'affaires\". Il 30 agosto 1812 gli fu concesso l'incarico di ciambellano a corte.\nCon lo scoppio delle guerre napoleoniche, venne trasferito all'esercito col grado di maggiore e prese parte alla fase conclusiva delle guerre della coalizione antinapoleonica, soprattutto nella conquista di Kassel, Fulda, Hanau, Rheims e Soissons. Dopo la guerra Benckendorff torn\u00f2 a fare il diplomatico.\nCinque anni dopo fu nominato ministro plenipotenziario a Baden e Stoccarda. Con lo scoppio della guerra russo-persiana rientr\u00f2 in servizio nell'esercito russo, fece ritorno in patria, conquist\u00f2 Echmiadzin e sconfisse i Curdi vicino a Erevan. Attravers\u00f2 poi il fiume Aras sconfiggendo la cavalleria persiana. \nBenckendorff mor\u00ec a causa della febbre che colp\u00ec l'esercito russo all'inizio della guerra russo-turca del 1828-1829.\nMatrimonio e figli.\nKonstantin von Benckendorff spos\u00f2 Natalia (1796-1823), figlia del diplomatico Maksim Maksimovi\u010d Alopeus, autrice di un taccuino di viaggio, a lungo erroneamente attribuito all'imperatrice Alexandra Fedorovna. La coppia ebbe insieme i seguenti figli:"}
{"id": "4578158", "revid": "19933", "url": "https://it.wikipedia.org/wiki?curid=4578158", "title": "Konstantin Christoforovi\u010d Benkendorf", "text": ""}
{"id": "4578159", "revid": "19933", "url": "https://it.wikipedia.org/wiki?curid=4578159", "title": "Konstantin Christoforovic Benkendorf", "text": ""}
{"id": "4578160", "revid": "1788047", "url": "https://it.wikipedia.org/wiki?curid=4578160", "title": "Modena Football Club 1933-1934", "text": "Questa pagina raccoglie i dati riguardanti il Modena Football Club nelle competizioni ufficiali della stagione 1933-1934."}
{"id": "4578165", "revid": "300067", "url": "https://it.wikipedia.org/wiki?curid=4578165", "title": "Gran Bretagna ai Giochi della VII Olimpiade", "text": "La Gran Bretagna ha partecipato ai Giochi della VII Olimpiade di Anversa con una delegazione di 235 atleti (219 uomini, 16 donne), suddivisi su 21 discipline."}
{"id": "4578168", "revid": "1605525", "url": "https://it.wikipedia.org/wiki?curid=4578168", "title": "Quello che \u00e8 strano, via", "text": "Quello che \u00e8 strano, via \u00e8 una breve prosa di Samuel Beckett scritta in inglese (\"All Strange Away\") nel 1963, pubblicata nel 1976 da Gotham Book Mart, quindi da Grove Press nella raccolta \"Rockaby and Other Short Pieces\" (1981) e da John Calder nella raccolta \"As the Story was Told\" (1990).\nIn italiano \u00e8 stata tradotta da Roberto Mussapi per SE nel 1989 poi da Massimo Bocchiola (con il titolo \"Tutto l'estraneo via\"), inclusa nella raccolta \"Racconti e prose brevi\" (a cura di Paolo Bertinetti, Einaudi, 2010). In francese l'autore ne us\u00f2 delle parti in \"Imagination morte imaginez\", sorta di riduzione dello stesso testo che prende titolo dalla sua prima frase.\nDal testo \u00e8 stato anche tratto uno spettacolo nel 1984, diretto da Gerald Thomas."}
{"id": "4578169", "revid": "28592", "url": "https://it.wikipedia.org/wiki?curid=4578169", "title": "Congresso di Costantinopoli", "text": ""}
{"id": "4578174", "revid": "1494169", "url": "https://it.wikipedia.org/wiki?curid=4578174", "title": "Unione Sportiva Pistoiese 1933-1934", "text": "Questa pagina raccoglie i dati riguardanti l'Unione Sportiva Pistoiese nelle competizioni ufficiali della stagione 1933-1934."}
{"id": "4578178", "revid": "339392", "url": "https://it.wikipedia.org/wiki?curid=4578178", "title": "Shion (Naruto)", "text": ""}
{"id": "4578180", "revid": "279320", "url": "https://it.wikipedia.org/wiki?curid=4578180", "title": "King Mo", "text": ""}
{"id": "4578182", "revid": "716642", "url": "https://it.wikipedia.org/wiki?curid=4578182", "title": "Carlos Bellv\u00eds", "text": "Carriera.\nNella stagione 2007-2008 ha giocato nella seconda serie spagnola con l'Elche; l'anno seguente \u00e8 passato in prestito al Numancia, con cui ha giocato 28 partite e segnato un gol nella Liga. \u00c8 poi stato acquistato dal Tenerife, con cui nella stagione 2009-2010 \u00e8 retrocesso dalla Liga, giocando 14 partite in massima serie. Dopo un'altra stagione al Tenerife, nel 2011 passa al Celta Vigo, con cui conquista una promozione in massima serie. Nella stagione 2012-2013 ha giocato nella Liga sempre al Celta, collezionando 13 presenze. Nel 2014 si trasferisce all', in seconda divisione."}
{"id": "4578183", "revid": "287204", "url": "https://it.wikipedia.org/wiki?curid=4578183", "title": "Carlos Bellvis", "text": ""}
{"id": "4578188", "revid": "838137", "url": "https://it.wikipedia.org/wiki?curid=4578188", "title": "Pallavolo femminile ai XVII Giochi del Mediterraneo", "text": "L'XI campionato di pallavolo femminile ai Giochi del Mediterraneo si \u00e8 svolto dal 22 giugno al 30 giugno 2013 a Mersin, in Turchia, durante i XVII Giochi del Mediterraneo. Al torneo hanno partecipato 6 squadre nazionali di stati che si affacciano sul Mar Mediterraneo e la vittoria finale \u00e8 andata per la settima volta, la seconda consecutiva, all'Italia.\nRegolamento.\nLe squadre partecipanti sono state divise in due gironi, disputando un girone all'italiana: successivamente le prime due classificate di ogni girone hanno acceduto alle semifinali per il primo posto, mentre l'ultima classificata di ogni girone ha acceduto alla finale per il quinto posto.\nPodio.\nCampione.\nItalia(Settimo titolo)\nSecondo posto.\nTurchia\nTerzo posto.\nCroazia"}
{"id": "4578189", "revid": "196390", "url": "https://it.wikipedia.org/wiki?curid=4578189", "title": "Charles de Rohan", "text": ""}
{"id": "4578191", "revid": "991694", "url": "https://it.wikipedia.org/wiki?curid=4578191", "title": "Coppa re fahd", "text": ""}
{"id": "4578192", "revid": "28592", "url": "https://it.wikipedia.org/wiki?curid=4578192", "title": "Monastero di San Serafino di Sarov", "text": ""}
{"id": "4578196", "revid": "38120", "url": "https://it.wikipedia.org/wiki?curid=4578196", "title": "Francois (personaggio)", "text": ""}
{"id": "4578198", "revid": "83781682", "url": "https://it.wikipedia.org/wiki?curid=4578198", "title": "San Felice di Pistoia", "text": "San Felice di Pistoia fu un eremita vissuto nel IX secolo vicino a Pistoia. Di lui si sa ben poco. Nel 1414 furono rinvenute le sue reliquie nella cattedrale di Pistoia e furono collocate in un'urna marmorea conservata oggi nel Museo della cattedrale. \nViene celebrata la sua memoria il 26 agosto. A Pistoia, nell'omonimo quartiere, vi \u00e8 una chiesa a lui dedicata."}
{"id": "4578199", "revid": "28592", "url": "https://it.wikipedia.org/wiki?curid=4578199", "title": "San Felice (Pistoia)", "text": ""}
{"id": "4578206", "revid": "599013", "url": "https://it.wikipedia.org/wiki?curid=4578206", "title": "Davey Brown", "text": "Carriera.\nClub.\nNella stagione 1926-1927 con la maglia dei New York Giants segn\u00f2 52 reti in 38 presenze.\nNel 1951 \u00e8 stato inserito nella National Soccer Hall of Fame.\nNazionale.\nTra il 1925 ed il 1926 gioc\u00f2 tre partite nella Nazionale, tutte contro il Canada; non partecip\u00f2 ai Mondiali del 1930 a causa di un infortunio."}
{"id": "4578207", "revid": "1305772", "url": "https://it.wikipedia.org/wiki?curid=4578207", "title": "Lingua dera", "text": ""}
{"id": "4578208", "revid": "38120", "url": "https://it.wikipedia.org/wiki?curid=4578208", "title": "Mooch (Lilli e il vagabondo)", "text": ""}
{"id": "4578209", "revid": "19567", "url": "https://it.wikipedia.org/wiki?curid=4578209", "title": "Esercito di Osservazione", "text": ""}
{"id": "4578210", "revid": "44989", "url": "https://it.wikipedia.org/wiki?curid=4578210", "title": "Fondazione Pistoletto", "text": ""}
{"id": "4578211", "revid": "599013", "url": "https://it.wikipedia.org/wiki?curid=4578211", "title": "Arne Linn", "text": "Carriera.\nClub.\nLinn gioc\u00f2 con la maglia del Rosenborg, per cui debutt\u00f2 nella 1. divisjon il 24 giugno 1986, nella sconfitta per 1-3 contro il Kongsvinger. Con questa squadra, disput\u00f2 anche la Coppa di Norvegia 1988, giocando anche la ripetizione della finale contro il Brann, vinta 2-0. Dal 1989 al 1990, fu in forza al V\u00e5lerengen. Seguirono poi esperienze nel Faaberg e nel Lillehammer.\nNazionale.\nConta una presenza per la . Il 27 settembre 1988, infatti, fu titolare nella sconfitta per 2-0 contro la ."}
{"id": "4578212", "revid": "729019", "url": "https://it.wikipedia.org/wiki?curid=4578212", "title": "Tour della nazionale di rugby a 15 dell'Inghilterra 2012", "text": "Il tour della nazionale inglese di rugby a 15 del 2012 ebbe luogo dal 9 al 19 giugno 2012 e si tenne in Sudafrica.\nEsso si compose di cinque incontri, tre dei quali \"test match\" contro gli \"Springbok\" e i rimanenti contro due selezioni geografiche del Paese, rispettivamente i South Africa Barbarians South e North, composte in massima parte da giocatori non facenti parte delle \"franchise\" che partecipano al Super Rugby.\nLa squadra inglese, guidata dal C.T. Stuart Lancaster, affront\u00f2 il primo dei suoi impegni a Durban contro la Nazionale del .\nL' gioc\u00f2 alla pari la prima frazione, terminata sul 6-6 grazie a due piazzati ciascuno, rispettivamente di Owen Farrell per gli ospiti e di Morn\u00e9 Steyn per i padroni di casa; nella ripresa il Sudafrica impose la miglior condizione fisica e, grazie a due mete in 19' da parte dello stesso Steyn e di de Villiers si port\u00f2 fino al 16-6; il distacco rimase di 10 punti fino alla fine, quando una meta inglese di Ben Foden proprio all'ultimo minuto di gioco fiss\u00f2 il risultato finale a 22-17 per gli \"Springbok\".\nNel successivo \"match\" di met\u00e0 settimana a Kimberley il XV della Rosa incontr\u00f2 la selezione dei South Africa Barbarians North, formazione che raggruppava giocatori delle province settentrionali del Sudafrica; la partita, giocata in altura, vide un'Inghilterra in affanno a causa della mancanza di ossigeno, ma comunque in grado di venire a capo, alla lunga, dei suoi avversari, sconfitti al termine con un netto 54-26.\nIl secondo \"test match\" vide un dominare il primo tempo e portarsi sul 25-10 all'intervallo grazie a tre mete; nei secondi 40' l' ebbe un ritorno e con Ben Youngs, autore di due mete, accorci\u00f2 il distacco e rientr\u00f2 in partita, terminando alla fine sconfitta per 27-36.\nPi\u00f9 regolare il secondo dei due match infrasettimanali, disputatosi a Potchefstroom contro i South Africa Barbarians North: gli inglesi, gi\u00e0 in netto vantaggio per 31-10 alla fine del primo tempo, gestirono il distacco nella seconda frazione, marcando ulteriori 26 punti a fronte dei 21 dei sudafricani, e chiudendo il confronto su un 57-31 totale.\nPerfettamente equilibrato, infine, il terzo e ultimo \"test match\" della serie, concluso con una meta trasformata e tre calci piazzati per parte: a un primo tempo in cui gli \"Springbok\" arrivarono all'intervallo con un lievissimo vantaggio (9-8) dopo essere stati sotto nel punteggio 3-8, fece riscontro un'Inghilterra che con due punizioni di Owen Farrell riusc\u00ec a livellare lo \"score\" e a chiudere sul 14 pari finale, che, se pur non utile a vincere la serie, mise fine a una serie di 9 sconfitte inglesi consecutive contro i sudafricani."}
{"id": "4578213", "revid": "666668", "url": "https://it.wikipedia.org/wiki?curid=4578213", "title": "Virtus Five Verona", "text": ""}
{"id": "4578224", "revid": "599013", "url": "https://it.wikipedia.org/wiki?curid=4578224", "title": "Kjetil Sagen", "text": "Carriera.\nGiocatore.\nClub.\nSagen gioc\u00f2 con la maglia del Kongsvinger dal 1984 al 1991, totalizzando 143 presenze in campionato e 21 reti. Dal 1992 al 1993 fu al Grue, ricoprendo il ruolo di assistente dell'allenatore.\nNazionale.\nConta 2 presenze e una rete per la . Esord\u00ec l'11 agosto 1987, nella sconfitta per 2-3 contro la .\nAllenatore.\nDal 1995 al 1997, fu allenatore del Grue."}
{"id": "4578225", "revid": "599013", "url": "https://it.wikipedia.org/wiki?curid=4578225", "title": "John L. Williams", "text": "Carriera professionistica.\nWilliams fu scelto dai Seattle Seahawks nel primo giro del Draft 1986 e vi gioc\u00f2 per otto stagioni fino al 1993. Fu convocato per il Pro Bowl nel 1990 e 1991. Williams disput\u00f2 le ultime due stagioni della carriera con i Pittsburgh Steelers nel 1994 e 1995 e la sua ultima gara in carriera fu il Super Bowl XXX in cui part\u00ec come fullback titolare. Gli Steelers persero contro i Dallas Cowboys 27-17."}
{"id": "4578226", "revid": "436907", "url": "https://it.wikipedia.org/wiki?curid=4578226", "title": "The Official Charts Company", "text": ""}
{"id": "4578227", "revid": "486946", "url": "https://it.wikipedia.org/wiki?curid=4578227", "title": "Principe di Acaia", "text": ""}
{"id": "4578229", "revid": "1448629", "url": "https://it.wikipedia.org/wiki?curid=4578229", "title": "Cosa dove", "text": "Cosa dove (\"Quoi o\u00f9\") \u00e8 un dramma scritto da Samuel Beckett in francese. La prima dell'opera sarebbe dovuta andare in scena al festival di Graz, ma poich\u00e9 Alan Schneider stava mettendo in scena a New York due altre sue opere e aveva bisogno di una terza, l'autore, in accordo con il festival che rinunci\u00f2 alla prima, la tradusse in inglese, con il titolo \"What Where\", e gliela mand\u00f2. Fu quindi pubblicata da Grove Press nel 1983 (insieme a \"Ohio Impromptu\" e \"Catastrophe\") e da Faber and Faber nel 1984 nella raccolta \"Collected Shorter Plays\". In francese venne pubblicata da Minuit nel 1986 (nella raccolta \"Catastrophe et autres dramaticules\") e in italiano, nella traduzione di Camillo Penati, in \"Film seguito da Commedie brevi\", Einaudi, 1985.\nNel 1984 ci fu una versione televisiva tedesca (\"Was Wo\") e nell'aprile 1986, al Th\u00e9\u00e2tre du Rond-Point di Parigi, una versione teatrale francese. La prima italiana, diretta da Giancarlo Sepe, and\u00f2 in scena al festival \"Versiliana\" il 25 luglio 1986, all'interno dello spettacolo \"Buon compleanno Samuel Beckett\".\nA seguire ci fu una versione filmata per la regia di Damien O'Donnell (1999). Dall'opera \u00e8 stata tratta anche una versione musicale composta da Heinz Holliger nel 1988.\nTrama.\nUna voce da un megafono poco illuminato dice: \"Siamo gli ultimi cinque\". Tuttavia i personaggi che appaiono sono quattro: Bam, Bom, Bim e Bem, ed entrano ed escono, facendosi continuamente domande l'un l'altro. Intanto la voce (V) scandisce il tempo annunciando le stagioni."}
{"id": "4578241", "revid": "599013", "url": "https://it.wikipedia.org/wiki?curid=4578241", "title": "Espen Engebretsen", "text": "Carriera.\nClub.\nEngebretsen arriv\u00f2 al Fredrikstad nel 1982. Il Fredrikstad retrocesse dalla 1. divisjon al termine dello stesso anno. Il giocatore, negli anni che seguirono, fu utilizzato con costanza; le stagioni del Fredrikstad, invece, vedevano alternarsi promozioni e retrocessioni. Fece parte della squadra che vinse la Coppa di Norvegia 1984. Divent\u00f2 anche capitano del Fredrikstad e fu nominato giocatore dell'anno nel 1990.\nNazionale.\nConta 5 presenze per la . Debutt\u00f2 il 23 maggio 1984, nella vittoria per 1-2 sul campo dell'."}
{"id": "4578243", "revid": "465096", "url": "https://it.wikipedia.org/wiki?curid=4578243", "title": "Amedeo de Francisco da Settignano", "text": ""}
{"id": "4578247", "revid": "247222", "url": "https://it.wikipedia.org/wiki?curid=4578247", "title": "Viaggio (Claudio Rocchi)", "text": "Viaggio \u00e8 il primo album da solista del cantautore italiano Claudio Rocchi, e il suo secondo in assoluto considerando \"Le idee di oggi per la musica di domani\" inciso con gli Stormy Six. Venne pubblicato nel 1970.\nIl disco.\nMesso in commercio pochi mesi dopo il 45 giri di debutto di Rocchi, \"La televisione accesa/Indiscutibilmente\" (brani non inseriti nell'album), \"Viaggio\" ottiene il \"Premio della Critica Discografica\" nel 1971.\nLe canzoni sono tutte scritte da Claudio Rocchi; i tecnici del suono sono Paolo Gennai e Pasquale Soggiu, mentre la copertina \u00e8 di Gabriele Di Bartolo e la foto del retro \u00e8 di Roberto Rocchi.\nL'album \u00e8 stato pubblicato con tre diverse copertine (tutte di Di Bartolo): la prima ha il titolo in bianco con il nome di Rocchi in nero, la seconda ha anche il nome in bianco, mentre la terza ha un'altra foto in bianco e nero; nel 1976 il disco \u00e8 stato ristampato in versione economica nella serie \"Oxford\" (OX/3025) con in copertina il volto del cantautore tra le nuvole e il titolo cambiato in \"Flying\".\nAll'incisione partecipano anche due compagne di scuola di Rocchi, Roberta Rossi (in seguito pittrice) e Annie Lerner; quest'ultima \u00e8 la sorella del giornalista Gad Lerner e in seguito art director del noto fotografo Oliviero Toscani.\nIl disco \u00e8 stato ristampato in CD una prima volta nel 1994 dalla Vinyl Magic (VM 044) e una seconda volta nel 2003 dalla BMG (74321-98508-2).\nTracce.\nLATO A\nLATO B"}
{"id": "4578261", "revid": "123702866", "url": "https://it.wikipedia.org/wiki?curid=4578261", "title": "Rivoluzione diplomatica", "text": "La Rivoluzione diplomatica del 1756 \u00e8 un termine applicato all'improvviso ribaltamento di alleanze che precedette la guerra dei sette anni, parte della cosiddetta quadriglia degli Stati che caratterizz\u00f2 l'Europa del Settecento. Essa port\u00f2 a una coalizione tra Francia e Austria in contrapposizione a quella tra Gran Bretagna e Prussia.\nAntefatti.\nGi\u00e0 ai tempi della guerra di successione spagnola la politica di espansionismo borbonico aveva portato Gran Bretagna ed Asburgo a trovarsi coalizzati contro la Francia, a supporto di Carlo VI d'Asburgo quale re di Spagna. Nell'ultima fase della guerra per\u00f2 la morte improvvisa per morbillo di Giuseppe I e il rischio che le corone imperiali e di Spagna fossero unificate in Carlo VI portarono la Gran Bretagna a disimpegnarsi dal conflitto col trattato di Utrecht.\nLa necessit\u00e0 di contrastare l'espansionismo spagnolo e russo e la debolezza francese causata dai problemi di successione a Re Sole portarono ad un avvicinamento tra Francia e Gran Bretagna, che combatterono dalla stessa parte la guerra della Quadruplice Alleanza e instaurarono un'alleanza. Essa ebbe ragione di durare fino a quando la Francia non riprese una politica attiva a partire dal 1725.\nIl mancato intervento degli austriaci a fianco degli spagnoli nella guerra anglo-spagnola convinse definitivamente il Parlamento inglese che l'Austria sarebbe stato un buon alleato in funzione anti-francese. La caduta del governo di Lord Townshend, che si opponeva al cambio di alleato, permise di procedere alla stipula di una vera e propria alleanza anglo-austriaca, che fu siglata formalmente dal trattato di Vienna del 1731 e dur\u00f2 fino al 1756.\nIl trattato di Aquisgrana e la questione slesiana.\nGli avvenimenti diplomatici del 1756 furono originati essenzialmente dalle diverse priorit\u00e0 di Austria e Gran Bretagna successivamente alla guerra di successione austriaca. Maria Teresa d'Austria era rimasta molto insoddisfatta dei termini del trattato di Aquisgrana, che le era costato la perdita della Slesia e di altri territori a favore della Prussia di Federico II. Motore sotterraneo della politica asburgica successiva sar\u00e0 quindi la volont\u00e0 di riacquistare la provincia slesiana e ridurre ai minimi termini la potenza prussiana, che aveva oltretutto minato il ruolo di prestigio e guida che l'Austria deteneva in Germania, impersonata dal ministro von Kaunitz.\nSi trattava di un piano assolutamente non condiviso dalla Gran Bretagna che, volta allo sviluppo dei commerci marittimi e delle colonie, desiderava unicamente lo \"status quo\" sul continente, la salvaguardia dei possedimenti ereditari dell'Hannover e la sicurezza della Repubblica delle Sette Province Unite.\nConvenzione di Westminster.\nTemendo l'estensione del conflitto coloniale con la Francia al continente e l'incapacit\u00e0 militare austriaca di garantire la sicurezza congiunta dell'Hannover a fronte di un intervento franco-prussiano in Germania, il governo inglese di Newcastle esercitava contatti diplomatici con varie corti.\nNel settembre 1755 concluse con la Russia un accordo per la fornitura di un contingente militare, che agit\u00f2 come uno spauracchio davanti a Federico II per evitare un suo intervento in Germania, presentandogli una proposta che garantisse al solito la sicurezza dell'Hannover. Federico II colse la palla al balzo. Oramai si sentiva accerchiato e dubitava della possibilit\u00e0 della Francia (che sapeva del resto in contatto diplomatico con l'Austria da tempo) di intervenire efficacemente contro la tenaglia austro-russa in preparazione da tempo, tantopi\u00f9 col sussidio economico inglese a sostenere i russi.\nFece quindi alla Gran Bretagna una controproposta di neutralizzazione completa del suolo tedesco (escludendo i Paesi Bassi austriaci, in ossequio all'alleato francese, che per\u00f2 non aveva informato dei colloqui). Si arriv\u00f2 cos\u00ec in breve alla firma il 16 gennaio 1756 di un accordo espresso in termini strettamente difensivi e di mutua assicurazione di neutralit\u00e0, la convenzione di Westminster.\nQuesto per\u00f2 ebbe conseguenze inaspettate e non calcolate da entrambe le parti. La Russia giudic\u00f2 carta straccia gli accordi appena conclusi col governo britannico e una furibonda Elisabetta diede corso al suo odio verso Federico II, affiancandosi ancora di pi\u00f9 ai piani austriaci e aprendosi ad accordi diplomatici con i Borbone.\nFrancia e Austria erano in contatto diplomatico da tempo, secondo un piano promosso da Kaunitz, che riteneva lo spezzare l'alleanza franco-prussiana una premessa irrinunciabile per la riconquista della Slesia. Il solco tra le due potenze, in lotta da secoli, era tuttavia profondo e le richieste austriache di supportare un attacco alla Prussia venivano giudicate inevitabilmente eccessive da Luigi XV. Malgrado la presenza di un forte partito filo-austriaco a corte, guidato da Madame de Pompadour, e l'abilit\u00e0 dei consumati diplomatici asburgici, le trattative erano in stallo. Fu proprio la notizia dell'accordo anglo-prussiano, che sollev\u00f2 una vera e propria ondata di sdegno a corte, a permettere l'accelerazione che port\u00f2 al primo trattato di Versailles.\nIl primo trattato di Versailles.\nIn risposta alla Convenzione di Westminster, le delegazioni guidate dal favorito della Pompadour de Bernis e dall'austriaco Starhemberg conclusero quindi il primo trattato di Versailles il 1\u00ba maggio 1756. Entrambe le potenze dichiaravano la reciproca neutralit\u00e0 e s'impegnavano a provvedere 24.000 uomini in caso una delle due fosse entrata in conflitto con terzi.\nLa guerra dei sette anni.\nA seguito dell'offesa vera e propria costituita dalla stipula della convenzione anglo-prussiana, Luigi XV non intendeva rinnovare l'alleanza con la Prussia che scadeva a giugno, ma intendeva comunque rispettare gli accordi presi sul finire della guerra di successione austriaca che legavano Francia, Prussia e Svezia e scadevano nel 1757. Assicuratasi la neutralit\u00e0 della Francia, l'Austria era disposta ad aspettare, tanto che i preparativi di guerra erano molto pi\u00f9 evidenti da parte russa (con cui gi\u00e0 dal 1746 vi erano accordi segreti in funzione anti-prussiana). Gli esperti ministri asburgici nutrivano inoltre la segreta speranza che Federico, vistosi praticamente accerchiato, avrebbe reagito in modo aggressivo e attaccato per primo, costringendo la Francia a prendere parte attiva contro l'oramai ex-alleato e permettendo all'Austria di presentarsi come vittima dell'ennesima aggressione.\nL'Hohenzollern, malgrado il desiderio inglese di evitare l'estendersi del conflitto ormai in essere con la Francia al continente, decise in effetti di colpire per primo invadendo la Sassonia a fine agosto, dando cos\u00ec inizio alla guerra dei sette anni (1756\u20131763) e portando definitivamente la Francia a schierarsi con l'Austria e a prendere parte attiva contro la Prussia. Il secondo trattato di Versailles, firmato esattamente un anno dopo il primo, era infatti di natura spiccatamente offensiva. L'Austria prometteva alla Francia il controllo dei Paesi Bassi austriaci, tramite l'instaurazione di un governo fantoccio guidato da Filippo I di Parma. In cambio Maria Teresa avrebbe ottenuto Parma, un'armata di 129.000 soldati francesi e 12.000.000 di lire francesi all'anno sino al ritorno della Slesia all'Austria.\nConseguenze.\nCome risultato quasi immediato della rivoluzione diplomatica si ebbe quindi lo scoppio della guerra. Del resto essa appariva in buona misura inevitabile stante le ragioni di conflitto, tra Gran Bretagna e Francia da una parte ed Austria e Prussia dall'altra. Risult\u00f2 inoltre rilevante il ruolo della Russia, ormai una potenza con cui fare i conti.\nL'alleanza anglo-prussiana termin\u00f2 prima della fine del conflitto, mentre quella tra Francia e Austria prosegu\u00ec fino alla Rivoluzione francese e alla caduta dei Borboni."}
{"id": "4578263", "revid": "144796", "url": "https://it.wikipedia.org/wiki?curid=4578263", "title": "Primo Trattato di Versailles", "text": ""}
{"id": "4578281", "revid": "2044650", "url": "https://it.wikipedia.org/wiki?curid=4578281", "title": "Catherine Frot", "text": "Biografia.\nFiglia di un ingegnere e di una professoressa di matematica, inizia la sua formazione in giovane et\u00e0, studiando arti drammatiche prima al Conservatorio poi all'\u00c9cole de la Rue Blanche di Parigi. Verso la met\u00e0 degli anni settanta \u00e8 tra i fondatori della compagnia teatrale Compagnie du Chapeau Rouge. Proprio a teatro inizia la sua formazione artistica, calcando per molti anni i palcoscenici francesi, dove ha portato in scena vari classici tra cui \"Il giardino dei ciliegi\" e \"Il gabbiano\" di Cechov.\nDebutta al cinema nel 1980 nel film \"Mio zio d'America\" di Alain Resnais. Ottiene la sua prima candidatura ai premi C\u00e9sar come migliore attrice non protagonista per \"Escalier C\", riconoscimento che vince nel 1997 per \"Aria di famiglia\", adattamento cinematografico di una pi\u00e9ce teatrale che la Frot aveva gi\u00e0 portato in scena. Ottiene il suo primo ruolo da protagonista ne \"La dilettante\" (1999), per la regia di Pascal Thomas.\nNel corso degli anni diviene celebre per la sua partecipazione a commedie che, in modo dissacrante, criticano la borghesia, tra cui \"La cena dei cretini\" (1998) e \"La Nouvelle Eve - Una relazione al femminile\" (1999). Nel 2006 \u00e8 protagonista al fianco di D\u00e9borah Fran\u00e7ois del noir \"La voltapagine\", l'anno seguente \u00e8 protagonista della commedia \"Lezioni di felicit\u00e0 - Odette Toulemonde\" (2007). Nel 2012 \u00e8 l'interprete principale del film \"La cuoca del presidente\"."}
{"id": "4578282", "revid": "1305772", "url": "https://it.wikipedia.org/wiki?curid=4578282", "title": "When You Tell Me That You Love Me (Diana Ross)", "text": "When You Tell Me That You Love Me \u00e8 una romantica canzone pop-soul-R&amp;B, scritta da John Bettis ed Albert Hammond ed incisa originariamente nel 1991 da Diana Ross, che la incluse nell'album \"The Force Behind the Power\".\nVari cantanti hanno inciso in seguito una cover del brano. Tra le cover pi\u00f9 note, figurano quella di Julio Iglesias e Dolly Parton e quella della stessa Diana Ross assieme ai Westlife.\nIl brano \u00e8 stato anche riadattato in varie lingue: in italiano con il titolo \"Quando sento che mi ami\" (adattamento di Chiara Ferra\u00f9), in olandese con il titolo \"Door veel van mij te houden\" (adattamento di Christill), in spagnolo con il titolo tradotto letteralmente \"Cuando digas que me amas\" (adattamento di Laura Escuadra Nur\u00e9n) oppure con il titolo \"Al camino de la vida\" (adattamento di Frank Galan) e in tedesco con il titolo \"Ich bin da, um Dich zu lieben\" (adattamento di Michael Kunze).\nTesto.\nNel testo, una persona dice che per la persona amata sarebbe disposta a far di tutto, anche l'impossibilie, come tirar gi\u00f9 le stelle dal cielo e cambiare il mondo. E si sente un eroe/un'eroina ogni qualvolta si sente toccare dalla persona amata, che vorrebbe baciare sotto la pioggia e che considera la sola cosa vera in un mondo di falsit\u00e0.\nLa versione originale di Diana Ross.\nVideo musicale.\nNel video musicale si vede Diana Ross in un palco mentre interpreta il brano in abito da sera. Contemporaneamente scorrono immagini in bianco e nero che ritraggono scene di vita quotidiana della cantante.\nLa cover di Julio Iglesias e Dolly Parton.\nUna nota cover del brano fu incisa nel 1994 da Julio Iglesias in duetto con Dolly Parton.\nIl singolo fu prodotto da David Foster ed usc\u00ec su etichetta Columbia Records. Il brano fu inserito nell'album \"Crazy\" di Julio Iglesias, uscito nello stesso anno.\nVideo musicale.\nIl video musicale fu girato presso l'Ohaka Castle di Long Island e fu diretto da John Hopgood.\nNel video, girato in bianco e nero, compare inizialmente Julio Iglesias dietro ad una finestra e poi Dolly Parton sempre davanti ad una finestra, mentre dietro alla finestra di fronte si possono scorgere due amanti. Poi si vedono i due cantanti impegnati in azioni quotidiane, come farsi la barba e truccarsi.\nLa cover dei Westlife con Diana Ross.\nUn'altra nota cover del brano fu incisa dal gruppo irlandese dei Westlife assieme a Diana Ross nel 2005.\nIl singolo, prodotto da Per Magnusson e David Krueger, usc\u00ec su etichetta RCA Il brano fu inserito nell'album \"Face to Face\" dei Westlife.\nIl singolo fu secondo in classifica in Irlanda e vendette 120.000 copie nel Regno Unito, dove raggiunse la seconda posizione della classifica.\nVideo musicale.\nNel video musicale si vedono i Westlife in primo piano davanti ad un sipario che raffigura un cielo scuro. Sullo sfondo appare poi Diana Ross con un vestito bianco.\nAltre cover.\nOltre che dagli interpreti citati, cover del brano sono state incise o eseguite anche dai seguenti cantanti, musicisti e/o gruppi (in ordine alfabetico):"}
{"id": "4578283", "revid": "599013", "url": "https://it.wikipedia.org/wiki?curid=4578283", "title": "When You Tell Me That You Love Me", "text": ""}
{"id": "4578284", "revid": "717966", "url": "https://it.wikipedia.org/wiki?curid=4578284", "title": "Amram Gaon", "text": ""}
{"id": "4578289", "revid": "838137", "url": "https://it.wikipedia.org/wiki?curid=4578289", "title": "Pallavolo maschile ai XVII Giochi del Mediterraneo", "text": "Il XV campionato di pallavolo maschile ai Giochi del Mediterraneo si \u00e8 svolto dal 21 giugno al 29 giugno 2013 a Mersin, in Turchia, durante i XVII Giochi del Mediterraneo. Al torneo hanno partecipato 7 squadre nazionali di stati che si affacciano sul Mar Mediterraneo e la vittoria finale \u00e8 andata per la sesta volta, la seconda consecutiva, all'Italia.\nRegolamento.\nLe squadre partecipanti sono state divise in due gironi, disputando un girone all'italiana: successivamente le prime due classificate di ogni girone hanno acceduto alle semifinali per il primo posto, l'ultima classificata del girone A e la terza classificata del girone B hanno acceduto alla finale per il quinto posto, mentre l'ultima classifica del girone B si \u00e8 qualificata al settimo posto.\nPodio.\nCampione.\nItalia(Sesto titolo)\nSecondo posto.\nTunisia\nTerzo posto.\nFrancia"}
{"id": "4578291", "revid": "729019", "url": "https://it.wikipedia.org/wiki?curid=4578291", "title": "Arteria collaterale ulnare superiore", "text": "L'arteria collaterale ulnare superiore (conosciuta anche con il nome di arteria profonda inferiore), \u00e8 un vaso di piccole dimensioni, un ramo collaterale dell'arteria brachiale.\nDecorso.\nL'arteria collaterale ulnare superiore nasce dall'arteria brachiale, poco sotto la met\u00e0 del braccio. Con una certa frequenza pu\u00f2 nascere dalla parte superiore dell'arteria brachiale profonda. Dopo la nascita il vaso perfora il setto intermuscolare mediale, e scende sulla superficie del capo mediale del tricipite brachiale nello spazio tra l'epicondilo mediale e l'olecrano.\nUna volta penetrato nella loggia posteriore fornisce rami nutritivi per il capo mediale del muscolo tricipite.\nSi accompagna al nervo ulnare, e, continuando a discendere verso il basso, finisce sotto il muscolo flessore ulnare del carpo, dietro all'epitroclea.\nIl vaso termina anastomizzandosi con l'arteria ricorrente ulnare posteriore e con le arterie collaterali ulnari inferiori, venendo cos\u00ec a garantire la vascolarizzazione del gomito entrando a far parte della rete articolare, che fornisce rami alle ossa, all'articolazione stessa ed alla cute.\nIn letteratura sono segnalate numerose variazioni del normale modello arterioso dell'arto superiore umano.\nDistribuzione.\nL'arteria si distribuisce all'articolazione del gomito e a parte del muscolo tricipite.\nBibliografia.\nGiuseppe Anastasi, Giuseppe Balboni, Pietro Motta. Trattato di Anatomia umana. Edi-ermes (2006), Milano. ISBN 88-705-1285-1"}
{"id": "4578293", "revid": "466539", "url": "https://it.wikipedia.org/wiki?curid=4578293", "title": "Alleanza anglo-prussiana (1756)", "text": "L'alleanza anglo-prussiana, originata dalla Convenzione di Westminster del 1756, fu un'alleanza militare tra Gran Bretagna e Prussia che caratterizz\u00f2 la guerra dei sette anni.\nCreazione.\nDal 1731 la Gran Bretagna si era legata in funzione anti-francese all'Austria, nell'Alleanza anglo-austriaca. L'accesso al trono della giovanissima Maria Teresa d'Austria costitu\u00ec per l'ambizioso Federico II di Prussia l'occasione di dimostrare il proprio valore e impadronirsi della ricca Slesia. Inizi\u00f2 cos\u00ec la guerra di successione austriaca. La vittoria prussiana a Mollwitz convinse definitivamente Luigi XV di Francia ad un'alleanza in quel momento naturale.\nLa pace di Aquisgrana del 1748 sanc\u00ec il passaggio della Slesia dall'Austria alla Prussia. Da quel momento la sovrana austriaca, divenuta nel frattempo Imperatrice consorte del Sacro Romano Impero, persegu\u00ec una politica volta alla riacquisizione della provincia, tramite un riavvicinamento allo storico nemico borbonico caldeggiato dal suo ministro Kaunitz.\nLa Gran Bretagna, tesa al dominio marittimo e coloniale in rivalit\u00e0 aperta con la Francia, aveva come interesse primario la sicurezza dei possedimenti ereditari dell'Hannover e dei Paesi Bassi e scarso interesse ad un conflitto terrestre in Europa, preferendo il mantenimento dello status quo. D'altro canto Federico II desiderava garantirsi il mantenimento delle acquisizioni territoriali di fronte ai desideri di rivalsa austriaci e temeva fortemente il sostegno economico che la Gran Bretagna avrebbe potuto fornire all'aggressiva Russia della zarina Elisabetta.\nAi tempi le relazioni tra Gran Bretagna e Prussia erano pessime, causa il mancato pagamento del debito slesiano (obbligo contratto in origine da Carlo VI ma passato a Federico con l'acquisizione della Slesia). La minaccia costituita dagli accordi di San Pietroburgo tra governo russo ed inglese nel settembre 1755 spinse il re prussiano a rilanciare su una proposta inglese volta a garantirsi per l'ennesima volta la sicurezza dell'Hannover. Propose quindi la neutralizzazione dell'intera Germania in nome della pace continentale.\nFu cos\u00ec che a Whitehall il 16 gennaio 1756 venne siglata la cosiddetta Convenzione di Westminster. Redatta in termini puramente difensivi, come un'assicurazione reciproca volta a evitare la guerra in Germania, port\u00f2 tuttavia a conseguenze inaspettate e non calcolate da entrambe le parti. Fu infatti un contributo decisivo al rovesciamento di alleanze conosciuto come \"rivoluzione diplomatica del 1756\", che precedette il conflitto aperto.\nLa guerra dei sette anni.\nMalgrado intenzione inglese rimanesse quella di evitare un conflitto europeo, Federico entr\u00f2 in Sassonia alla fine di agosto del 1756, con il proposito di entrare poi in Boemia. Ad ogni modo, egli si trov\u00f2 ben presto di fronte molti nemici tra cui Francia, Austria, Svezia e Russia e venne forzato a ritirarsi. Dal 1757 apparve chiaro che senza il sostegno britannico la Prussia sarebbe collassata sotto il peso delle altre grandi potenze. Federico aveva dato vita sotto il suo governo ad un grandioso e potente esercito ma era continuamente a corto di denaro. Gli inglesi iniziarono ad inviargli grandi sussidi finanziari. L'11 aprile 1758 i due stati conclusero una convenzione che costituiva un'alleanza formale vera e propria. Punto principale era che nessuna delle due potenze poteva dichiarare la pace senza consultare l'altra.\nA seguito dell'occupazione di Emden, un contingente inglese venne inviato a prestare servizio sotto il comando del duca di Brunswick, alleato prussiano - e servirono da scudo al fianco sinistro di Federico - permettendogli di focalizzarsi su altre direzioni. Su pressione Prussiana, gli inglesi ripudiarono la Convenzione di Klosterzeven e rientrarono in guerra al fianco della Prussia. Malgrado l'aiuto inglese la guerra prussiana era sul punto di collassare nel 1759 sebbene non mancasse qualche trionfo come nella Battaglia di Minden.\nDa quel punto in poi e fino alla fine della guerra, gli eventi furono favorevoli agli alleati anglo-prussiani. La Gran Bretagna entr\u00f2 nel suo Annus Mirablis 1759 sconfiggendo la Francia in Europa, Nord America e India, respingendo un'invasione pianificata francese. La Gran Bretagna ottenne numerose vittorie chiave in Spagna durante il 1762 e l'imperatrice russa mor\u00ec facendo ritirare la nazione dal conflitto con la Prussia.\nLa caduta dell'alleanza.\nNel 1762 venne dissolta l'alleanza quando la Gran Bretagna ritir\u00f2 il supporto militare e finanziario ai prussiani nell'Europa continentale. La Gran Bretagna ottenne termini favorevoli nel Trattato di Parigi, ottenendo molti possedimenti coloniali da Francia e Spagna. La Prussia fu in grado di mantenere la Slesia ma non ottenne ulteriori territori come aveva sperato con l'inizio del conflitto.\nLe due potenze siglarono due trattati di pace separati per terminare la guerra. Negli anni successivi al conflitto, le loro relazioni si deteriorarono al punto che la Prussia rifiut\u00f2 un simile accordo all'Inghilterra nell'ambito della Guerra d'indipendenza americana. La Prussia concluse invece una nuova alleanza con la Russia nel 1764 mentre la Gran Bretagna si trov\u00f2 diplomaticamente isolata.\nDopo la guerra americana, negli anni '80 del Settecento, Gran Bretagna e Prussia iniziarono a muoversi nuovamente vicine. Le due potenze cooperarono durante la crisi olandese e l'anno successivo entrarono a far parte della Triplice Alleanza con la Repubblica delle Sette Province Unite. Con lo scoppio della Rivoluzione francese, Gran Bretagna e Prussia presero parte insieme a diverse coalizioni formatesi contro la Francia."}
{"id": "4578294", "revid": "1573940", "url": "https://it.wikipedia.org/wiki?curid=4578294", "title": "Lonchura stygia", "text": "Il cappuccino nero (Lonchura stygia ) \u00e8 un uccello passeriforme appartenente alla famiglia degli estrildidi.\nDistribuzione ed \"habitat\".\nQuesta specie \u00e8 endemica di una ristretta area nella Nuova Guinea meridionale, dove abita le aree erbose, le paludi ed i canneti, spingendosi anche nelle zone coltivate e nelle risaie.\nDescrizione.\nDimensioni.\nMisura circa 11\u00a0cm di lunghezza, per un peso che sfiora i 12\u00a0g.\nAspetto.\nSi tratta di un uccello robusto e munito di un becco tozzo e forte, di forma conica.\nCome intuibile dal nome comune, nella livrea di questa specie predomina il nero, che tende a sfumare nel bruno scuro sul dorso (in particolare nelle femmine), mentre il codione \u00e8 di colore giallo-arancio: gli occhi sono di colore bruno scuro, le zampe sono carnicino-grigiastre, il becco \u00e8 plumbeo.\nBiologia.\nSi tratta di uccelli dalle abitudini diurne, che si riuniscono in gruppetti di una ventina d'individui, a volte in compagnia di altre specie come il diamante rosso ed il cappuccino calotta grigia: durante il giorno il cappuccino nero tende a rimanere al suolo o nell'erba alta alla ricerca di cibo, mentre al calar della sera questi uccelli si riuniscono nella vegetazione arborea per passare la notte.\nAlimentazione.\nSi tratta di uccelli essenzialmente granivori, che grazie al forte becco sono in grado di spezzare facilmente gli involucri di molti piccoli semi di graminacee e di riso: essi integrano la propria dieta anche con germogli, frutta, bacche e di tanto in tanto anche con piccoli insetti volanti.\nRiproduzione.\nLa stagione riproduttiva coincide con la fine della stagione delle piogge, sicch\u00e9 essa non \u00e8 ben definita ma teoricamente questi uccelli sono in grado di riprodursi durante tutto l'anno, a patto che le condizioni climatiche e di disponibilit\u00e0 del cibo siano ottimali.\nIl nido \u00e8 una struttura sferica costituita da rametti, steli d'erba e penne intrecciati da ambedue i genitori, ed ubicata nelle aree umide, possibilmente su isolotti affioranti dall'acqua: al suo interno la femmina depone 4-6 uova, che vengono covate da entrambi i sessi per circa due settimane. I nidiacei sono ciechi ed implumi alla nascita, ed \u00e8 compito di ambedue i genitori nutrirli ed accudirli: essi sono pronti per l'involo attorno alle tre settimane di vita, tuttavia \u00e8 piuttosto comune che i giovani rimangano coi genitori per almeno altri dieci giorni prima di allontanarsi definitivamente dal nido."}
{"id": "4578298", "revid": "71433", "url": "https://it.wikipedia.org/wiki?curid=4578298", "title": "Joon-ho Bong", "text": ""}
{"id": "4578299", "revid": "599013", "url": "https://it.wikipedia.org/wiki?curid=4578299", "title": "Mooch", "text": ""}
{"id": "4578301", "revid": "729019", "url": "https://it.wikipedia.org/wiki?curid=4578301", "title": "Silvio Berlusconi Editore", "text": "La Silvio Berlusconi Editore \u00e8 stata una casa editrice italiana fondata nel 1990; nel 1994 ha ceduto le sue attivit\u00e0 alla Arnoldo Mondadori Editore, venendo poi incorporata, nel 1995, nella Silvio Berlusconi Holding Editoriale. Era attiva anche nel mercato spagnolo.\nDescrizione.\nNata per ideazione di Marcello Dell'Utri, nel 1990 presidente di Publitalia, nel corso della sua breve vita la societ\u00e0 ebbe un presidente e due responsabili editoriali. Presidente fu Amedeo Massari, mentre Dell'Utri segu\u00ec personalmente la produzione fino al 1993; in quell'anno la responsabilit\u00e0 della casa editrice pass\u00f2 a Rosella Migliavacca, proveniente dalla SEI. La Migliavacca rivest\u00ec anche il ruolo di capo ufficio stampa.\nLa casa editrice port\u00f2 al successo il settimanale popolare \"TV Sorrisi e Canzoni\" e, con una mutuazione del marchio, pubblic\u00f2 la collana \"Biblioteca dell'Utopia\", serie di testi d'occasione per i clienti Fininvest; un'altra collana fu \"Il Teatro Greco\". La casa inoltre edit\u00f2 edizioni limitate numerate e stampate al torchio a mano. Dal 1993 al 1995 espose al Salone del Libro di Torino.\nTutti i documenti inerenti alla Casa editrice si possono trovare alla Fondazione Biblioteca di Via Senato in Via Senato.\nLa collana \"Biblioteca dell'Utopia\".\nLa collana pubblica un titolo all'anno sia in edizione strenna che, dal 1994, in un'edizione in vendita in brossura. I testi sono indirizzati ai bibliofili. La collana contiene classici della filosofia e della letteratura, testi di poesia. Nel 1995 fu pubblicato anche il testo della Costituzione italiana.\nI primi tre, pubblicati per la vendita nel 1993, con prefazione di Berlusconi, furono \"Elogio della follia\" di Erasmo da Rotterdam, \"Utopia\" di Tommaso Moro (traduzione accreditata a Domenico Magnino e prefazione a firma di Berlusconi), con rilegature pregiate in numero limitato realizzate dall'editore svizzero Josef Weiss, e \"Il Principe\" di Niccol\u00f2 Machiavelli con annotazioni (spurie) di Napoleone Bonaparte (tradotto da Ermanno Paccagnini con una \u00abproposta di lettura\u00bb di Vittore Branca).\nSeguiti da: \"Le sottilissime astuzie di Bertoldo\" di Giulio Cesare Croce (1994 con introduzione di Piero Camporesi e prefazione di Vittore Branca), il \"De hominis dignitate\" di Pico della Mirandola (1994), \"La nuova Atlantide\" di Francesco Bacone (1996, con prefazioni di Massimo Cacciari e l'originale di William Rawley, traduzione e note ai testi di Carlo Carena) e \"La citt\u00e0 del sole\" di Tommaso Campanella (1997 con prefazione di Lina Bolzoni e traduzione di Carlo Carena).\nDel 1998, voluto e a cura di Dell'Utri, il \"Manifesto del partito comunista\" con prefazione di Lucio Colletti e tradotto da Lucio Caracciolo.\nNel 1999 \"Il disprezzo del mondo\" di Erasmo da Rotterdam (con prefazione di Carlo Carena).\nDal 2000, lo \"\" di Giordano Bruno (2001), \"Il prosseneta ovvero della prudenza politica\" di Girolamo Cardano (2002 con introduzione di Anthony Grafton e tradotto da Germana Ernst e Piero Cigada), \"La miseria della condizione umana. De contemptu mundi\" di Lotario di Segni (2003, con introduzione e a cura di Carlo Carena), \"Il labirinto del mondo e il paradiso del cuore\" di Jan Amos Komensk\u1e8f (2003, con introduzione e a cura di Marta Fattori, tradotto da Tomas Kubicek), il \"De Monarchia\" di Dante Alighieri (2004), \"Frammento sull'Atlantide; Dei futuri progressi dello spirito umano\" di Condorcet (2005), \"L'utopia del mostro: lettere inedite (1925-1930) dal Nord-Europa\" di Giuseppe Tomasi di Lampedusa (2006), \"Momo\" di Leon Battista Alberti (2008), \"L\u2019Euridice e La favola d\u2019Orfeo. L\u2019utopia nel melodramma\" di Ottavio Rinuccini e Alessandro Striggio (2009 con introduzione di Gaspare De Caro), \"Le avventure di Pinocchio\" di Carlo Collodi (2010), il \"De gli eroici furori\" di Giordano Bruno (2011) e \"La Repubblica\" di Platone (2012, traduzione di Bruno Centrone).\nIn un articolo del 2006 Marco Travaglio afferm\u00f2 che la traduzione de \"L'Utopia\", di Thomas More, accreditata a Domenico Magnino e la prefazione, a firma di Berlusconi, furono copiate dalla prefazione e traduzione di Luigi Firpo all'edizione del testo pubblicato antecedentemente dalla Guida Editori."}
{"id": "4578302", "revid": "371529", "url": "https://it.wikipedia.org/wiki?curid=4578302", "title": "Get Happy!", "text": "Get Happy! \u00e8 il sedicesimo album della cantante Ella Fitzgerald, pubblicato dalla Verve Records nel 1959.\nL'album \u00e8 stato registrato tra il 1957 e il 1959 e vede la cantante accompagnata da varie orchestre dirette, tra gli altri, da Nelson Riddle e Frank DeVol.\nTracce.\nLato A\nLato B\nBonus track riedizione CD 1998"}
{"id": "4578303", "revid": "287204", "url": "https://it.wikipedia.org/wiki?curid=4578303", "title": "Mooch (personaggio)", "text": ""}
{"id": "4578304", "revid": "287204", "url": "https://it.wikipedia.org/wiki?curid=4578304", "title": "Mooch (Disney)", "text": ""}
{"id": "4578305", "revid": "486946", "url": "https://it.wikipedia.org/wiki?curid=4578305", "title": "Windows Explorer", "text": ""}
{"id": "4578311", "revid": "599013", "url": "https://it.wikipedia.org/wiki?curid=4578311", "title": "Von Fran\u00e7ois", "text": ""}
{"id": "4578312", "revid": "1305772", "url": "https://it.wikipedia.org/wiki?curid=4578312", "title": "Fran\u00e7ois", "text": ""}
{"id": "4578317", "revid": "38120", "url": "https://it.wikipedia.org/wiki?curid=4578317", "title": "Ruby (Disney)", "text": ""}
{"id": "4578319", "revid": "287204", "url": "https://it.wikipedia.org/wiki?curid=4578319", "title": "Francois", "text": ""}
{"id": "4578320", "revid": "287204", "url": "https://it.wikipedia.org/wiki?curid=4578320", "title": "Von Francois", "text": ""}
{"id": "4578327", "revid": "547034", "url": "https://it.wikipedia.org/wiki?curid=4578327", "title": "Ella Fitzgerald Sings Sweet Songs for Swingers", "text": "Ella Fitzgerald Sings Sweet Songs for Swingers \u00e8 il diciassettesimo album della cantante Ella Fitzgerald, pubblicato dalla Verve Records nel 1959.\nL'album vede la cantante accompagnata dall'orchestra di Frank DeVol.\nTracce.\nLato A\nLato B"}
{"id": "4578340", "revid": "486946", "url": "https://it.wikipedia.org/wiki?curid=4578340", "title": "The Fairly OddParents", "text": ""}
{"id": "4578351", "revid": "1305772", "url": "https://it.wikipedia.org/wiki?curid=4578351", "title": "Tungsten", "text": ""}
{"id": "4578356", "revid": "1573940", "url": "https://it.wikipedia.org/wiki?curid=4578356", "title": "Daceton", "text": "Daceton \u00e8 un genere di formiche della sottofamiglia Myrmicinae. Fanno parte del gruppo di formiche chiamate formiche trappola, caratterizzate da una particolare strategia di caccia: questi predatori attendono a lungo immobili con le mandibole spalancate per poi serrarle velocemente all'arrivo di un piccolo artropode.\nDistribuzione e habitat.\nLe specie appartenenti a questo genere sono presenti in Sud America.\nTassonomia.\nIl genere \u00e8 composto da 2 specie:"}
{"id": "4578363", "revid": "1543377", "url": "https://it.wikipedia.org/wiki?curid=4578363", "title": "Aston Hall", "text": "Aston Hall \u00e8 un edificio in stile giacobiano situato ad Aston, Birmingham, classificato tra gli edifici di primo grado.\nStoria.\nLa costruzione di Aston Hall, progettata da John Thorpe, comincia nell'aprile 1618 e si conclude nell'aprile 1635.\nNel 1631, quattro anni prima della fine della costruzione, Thomas Holte inizia a risiedere ad Aston Hall. Gli Holte, sostenitori della monarchia, ospitano Carlo I d'Inghilterra il 18 ottobre 1642 prima che il sovrano e la sua armata si scontrino con le truppe parlamentari a Edgehill (Warwickshire) nella prima importante battaglia della guerra civile. Aston Hall viene assediata dalle forze del Parlamento nel dicembre 1643: la residenza subisce danni, alcuni ancora presenti. La residenza rimane in famiglia fino al 1817, quando viene venduta a James Watt Jr., figlio di James Watt; alla morte del nuovo proprietario nel 1858, passa alla compagnia privata \"Aston Hall and Park Company Ltd\", diventando la prima casa storica dell'Inghilterra a essere aperta come parco pubblico e museo. Il 15 giugno di quello stesso anno la regina Vittoria apre la residenza al pubblico, cominciando una tradizione di serate a lume di candela. Nel 1864 viene comprata dalla municipalit\u00e0 di Birmingham in seguito a difficolt\u00e0 economiche.\nNel 1878 e per alcuni anni, Aston Hall ospita la collezione d'arte e il museo delle armi in seguito ad un incendio della biblioteca pubblica e del Birmingham and Midland Institute, fino alla costruzione del nuovo edificio. Nel 1927 la \"Birmingham Civic Society\" progetta dei giardini, realizzati dal Comune impiegando una forza lavoro reclutata tra i disoccupati e pagata dai contributi pubblici: i lavori si concludono sette anni dopo. Verso la fine del ventesimo secolo gli interni vengono rinnovati, mantenendo comunque lo stile originario della casa.\nNel 2012 la gestione di Aston Hall passa al \"Birmingham Museums Trust\", diventando un museo della comunit\u00e0 aperto al pubblico in primavera ed estate dopo un massiccio rinnovamento, costato 12 milioni e mezzo di sterline, eseguito tra il 2006 e il 2009. La mostra allestita nelle sale \u00e8 formata da mobili, dipinti, tessuti e lavori in metallo provenienti dalle collezioni del Birmingham Museum &amp; Art Gallery. Ogni due anni la residenza ospita un evento natalizio serale, \"Aston Hall by Candlelight\", durante il quale degli attori riportano in vita le festivit\u00e0 del diciassettesimo secolo e la casa \u00e8 illuminata da centinaia di candele."}
{"id": "4578366", "revid": "969975", "url": "https://it.wikipedia.org/wiki?curid=4578366", "title": "DNasi attivata da caspasi", "text": "La DNasi attivata da caspasi (conosciuta con l'acronimo inglese CAD, \"caspase-activated DNase\") \u00e8 un enzima coinvolto nei processi apoptotici.\nNormalmente si trova libero nel citoplasma complessato con il suo inibitore (iCAD). L'interazione con la caspasi 3 rimuove l'inibitore rendendolo disponibile.\nFunzione.\nCAD riconosce particolari siti sugli istoni; in corrispondenza di questi siti avviene il clivaggio degli stessi con conseguente degradazione dei nucleosomi in frammenti di 180 bp.\nPatologia.\nUna ridotta attivit\u00e0 DNAsica nei sieri pu\u00f2 essere associata con malattie autoimmuni come il LES, causate da una clearance inefficace dei corpi apoptotici e dalla conseguente esposizione di materiale nucleare non degradato. Tale materiale, non essendo stato adeguatamente opsonizzato e/o fagocitato andrebbe incontro ad una necrosi secondaria ed assumerebbe potere immunogeno, meccanismo questo alla base di tali patologie autoimmuni."}
{"id": "4578367", "revid": "115919506", "url": "https://it.wikipedia.org/wiki?curid=4578367", "title": "Marta Cecchetto", "text": "Biografia.\nFiglia di Giuseppe, calciatore professionista originario di Treviso, nasce e cresce a Foligno dove il padre concluse la carriera e rimase a vivere. Durante l'infanzia studia e nutre interesse per la musica (in particolare il pianoforte) e lo sport (tennis, equitazione e danza).\nCarriera.\nIntraprende la carriera di modella all'et\u00e0 di 16 anni, quando prende parte all'edizione italiana di \"The look of the Year\" e conosce un talent-scout che le offre l'opportunit\u00e0 di lavorare come modella. Si trasferisce quindi negli Stati Uniti e lavora per importanti case di moda come Ungaro, Roberto Cavalli, MaxMara, Valentino, Trussardi, Chiara Boni e La Perla. Nel frattempo porta a termine gli studi frequentando il liceo pedagogico-artistico e iscrivendosi all'universit\u00e0 alla facolt\u00e0 di Filosofia.\nCompare su copertine di importanti riviste come \"Vogue\", \"Max\", \"Maxim\", \"Gala\", \"Anna\", \"Donna Moderna\" e \"Marie Claire\". Nel 2006, insieme ad altre modelle come Vanessa Hessler, Claudia Cedro e Francesca Lancini partecipa al Festival di Sanremo.\nIn Germania ha lavorato per molti annunci pubblicitari (tra cui \"Nivea\", \"HQ Swiss Made\", \"La coppa del nonno\" e \"Mercedes\") e servizi fotografici.\nNel 2008 prende parte, con altri modelli e stilisti, al programma televisivo \"Modeland\", in onda su All Music. Inoltre \u00e8 testimonial per Alcatel e Fred Mello con il suo compagno.\nPer il Natale 2009 \u00e8 protagonista di uno spot per Pupa.\nVita privata.\nDal 2003 \u00e8 fidanzata con il calciatore Luca Toni. Il 1\u00ba giugno 2012 il primogenito della coppia nasce morto. Il 20 giugno 2013 d\u00e0 alla luce Bianca. Il 30 luglio 2014, all'ospedale San Giovanni di Dio a Firenze, nasce Leonardo. La coppia convola a nozze il 9 settembre 2017, tra le colline toscane vicino Fiesole."}
{"id": "4578374", "revid": "767487", "url": "https://it.wikipedia.org/wiki?curid=4578374", "title": "Fabrice No\u00ebl", "text": "Carriera.\nClub.\nDopo aver giocato per una stagione nella massima serie di Haiti, nel 2002 si \u00e8 trasferito negli Stati Uniti con la famiglia, giocando a livello giovanile nella squadra della Palm Beach Lakes High School fino al 2005; alla fine della sua ultima stagione ha poi iniziato la carriera da professionista nei Colorado Rapids, squadra della MLS. Con i Puerto Rico Islanders ha giocato 8 partite e segnato 3 reti nella CONCACAF Champions League.\nNazionale.\nHa fatto il suo esordio in Nazionale nel 2006, partecipando nel 2007 e nel 2009 a due distinte edizioni della CONCACAF Gold Cup."}
{"id": "4578397", "revid": "486946", "url": "https://it.wikipedia.org/wiki?curid=4578397", "title": "Il Regno di Ga'Hoole", "text": ""}
{"id": "4578398", "revid": "371529", "url": "https://it.wikipedia.org/wiki?curid=4578398", "title": "Ella Wishes You a Swinging Christmas", "text": "Ella Wishes You a Swinging Christmas \u00e8 il diciannovesimo album della cantante jazz Ella Fitzgerald, pubblicato dalla Verve Records nel 1960.\nL'album vede la cantante interpretare alcuni classici di Natale, accompagnata dalla Frank DeVol Orchestra.\nTracce.\nLato A\nLato B\nBonus track riedizione 2002"}
{"id": "4578399", "revid": "47767", "url": "https://it.wikipedia.org/wiki?curid=4578399", "title": "Ruby (personaggio)", "text": ""}
{"id": "4578400", "revid": "125207144", "url": "https://it.wikipedia.org/wiki?curid=4578400", "title": "Superluna", "text": "Una superluna \u00e8 la coincidenza di una Luna piena con la minore distanza tra Terra e Luna. L'effetto \u00e8 un aumento delle dimensioni apparenti della Luna visto dalla Terra. \u00c8 tuttavia poco probabile che la differenza appaia evidente a occhio nudo. Il termine \"superluna\" non \u00e8 un termine strettamente astronomico, in quanto la definizione scientifica per il momento del massimo avvicinamento della Luna alla Terra \u00e8 perigeo lunare. L'associazione della Luna con le maree oceaniche ha portato a credere che in presenza di una superluna ci possa essere un rischio maggiore di eventi come terremoti ed eruzioni vulcaniche. Tuttavia, tali timori sono ritenuti molto poco convincenti e, secondo gli scienziati, solo le maree potrebbero essere leggermente pi\u00f9 ampie rispetto alla norma, senza comunque portare conseguenze evidenti.\nIl 23 giugno 2013 si \u00e8 avuta la pi\u00f9 vicina e grande luna piena del 2013; nel 2014 il fenomeno ha avuto la massima visibilit\u00e0 il 10 agosto, in coincidenza con la notte di San Lorenzo.\nNella notte di domenica 13 novembre 2016 e luned\u00ec 14 c'\u00e8 stata la luna pi\u00f9 grande degli ultimi 60 anni: infatti, l'ultima con tali dimensioni c'\u00e8 stata nel 1948.\nLa possibilit\u00e0 di distinguerla ad occhio nudo \u00e8 comunque molto limitata, dal momento che la differenza massima tra superluna e microluna equivale a un pallone da calcio visto da 72 metri (superluna) o da 80 metri (microluna) di distanza.\nDefinizione.\nLa distanza della Luna dalla Terra varia ogni mese ed \u00e8 compresa approssimativamente fra 356\u00a0410\u00a0km e 406\u00a0740\u00a0km a causa dell'eccentricit\u00e0 orbitale della Luna rispetto alla Terra.\nLa definizione scientifica per il momento del minimo avvicinamento della luna a Terra \u00e8 perigeo lunare; secondo la NASA una superluna \u00e8 fino al 14% pi\u00f9 grande e al 30% pi\u00f9 luminosa di come appare durante la maggior parte delle volte.\nCalendario delle superlune fra il 1950 e il 2050.\nOgni anno si verificano, di media, dalle quattro alle sei superlune.\nQui di seguito le date delle pi\u00f9 notevoli comprese fra il 1950 e il 2050:"}
{"id": "4578401", "revid": "1522738", "url": "https://it.wikipedia.org/wiki?curid=4578401", "title": "Taiki Kudo", "text": ""}
{"id": "4578408", "revid": "599013", "url": "https://it.wikipedia.org/wiki?curid=4578408", "title": "Kevin Toth", "text": "Il suo primato a 22,67 metri \u00e8 il nono miglior lancio della storia del getto del peso all'aperto.\nTrovato positivo a tre test antidoping svolti tra luglio ed agosto 2003 al THG \u00e8 stato squalificato dalle competizioni due anni: dal 3 maggio 2004 al 2 maggio 2006."}
{"id": "4578410", "revid": "28592", "url": "https://it.wikipedia.org/wiki?curid=4578410", "title": "Keila-Joa", "text": ""}
{"id": "4578411", "revid": "1573940", "url": "https://it.wikipedia.org/wiki?curid=4578411", "title": "Daceton armigerum", "text": "Daceton armigerum () \u00e8 una formica della sottofamiglia Myrmicinae. Insieme ad altri generi di Myrmicinae e Ponerinae vengono chiamate formiche trappola.\nBiologia.\nH\u00f6lldobler e Wilson hanno stimato colonie con un numero di operaie compreso tra 5000 e 10000. Le colonie presentano un alto polimorfismo e una ben precisa organizzazione: le operaie piccole nutrono la prole, mentre quelle grandi cacciano, smembrano le prede e difendono il nido.\nDistribuzione e habitat.\nLa specie \u00e8 diffusa in Bolivia, Brasile, Colombia, Ecuador, Guyana francese, Guyana, Per\u00f9, Suriname, Trinidad e Venezuela.\nSi trova in foreste allagate e terra ferma, inoltre forma colonie nelle cavit\u00e0 dei tronchi create da altri insetti."}
{"id": "4578413", "revid": "38120", "url": "https://it.wikipedia.org/wiki?curid=4578413", "title": "Sparky (Lilli e il vagabondo II)", "text": ""}
{"id": "4578415", "revid": "371529", "url": "https://it.wikipedia.org/wiki?curid=4578415", "title": "Hello, Love", "text": "Hello, Love \u00e8 il ventesimo album della cantante jazz Ella Fitzgerald, pubblicato dalla Verve Records nel 1960.\nL'album vede la cantante interpretare brani non inclusi nei vari \"Songbook\" precedenti, e alcuni duetti con Louis Armstrong, accompagnata dalla Frank DeVol Orchestra.\nTracce.\nLato A\nLato B"}
{"id": "4578419", "revid": "1305772", "url": "https://it.wikipedia.org/wiki?curid=4578419", "title": "Manoomin", "text": "Il manoomin (che significa \"bacca buona\", nella lingua ojibwe) \u00e8 un \u201criso\u201d selvatico, genere Zizania, che si raccoglie in particolare nei laghi della Riserva indigena della Terra Bianca (\"White Earth Indian Reservation\"), abitata dalla trib\u00f9 degli Anishinaabeg, nel Minnesota del Nord.\nIl riso \"manoomin\" \u00e8 ricco di proteine, ma molto povero di grassi. Il suo valore nutritivo superiore a molti altri cereali lo rende un'importante fonte di cibo per le persone e la fauna selvatica. Esso ha un chicco molto lungo, circa 1,5 centimetri, stretto e di colore scuro, quasi nero.\nStoria.\nPer gli Ojibwe del Lago Superiore, il \"manoomin\" \u00e8 considerato come un alimento \"sacro\". Secondo la tradizione orale, gli Ojibwe sono stati incaricati di trovare il luogo dove \"il cibo cresce sull'acqua\" durante la loro lunga migrazione dalla costa orientale verso le sponde del Lago Superiore e dei laghi settentrionali interne del Michigan, Wisconsin e Minnesota dove sono stati trovati campi di manoomin in abbondanza. Visto come un dono speciale da parte del Creatore, il \"manoomin\" diviene la base dell'alimentazione Ojibwe. \nOltre ad essere alla base della dieta tradizionale, col passare del tempo, il manoomin \u00e8 divenuto l'emblema di un importante patrimonio culturale e spirituale, e rimane l'elemento principale in numerose feste e cerimonie di oggi.\nPresidio Slow food.\nMinacciato dalla distruzione degli ecosistemi naturali, diversi organizzazioni di protezione della natura sono stati coinvolti, nel 2011, in varie campagne, petizioni, e raduni, come ad esempio per informare le comunit\u00e0 Anishinaabe sul pericolo di un progetto di legge di aumento dei livelli di solfato. \nIn un progetto comune, il \"White Earth Land Recovery Project\" e la Fondazione Slow Food per la Biodiversit\u00e0 Onlus collaborano insieme per promuovere il consumo di riso selvatico raccolto e lavorato tradizionalmente.\nCucina.\nDeve essere bollito in molta acqua salata per circa 18 minuti (suo volume triplica o quadruplica durante la cottura). Una volta scolato \u00e8 servito generalmente in accompagnamento di piatti con salse."}
{"id": "4578422", "revid": "729019", "url": "https://it.wikipedia.org/wiki?curid=4578422", "title": "Hale Boggs", "text": "Biografia.\nNato nel Mississippi, dopo aver conseguito la laurea in legge e aver svolto la professione di avvocato, Boggs entr\u00f2 in politica con il Partito Democratico e nel 1941 approd\u00f2 alla Camera dei Rappresentanti per lo stato della Louisiana.\nNel 1942 non riusc\u00ec ad ottenere un secondo mandato e si arruol\u00f2 nella seconda guerra mondiale. Dopo la fine del conflitto, Boggs torn\u00f2 alla vita politica e nel 1946 riusc\u00ec a rientrare al Congresso, dove venne rieletto per altri tredici mandati da deputato. Nel 1971 divenne anche leader di maggioranza alla Camera.\nIl 16 ottobre del 1972, Boggs si trovava in Alaska per collaborare alla campagna elettorale per la riconferma del deputato Nick Begich. I due uomini presero un volo privato sul quale viaggiavano solo un collaboratore di Begich e il pilota; mentre l'aereo si trovava nella tratta fra Anchorage e Juneau, scomparve misteriosamente. Dopo trentanove giorni le ricerche vennero interrotte e i corpi dei quattro uomini non vennero mai pi\u00f9 ritrovati.\nSia Begich che Boggs vennero rieletti a novembre nonostante la scomparsa. I seggi rimasero vacanti e a gennaio del 1973 i due politici vennero dichiarati deceduti, cos\u00ec vennero indette delle elezioni speciali per rimpiazzarli. Il seggio di Boggs venne vinto dalla sua vedova, Lindy, che rimase alla Camera fino al 1991 e che successivamente venne nominata ambasciatore statunitense presso la Santa Sede dal Presidente Clinton."}
{"id": "4578430", "revid": "1745361", "url": "https://it.wikipedia.org/wiki?curid=4578430", "title": "Paperino (disambigua)", "text": ""}
{"id": "4578431", "revid": "22356", "url": "https://it.wikipedia.org/wiki?curid=4578431", "title": "Epiaceratherium", "text": "L'epiaceraterio (gen. Epiaceratherium) \u00e8 un mammifero perissodattilo estinto, appartenente ai rinoceronti. Visse tra l'Eocene superiore e l'Oligocene inferiore (circa 39 - 33 milioni di anni fa) e i suoi resti fossili sono stati ritrovati in Europa e in Asia.\nDescrizione.\nQuesto animale \u00e8 noto principalmente per frammenti di cranio e di scheletro, che non permettono di ricostruire in dettaglio l'aspetto ma che comunque hanno permesso agli studiosi di avvicinare \"Epiaceratherium\" al genere \"Trigonias\", un rinoceronte primitivo vissuto in Nordamerica pochi milioni di anni prima. Come quest'ultimo, anche \"Epiaceratherium\" doveva possedere un corpo massiccio sorretto da zampe robuste ma relativamente snelle. La dentatura di \"Epiaceratherium\" era relativamente diversa da quella del suo parente americano: il primo incisivo superiore era pi\u00f9 piccolo, mentre il secondo incisivo superiore era pi\u00f9 robusto e i premolari superiori pi\u00f9 primitivi. Anche la taglia era minore, e non doveva superare i due metri di lunghezza. Le zampe erano ancora tetradattile (a quattro dita), una caratteristica primitiva dei rinoceronti.\nClassificazione.\nLa specie tipo, Epiaceratherium bolcense, \u00e8 stata descritta per la prima volta nel 1910 da Othenio Abel, sulla base di una mascella superiore proveniente da Monteviale, in Veneto (Italia). \nLa specie \"Trigonias ombonii\", descritta da Dal Piaz nel 1930, \u00e8 considerata un sinonimo di \"E. bolcense\".\nAl genere \"Epiaceratherium\" \u00e8 stata attribuita un'altra specie (E. magnum), nota in vari giacimenti d'Europa (Francia, Germania, Slovacchia) di taglia pi\u00f9 grande e leggermente pi\u00f9 derivata (Uhlig, 1999). Sembra che il genere \"Epiaceratherium\" si sia originato in Asia: nel 2014 \u00e8 stata infatti segnalata una nuova specie (E. naduongense) in terreni risalenti all'Eocene superiore del Vietnam. Sono stati segnalati resti di un animale affine a \"E. magnum\" nell'Oligocene del Pakistan (Antoine et al., 2003). \n\"Epiaceratherium\" \u00e8 considerato uno dei rinoceronti pi\u00f9 primitivi, ed \u00e8 possibile che rappresentasse un relitto dell'arcaico gruppo eocenico di cui faceva parte anche \"Trigonias\"."}
{"id": "4578432", "revid": "848109", "url": "https://it.wikipedia.org/wiki?curid=4578432", "title": "Open Data", "text": ""}
{"id": "4578435", "revid": "287204", "url": "https://it.wikipedia.org/wiki?curid=4578435", "title": "Paperino (rivista)", "text": ""}
{"id": "4578436", "revid": "287204", "url": "https://it.wikipedia.org/wiki?curid=4578436", "title": "Paperino (fumetto)", "text": ""}
{"id": "4578437", "revid": "298055", "url": "https://it.wikipedia.org/wiki?curid=4578437", "title": "Paperino Mese", "text": ""}
{"id": "4578438", "revid": "339392", "url": "https://it.wikipedia.org/wiki?curid=4578438", "title": "Paperino mese", "text": ""}
{"id": "4578441", "revid": "775372", "url": "https://it.wikipedia.org/wiki?curid=4578441", "title": "Anishinaabeg", "text": "Anishinaabe o Anishnabek o Anishnabeg significa \"popolo delle origini\" (\"original people\"). Questa denominazione comprende gli Algonquin, gli Ottawa, i Saulteaux, gli Ojibwe e i Potawatomi, trib\u00f9 indigene che parlano uno dei dialetti della Lingua Ojibwe, facente parte della Famiglia linguistica delle Lingue algonchine."}
{"id": "4578448", "revid": "848109", "url": "https://it.wikipedia.org/wiki?curid=4578448", "title": "Open Innovation", "text": ""}
{"id": "4578455", "revid": "1543377", "url": "https://it.wikipedia.org/wiki?curid=4578455", "title": "Grady (Arkansas)", "text": "Grady \u00e8 una citt\u00e0 degli Stati Uniti d'America. Fa parte della Contea di Lincoln e dell'area metropolitana di Pine Bluff. Secondo il censimento del 2000 la popolazione \u00e8 di 523 abitanti.\nGeografia fisica.\nLe coordinate geografiche della citt\u00e0 sono (34.079551, 91.700722). Grady occupa un'area totale di 4.9\u00a0km\u00b2, tutti di terra.\nSociet\u00e0.\nEvoluzione demografica.\nAl censimento del 2000, risultarono 523 abitanti, 184 nuclei familiari e 142 famiglie residenti in citt\u00e0. Ci sono 241 alloggi con una densit\u00e0 di 49.5/km\u00b2. La composizione etnica della citt\u00e0 \u00e8 31.36% bianchi, 65.77% neri o afroamericani, 0.19% asiatici, 1.72% di altre razze e 2.87% ispanici e latino-americani. Dei 184 nuclei familiari il 34.8% ha figli di et\u00e0 inferiore ai 18 anni che vivono in casa, 49.5% sono coppie sposate che vivono assieme, 21.2% \u00e8 composto da donne con marito assente, e il 22.8% sono non-famiglie. Il 20.7% di tutti i nuclei familiari \u00e8 composto da singoli 4.9% da singoli con pi\u00f9 65 anni di et\u00e0. La dimensione media di un nucleo familiare \u00e8 di 2.84 mentre la dimensione media di una famiglia \u00e8 di 3.32. La suddivisione della popolazione per fasce d'et\u00e0 \u00e8 la seguente: 33.5% sotto i 18 anni, 9.2% dai 18 ai 24, 23.1% dai 25 ai 44, 19.5% dai 45 ai 64, e il 14.7% oltre 65 anni. L'et\u00e0 media \u00e8 di 34 anni. Per ogni 100 donne ci sono 97.4 maschi. Per ogni 100 donne sopra i 18 anni, ci sono 93.3 maschi. Il reddito medio di un nucleo familiare \u00e8 di $22,321 mentre per le famiglie \u00e8 di $24,500. Gli uomini hanno un reddito medio di $26,250 contro $20,313 delle donne. Il reddito pro capite della citt\u00e0 \u00e8 di $11,679. Circa il 33.6% delle famiglie e il 38.8% della popolazione \u00e8 sotto la soglia della povert\u00e0. Sul totale della popolazione il 51.3% dei minori di 18 anni e il 28.3% di chi ha pi\u00f9 di 65 anni vive sotto la soglia della povert\u00e0."}
{"id": "4578467", "revid": "1573940", "url": "https://it.wikipedia.org/wiki?curid=4578467", "title": "Lonchura vana", "text": "Il cappuccino degli Arfak (Lonchura vana ) \u00e8 un uccello passeriforme appartenente alla famiglia degli estrildidi.\nDescrizione.\nDimensioni.\nMisura circa 10\u00a0cm di lunghezza, coda compresa.\nAspetto.\nSi tratta di un uccello dall'aspetto robusto e dal forte becco, tozzo e di forma conica.\nIl piumaggio \u00e8 bruno su dorso e ali, mentre ventralmente esso assume tonalit\u00e0 arancio: il codione \u00e8 giallo, mentre la coda \u00e8 nera. Sulla testa \u00e8 presente il caratteristico cappuccio, che in questa specie \u00e8 di colore bianco-grigiastro, che sfuma nel grigio su nuca e petto. Il becco \u00e8 di colore plumbeo, gli occhi sono di colore bruno scuro, le zampe sono carnicino-grigiastre.\nBiologia.\nSi tratta di uccelli che vivono in coppie od in piccoli gruppi familiari, passando la maggior parte del tempo al suolo alla ricerca di cibo.\nAlimentazione.\nCome le altre specie di munie, anche il cappuccino degli Arfak \u00e8 un uccello essenzialmente granivoro, che grazie al forte becco \u00e8 in grado di frantumare l'involucro dei piccoli semi di graminacee di cui si nutre, privilegiando quelli ancora immaturi o quelli appena germogliati. Questi uccelli inoltre si cibano anche di altro materiale di origine vegetale, come frutti, bacche e germogli, cos\u00ec come di piccoli insetti, sebbene piuttosto sporadicamente.\nRiproduzione.\nSi conosce molto poco delle abitudini riproduttive di questa specie: tuttavia, si ha motivo di ritenere che esse non differiscano significativamente nelle modalit\u00e0 e nella tempistica da quelle delle altre specie del genere \"Lonchura\".\nDistribuzione e habitat.\nQuesta specie \u00e8 endemica della penisola di Doberai, in Papua Occidentale, dove colonizza le aree pedemontane fino a circa 2100 m di quota (monti Tamrau e monti Arfak, da cui il nome comune della specie) con presenza di spiazzi erbosi ed aree umide.\nConservazione.\nLa scarsa estensione dell'areale abitato da questa specie (sebbene si pensi che questi uccelli possano abitare anche altre aree circostanti ancora poco esplorate), unita alla deforestazione allo scopo di ottenere aree coltivabili (che tuttavia questa specie pu\u00f2 colonizzare senza grossi problemi), hanno fatto s\u00ec che il cappuccino degli Arfak venga classificato dalla IUCN come specie vulnerabile."}
{"id": "4578487", "revid": "371529", "url": "https://it.wikipedia.org/wiki?curid=4578487", "title": "Ella Fitzgerald Sings Songs from &quot;Let No Man Write My Epitaph&quot;", "text": "Ella Fitzgerald Sings Songs from Let No Man Write My Epitaph \u00e8 il ventunesimo album della cantante jazz Ella Fitzgerald, pubblicato dalla Verve Records nel 1960.\nL'album \u00e8 la colonna sonora del film \"Che nessuno scriva il mio epitaffio\" (\"Let No Man Write My Epitaph\"), che la vede tra gli interpreti, accompagnata esclusivamente dal pianista Paul Smith.\nLa riedizione in CD del 1989 porta il titolo \"The Intimate Ella\".\nTracce.\nLato A\nLato B"}
{"id": "4578501", "revid": "834", "url": "https://it.wikipedia.org/wiki?curid=4578501", "title": "Volatili", "text": ""}
{"id": "4578503", "revid": "729019", "url": "https://it.wikipedia.org/wiki?curid=4578503", "title": "Erich Rudorffer", "text": "Biografia.\nErich Rudorffer nacque a Zwochau, in Sassonia, il 1\u00ba novembre 1917. Pilota per la Lufthansa, poco dopo lo scoppio della seconda guerra mondiale, precisamente il 1\u00ba novembre 1939, venne assegnato con il grado di Oberfeldwebel (maresciallo) alla 2\u00aa squadriglia (\"Staffel\") de I gruppo (\"Gruppe\") del 2\u00ba stormo caccia (Jagdgeschwader 2, JG 2), in quel momento situato a Francoforte sul Meno. Ottenne la sua prima vittoria il 14 maggio 1940 sui cieli di Sedan, contro un caccia francese Curtiss Hawk. Nel corso della campagna di Francia ottenne altre otto vittorie.\nNella battaglia d'Inghilterra riusc\u00ec ad abbattere dieci aerei avversari. Venne promosso Leutnant (sottotenente) il 2 ottobre 1940 e il 1\u00ba maggio 1941 venne decorato con la Croce di Cavaliere della Croce di Ferro. Diventato aiutante del comandante del I Gruppe del JG 2 (I./JG 2) a giugno, in seguito pass\u00f2 al II./JG 2. L'11 novembre fu nominato comandante (\"Staffelkapit\u00e4n\") della 6\u00aa Staffel (6./JG 2). Raggiunse la 40\u00aa vittoria personale l'8 dicembre contrastando i velivoli della Royal Air Force britannica, alzando il suo record a 45 vittorie durante la battaglia aerea di Dieppe, nell'agosto 1942, abbattendo due caccia Spitfire.\nTrasferito assieme all'intero II Gruppe in Tunisia alla fine del 1942, in questo settore Rudorffer aggiunse altre ventuno vittorie al punteggio personale, di cui la met\u00e0 in sole due missioni: la prima decollando da Kairouan rivendicando l'abbattimento di sei caccia francesi P-40 e due caccia pesanti P-38 statunitensi (i francesi comunque ammisero solo la perdita di tre P-40, mentre l'aviazione statunitense non comunic\u00f2 perdite tra i P-38), la seconda il 15 febbraio facendo precipitare altri quattro P-38 e tre Spitfire. Rudorffer divenne quindi comandante \"ad interim\" del II Gruppe, in sostituzione dell'Hauptmann (capitano) Adolf Dickfeld rimasto ferito in un incidente di volo.\nIl II./JG 2 torn\u00f2 in Francia nell'aprile 1943. Un mese dopo Rudorffer divenne il comandante effettivo (\"Gruppenkommandeur\") del II./JG 2 e, in questa posizione, il 15 maggio abbatt\u00e9 due Spitfire per la sua 74\u00aa e 75\u00aa vittoria. A giugno gli venne ordinato di trasferirsi al fronte orientale, prima in organico al IV./JG 54, poi, in agosto, al II./JG 54, di cui divenne il comandante dopo la morte in combattimento del precedente \"Gruppenkommandeur\", Heinrich Jung, caduto il 30 luglio. L'11 ottobre si aggiudic\u00f2 sette abbattimenti in sette minuti, che lo portarono alla sua 100\u00aa vittoria aerea. Si super\u00f2 il 6 novembre, quando in diciassette minuti caddero per mano sua tredici velivoli sovietici. Giunto a quota 134 vittorie il 7 aprile 1944, quattro giorni dopo ricevette le fronde di quercia da aggiungere alla Croce di Cavaliere, ulteriormente arricchita dalle spade il 26 gennaio 1945 in riconoscimento delle 212 vittorie, l'ultima delle quali conseguita il 5 novembre 1944. Il 15 gennaio 1945 intanto Rudorffer era gi\u00e0 diventato \"Gruppenkommandeur\" del I./JG 7, equipaggiato con i Messerschmitt Me 262 a reazione. Rudorffer fin\u00ec la guerra con questo aereo, arrivando a un totale di 222 vittorie ottenute in un totale di 302 combattimenti aerei, per complessive mille e oltre missioni di guerra. Nel corso della sua carriera venne abbattuto sedici volte e nove furono le volte in cui fu costretto a lanciarsi col paracadute.\nNel dopoguerra continu\u00f2 a stare vicino al mondo del volo lavorando come pilota di linea e istruttore di volo."}
{"id": "4578506", "revid": "1573940", "url": "https://it.wikipedia.org/wiki?curid=4578506", "title": "Daceton boltoni", "text": "Daceton boltoni \u00e8 una formica della sottofamiglia Myrmicinae. Insieme ad altri generi di Myrmicinae e Ponerinae vengono chiamate formiche trappola.\nEtimologia.\nL'epiteto speciefico \u00e8 dedicata a Barry Bolton per i suoi numerosi contributi allo studio della tassonomia delle formiche e in particolare della trib\u00f9 Dacetini.\nDistribuzione e habitat.\nLa specie \u00e8 stata descritta in Per\u00f9 e in seguito \u00e8 stata trovata anche in Brasile. \u00c8 stata suggerita la simpatria con \"D. armigerum\"."}
{"id": "4578508", "revid": "827882", "url": "https://it.wikipedia.org/wiki?curid=4578508", "title": "Voyeur (Renato Zero)", "text": ""}
{"id": "4578511", "revid": "404338", "url": "https://it.wikipedia.org/wiki?curid=4578511", "title": "Voyeur (brano musicale)", "text": ""}
{"id": "4578513", "revid": "478814", "url": "https://it.wikipedia.org/wiki?curid=4578513", "title": "Jo\u00e3o Sousa", "text": "In singolare ha vinto quattro titoli sulle undici finali disputate nel circuito maggiore e si \u00e8 spinto fino alla 28\u00aa posizione del ranking ATP, mentre in doppio ha raggiunto la 26\u00aa e ha disputato la finale agli Internazionali d'Italia 2018. Il miglior risultato nelle prove del Grande Slam \u00e8 stata la semifinale in doppio agli Australian Open 2019. Vanta inoltre diversi altri titoli nei circuiti minori. \u00c8 stato definito il miglior tennista portoghese di tutti i tempi. Ha esordito nella squadra portoghese di Coppa Davis nel 2008.\nCarriera.\nCarriera juniores e inizi da professionista.\nGioca nell'ITF Junior Circuit tra il 2004 e il 2007, vince cinque titoli in doppio in tornei minori e nessuno in singolare. Nel gennaio 2007 raggiunge il 61\u00ba posto nel ranking mondiale di categoria. Nel frattempo aveva fatto le sue prime esperienze tra i professionisti, debuttando con una sconfitta in doppio nel circuito ITF nell'ottobre 2005 in un Futures spagnolo. Nell'agosto 2006 disputa il suo secondo torneo , sempre in doppio, e vince il primo incontro da professionista al Futures Spain F28. Il debutto in singolare nel maggio 2007 lo vede raggiungere i quarti di finale allo Spain F17.\n2008-2009, primi titoli ITF, esordio in Coppa Davis e nel circuito ATP.\nTerminata la carriera tra gli juniores, si dedica al professionismo e nel gennaio 2008 alza il primo trofeo vincendo il torneo di doppio allo Spain F4. Ad aprile fa il suo esordio nel circuito maggiore al torneo di singolare dell'Estoril, supera le qualificazioni e al primo turno sconfigge Oliver Marach prima di venire eliminato al secondo da Frederico Gil. A giugno esordisce nel circuito Challenger a Costanza, non supera le qualificazioni in singolare mentre in doppio raggiunge la semifinale. Il mese dopo debutta in Coppa Davis e sconfigge in singolare Eleftherios Christou nella sfida contro Cipro. Ad agosto vince il secondo Futures in doppio allo Spain F30. Nel maggio 2009 viene sconfitto nella sua prima finale ITF in singolare e il mese successivo si impone in quella dello Spain F21. Nel prosieguo della stagione viene sconfitto in altre due finali in singolare e vince le due giocate in doppio.\n2010-2011, primi titoli Challenger, top 200 del ranking.\nNel 2010 inizia a giocare con maggiore frequenza nel circuito Challenger, nell'arco della stagione disputa per due volte i quarti di finale in singolare, mentre in doppio vince a fine luglio il suo primo titolo di categoria a Tampere, dove in coppia con Leonardo Tavares supera in finale i lettoni Andis Ju\u0161ka / Deniss Pavlovs. Nel circuito ITF vince tra maggio e giugno tre titoli consecutivi in singolare a Valldoreix, Adeje e Lanzarote, in questi due ultimi tornei si impone anche nelle finali di doppio e la settimana dopo conquista il terzo titolo consecutivo anche in doppio a Puerto de la Cruz. In questo periodo entra nella top 300 del ranking in entrambe le specialit\u00e0. A ottobre vince un altro torneo Futures di doppio a Cordova. Nel maggio 2011 vince due Futures consecutivi in Spagna e a giugno conquista il primo titolo Challenger in singolare a F\u00fcrth superando in finale Jan-Lennard Struff per 6-2, 0-6, 6-2, dopo che nei quarti aveva eliminato il n\u00ba 76 ATP Tobias Kamke; a fine torneo fa il suo ingresso nella top 200. Dopo una serie di risultati negativi, a ottobre vince il titolo sia in singolare che in doppio al Futures Spain F38 di Sabadell, in quella che rester\u00e0 la sua ultima apparizione nel circuito ITF.\n2012, un titolo Challenger in doppio e due in singolare, top 100.\nDopo un inizio di stagione incerto, a fine febbraio disputa una semifinale Challenger e in aprile vince a Mersin il secondo titolo Challenger in singolare sconfiggendo in finale Javier Mart\u00ed. A fine mese supera le qualificazioni all'ATP 500 di Barcellona e vince il suo secondo incontro nel circuito maggiore contro Igor Kunitsyn, per essere poi eliminato come la volta precedente da Fred Gil. Subito dopo si spinge per la prima volta ai quarti di finale in un torneo ATP all'Estoril ed esce di scena per mano di Albert Ramos Vi\u00f1olas. Al suo quinto tentativo, supera per la prima volta le qualificazioni in una prova del Grande Slam al Roland Garros e viene subito eliminato da Marcel Granollers. La settimana successiva vince il titolo in doppio al Challenger di F\u00fcrth, dopo che aveva perso tutti gli incontri disputati in doppio nella prima parte della stagione. A luglio vince il torneo di singolare al Challenger di Tampere battendo in finale \u00c9ric Prodon. Verso fine stagione perde la finale al Citt\u00e0 di Como Challenger e altre tre semifinali Challenger; in ottobre entra per la prima volta nella top 100, al 99\u00ba posto, e la settimana dopo sale al 92\u00ba, in una stagione che aveva iniziato al 192\u00ba. In doppio non va oltre il 254\u00ba posto di settembre.\n2013, primo titolo ATP, due titoli Challenger e top 50.\nEntra per la prima volta nel tabellone principale di uno Slam per diritto di classifica agli Australian Open 2013, supera il primo turno e al secondo cede a Andy Murray. Sale in 84\u00aa posizione e gioca soprattutto nei tornei del circuito maggiore, raccogliendo per\u00f2 soprattutto sconfitte. Raggiunge il secondo turno anche al Roland Garros e la settimana dopo vince il Challenger di F\u00fcrth battendo in finale Wayne Odesnik. In luglio raggiunge altre due finali Challenger, perde quella di San Benedetto del Tronto e vince quella di Guimar\u00e3es contro Marius Copil; a San Benedetto viene sconfitto anche nella finale di doppio. Al primo turno degli US Open elimina il n\u00ba 29 ATP Grigor Dimitrov, supera quindi Jarkko Nieminen e al terzo turno Novak Djokovic gli concede solo quattro giochi. Disputa la sua prima semifinale ATP a San Pietroburgo, sconfigge nei quarti di finale Dmitry Tursunov e viene eliminato da Guillermo Garcia-Lopez. Una settimana pi\u00f9 tardi, il 29 settembre, con il successo in singolare al Malaysian Open di Kuala Lumpur, diventa il primo tennista del suo paese ad aggiudicarsi un torneo del circuito ATP. Dopo i successi contro Ryan Harrison e Pablo Cuevas, nei quarti batte in due set il n\u00ba 4 del mondo David Ferrer \u2013 nella sua prima vittoria su un top 10 \u2013 in semifinale elimina il n\u00ba 26 Jurgen Melzer e in finale ha la meglio in rimonta su Julien Benneteau con il punteggio di 2-6, 7-5, 6-4. A fine torneo sale al 51\u00ba posto del ranking e con il secondo turno raggiunto il mese dopo al Valencia Open arriva al 47\u00ba.\n2014, due finali ATP e top 40 in singolare, top 100 in doppio.\nDopo le precoci eliminazioni nei primi tornei stagionali, torna a salire in classifica raggiungendo per la prima volta i quarti in un torneo ATP 500 a Rio de Janeiro e subisce una dura sconfitta contro il n\u00ba 1 del mondo Rafael Nadal. Vince il suo primo incontro in un Masters 1000 a Indian Wells e al Miami Masters sconfigge Gilles Simon prima di essere eliminato al terzo turno da Tomas Berdych. Raggiunge cos\u00ec la 38\u00aa posizione mondiale, nei successivi tornei non consegue buoni risultati e torna a mettersi in luce a giugno disputando la semifinale sull'erba di 's-Hertogenbosch, persa contro Benjamin Becker. Eliminato al primo turno a Wimbledon, arriva in finale nel successivo ATP 250 di B\u00e5stad, viene seccamente battuto da Pablo Cuevas e il giorno dopo sale al 35\u00ba posto del ranking. Nei successivi sei tornei vince in totale due soli incontri e in settembre disputa una nuova finale ATP a Metz, viene sconfitto da David Goffin dopo che in semifinale aveva estromesso il n\u00ba 18 mondiale Gael Monfils. Negli ultimi tornei stagionali esce spesso al primo turno, fra gli altri anche a Kuala Lumpur dove difendeva il titolo, e a fine anno scende al 54\u00ba posto. Nel corso della stagione consegue buoni risultati in doppio, in gennaio viene eliminato in semifinale a Sydney con Lukas Rosol, dopo che nei quarti avevano sconfitto a sorpresa i numeri 1 del mondo Bob e Mike Bryan. Disputa altre tre semifinali ATP e con Jack Sock raggiunge il terzo turno al Roland Garros, in ottobre entra per la prima volta nella top 100 di doppio e chiude il 2014 all'80\u00ba posto.\n2015, un titolo su quattro finali ATP, 33\u00ba nel ranking.\nSi spinge per la prima volta al terzo turno agli Australian Open grazie al ritiro dell'avversario nel match di secondo turno, e viene eliminato da Andy Murray. Torna a disputare una semifinale ATP a Montpellier e viene eliminato da Jerzy Janowicz dopo il successo nei quarti sul n\u00ba 23 ATP Philipp Kohlschreiber. Vince due soli incontri nei nove tornei successivi, al primo turno del Madrid Masters si prende la rivincita su Janowicz e perde al secondo contro Stan Wawrinka. In maggio raggiunge la finale all'ATP 250 di Ginevra, supera tra gli altri Pablo Andujar e Federico Delbonis e cede in due set a Thomaz Bellucci. Viene di nuovo eliminato da Murray al secondo turno del Roland Garros e da Wawrinka al primo turno a Wimbledon. A Umago batte tre giocatori che lo precedono nel ranking, Andreas Seppi, Fabio Fognini e Roberto Bautista Agut, e raggiunge la finale, persa in due set contro Dominic Thiem. Al successivo ATP 250 di Gstaad esce di scena nei quarti di finale, sconfitto nel tie-break decisivo dal n\u00ba 14 del mondo David Goffin.\nVince un solo incontro nei quattro tornei disputati durante la trasferta americana; agli US Open, dove perde in singolare al primo turno, riscatta la fallimentare stagione in doppio raggiungendo con Leonardo Mayer i quarti di finale, il suo miglior risultato da inizio carriera in una prova del Grande Slam. A San Pietroburgo sconfigge in semifinale Thiem e in finale cede in tre set contro il n\u00ba 9 del mondo Milos Raonic. L'unico successo nei tre tornei giocati nella trasferta asiatica \u00e8 quello sul n\u00ba 15 ATP Feliciano Lopez al primo turno a Tokyo. Dopo tre sconfitte nelle precedenti finali stagionali, si aggiudica quella di Valencia \u2013 ultimo torneo dell'anno \u2013 superando in tre set il giocatore di casa Roberto Bautista Agut; sulla strada per la finale elimina tutti giocatori che lo precedono in classifica, nell'ordine Gilles Muller, Benoit Paire, Pablo Cuevas e in semifinale Vasek Pospisil. Grazie a questo risultato, chiude la stagione con il nuovo best ranking al 33\u00ba posto.\n2016, una semifinale ATP, quarti di finale al Madrid Masters e n\u00ba 28 nel ranking.\nCome l'anno precedente, si spinge fino al terzo turno degli Australian Open e viene eliminato da Murray, contro il quale patisce la settima sconfitta su altrettanti incontri giocati. Nei successivi cinque tornei non vince alcun incontro, torna al successo a Miami e si ferma al terzo turno contro il n\u00ba 1 del mondo Djokovic. A maggio raggiunge per la prima volta i quarti di finale in un Masters 1000 a Madrid in virt\u00f9 dei successi su Nicolas Mahut, Marcel Granollers e Jack Sock; viene eliminato da Nadal, al quale strappa un set. Sale cos\u00ec al 30\u00ba posto mondiale, e con il secondo turno raggiunto agli Internazionali d'Italia si porta al 28\u00ba, che rimarr\u00e0 il suo miglior ranking in carriera. Al successivo ATP di Nizza sconfigge nei quarti il n\u00ba 20 ATP Kevin Anderson e viene eliminato in tre set in semifinale dall'emergente Alexander Zverev, che disputa cos\u00ec la sua prima finale ATP. Sousa si ferma ancora una volta al secondo turno al Roland Garros, mentre vince per la prima volta un incontro a Wimbledon, supera anche il secondo turno e viene battuto al terzo da Jiri Vesely. Arriva quindi per due volte consecutive nei quarti di finale a B\u00e5stad e Umago.\nFa il suo esordio olimpico in agosto ai Giochi di Rio, al primo turno dispone con facilit\u00e0 di Robin Haase e perde subito dopo al terzo set contro Juan Martin del Potro, che conquister\u00e0 la medaglia d'argento. Anche in doppio esce al secondo turno, in coppia con Gast\u00e3o Elias. Agli US Open arriva al terzo turno e viene eliminato da Grigor Dimitrov dopo aver sconfitto Feliciano Lopez. Verso fine stagione perde nei quarti di finale a San Pietroburgo contro Bautista Agut. Subisce la stessa sorte a Tokyo, dove al secondo turno approfitta del ritiro dell'idolo locale e n\u00ba 5 del mondo Kei Nishikori prima di essere sconfitto nei quarti da Goffin. Chiude il 2016 al 43\u00ba posto del ranking in singolare; in doppio vince alcuni incontri ATP nella prima parte della stagione e torna nei top 100 in giugno, l'eliminazione al primo turno agli US Open \u2013 dove era uscito nei quarti l'anno prima \u2013 lo porta a fine anno al 133\u00ba posto.\n2017, due finali ATP.\nInizia la stagione raggiungendo la finale a Auckland e viene sconfitto da Jack Sock dopo che aveva eliminato tra gli altri Albert Ramos Vi\u00f1olas e in semifinale Marcos Baghdatis. Eliminato al primo turno agli Australian Open, si spinge fino ai quarti a Buenos Aires e in semifinale a S\u00e3o Paulo, dove Ramos Vi\u00f1olas si prende la rivincita battendolo al terzo set. Si ferma al secondo turno nei Masters 1000 di Indian Wells, Miami e Monte Carlo, e nei successivi dieci tornei vince un solo incontro al Roland Garros. Torna a vincere due incontri di fila raggiungendo i quarti di finale a Gstaad e arriva in finale al successivo torneo di Kitzb\u00fchel, dove si arrende in due set a Philipp Kohlschreiber. Nell'ultima parte della stagione l'unico risultato di rilievo sono i quarti di finale giocati ad Anversa e chiude l'annata al 57\u00ba posto mondiale. Nei tornei di doppio ATP vince in stagione quattro soli incontri e passa dal 133\u00ba posto iniziale al 236\u00ba di fine anno.\n2018, titolo all'Estoril, quarto turno agli US Open e finale in doppio a Roma.\nNei primi tornei stagionali non supera mai il secondo turno in singolare, ci riesce per la prima volta a Indian Wells sconfiggendo in tre set il n\u00ba 5 del mondo Alexander Zverev e viene subito eliminato da Milos Raonic. Torna cos\u00ec a scalare la classifica, nella quale era sceso all'85\u00aa posizione, e per la prima volta raggiunge gli ottavi di finale a Miami, dove al secondo turno concede un solo gioco al n\u00ba 9 del mondo David Goffin, supera poi Jared Donaldson e viene eliminato dalla rivelazione stagionale Hyeon Chung. Inizia bene la stagione primaverile sulla terra battuta con la semifinale raggiunta a Marrakech e persa contro Pablo Andujar, che si aggiudicher\u00e0 il torneo. Il 6 maggio consegue uno dei successi pi\u00f9 significativi della carriera diventando il primo portoghese a vincere il torneo di casa dell'Estoril; elimina nell'ordine Daniil Medvedev, Pedro Sousa, Kyle Edmund e in semifinale Stefanos Tsitsipas, sconfitto nel tie-break decisivo. Conquista il suo ultimo titolo ATP battendo per 6-4, 6-4 Frances Tiafoe e a fine torneo rientra nella top 50. \u00c8 il suo ultimo risultato di rilievo in stagione sulla terra battuta e torna a mettersi in luce a fine giugno arrivando nei quarti sull'erba di Adalia.\nLa serie di sei eliminazioni consecutive al primo turno nei successivi tornei ha fine agli US Open con il successo su Marcel Granollers, accede al terzo turno grazie al ritiro nel corso del quinto set di Carre\u00f1o Busta e raggiunge per la prima volta il quarto turno in uno Slam eliminando il n\u00ba 17 ATP Lucas Pouille, prima della sconfitta in tre set patita contro Novak Djokovic. Verso fine stagione perde contro Bernard Tomic la semifinale a Chengdu ed esce al secondo turno nuovamente per mano di Djokovic dal Paris Masters, dopo aver sconfitto il n\u00ba 20 ATP Marco Cecchinato. Nell'arco della stagione risale la classifica di doppio dal 236\u00ba posto iniziale al 44\u00ba di ottobre con diversi buoni risultati tra i quali spicca la sua unica finale ATP raggiunta in doppio, in coppia con Pablo Carre\u00f1o Busta agli Internazionali d'Italia, dove si arrendono al terzo set contro gli specialisti Juan Sebastian Cabal / Robert Farah. Sempre in doppio raggiunge le semifinali di Estoril, Umago, Gstaad e Chengdu, nonch\u00e9 il terzo turno al Roland Garros e a Wimbledon.\n2019, semifinali agli Australian Open e Madrid e 26\u00ba nel ranking in doppio.\nEliminato al secondo incontro sia in singolare che in doppio nel primo torneo stagionale di Auckland, ottiene il suo miglior risultato nei tornei dello Slam spingendosi fino alla semifinale in doppio agli Australian Open assieme a Leonardo Mayer e vengono sconfitti in due set da Henri Kontinen / John Peers; in singolare vince due battaglie al quinto set contro Guido Pella e Philipp Kohlschreiber per cedere al terzo turno a Kei Nishikori. Nei successivi tornei supera il secondo turno in singolare solo a Miami, mentre riprende l'ascesa nella classifica di doppio arrivando nei quarti a Monte Carlo e in semifinale a Madrid, dopo la quale si trova alla 26\u00aa posizione mondiale che rimarr\u00e0 il suo miglior ranking in carriera.\nIn singolare arriva per la prima volta al quarto turno a Wimbledon e raccoglie solo sei giochi contro Rafael Nadal, dopo che aveva eliminato in tre set il n\u00ba 18 del ranking Marin Cilic. Viene sconfitto in semifinale a B\u00e5stad nel doppio e a Gstaad in singolare. Di nuovo con Mayer raggiunge i quarti in doppio agli US Open, dove si prendono la rivincita su Kontinen / Peers ed eliminano le teste di serie n\u00ba 2 Lukasz Kubot / Marcelo Melo prima di essere eliminati da Kevin Krawietz / Andreas Mies. Verso fine stagione sconfigge in due set a San Pietroburgo l'idolo locale e n\u00ba 9 del mondo Karen Khachanov e cede in semifinale in tre set a Borna Coric. Chiude il 2019 al 60\u00ba posto nel ranking di singolare e al 37\u00ba in doppio.\n2020-2021, crisi e discesa nei ranking.\nGli unici incontri che vince in singolare nel 2020 sono uno in Coppa Davis e alcuni altri nelle qualificazioni dei tornei ATP, mentre nei tabelloni principali \u2013 aggiungendo gli ultimi tre incontri persi nel 2019 \u2013 arriva a nove sconfitte consecutive. Non va meglio in doppio, gioca in stagione quattro soli incontri e vince solo quello disputato in Coppa Davis. Ne risentono i ranking, finisce l'anno al 90\u00ba posto in singolare e al 75\u00ba in doppio. Dopo altre quattro sconfitte in singolare, torna a vincere un incontro in un tabellone principale nel marzo 2021 a Miami , oltre 17 mesi dopo la sua ultima vittoria in un torneo ATP. Quello stesso mese esce definitivamente dalla top 100, ed \u00e8 la prima volta dal gennaio 2013. In doppio raggiunge invece due semifinali ATP nella prima parte del 2021 a C\u00f3rdoba e a Buenos Aires. Non vince pi\u00f9 alcun incontro in singolare nei tornei ATP e riprende a giocare nei Challenger, scendendo in settembre al 182\u00ba posto mondiale. Ad agosto esce dalla top 100 anche nel ranking di doppio, nonostante qualche raro buon risultato come la semifinale raggiunta in luglio all'ATP di Newport. A fine stagione mostra segnali di ripresa nei tornei Challenger di singolare, con la semifinale giocata ad Alicante e le finali perse a Brest e a Helsinki.\n2022, un titolo ATP e rientro nella top 100.\nNon consegue risultati di rilievo nei primi tre tornei giocati nel 2022, tra i quali gli Australian Open; si riscatta a inizio febbraio vincendo a Pune il suo quarto titolo ATP con il successo in tre set nella finale contro Emil Ruusuvuori, risultato con cui guadagna 51 posizioni nel ranking e rientra nella top 100, all'86\u00ba posto.\nStatistiche.\n\"Aggiornate al 6 febbraio 2022.\"\nRisultati in progressione.\nDoppio misto.\n\"Nessuna partecipazione\""}
{"id": "4578516", "revid": "287204", "url": "https://it.wikipedia.org/wiki?curid=4578516", "title": "Joao Sousa", "text": ""}
{"id": "4578517", "revid": "838137", "url": "https://it.wikipedia.org/wiki?curid=4578517", "title": "Pallanuoto ai XVII Giochi del Mediterraneo", "text": "Il torneo di pallanuoto dei XVII Giochi del Mediterraneo, unicamente maschile, si \u00e8 svolto dal 19 giugno al 25 giugno 2013 presso l'impianto Macit \u00d6zcan Swimming Pool.\nRegolamento.\nIl regolamento ufficiale del torneo \u00e8 quello FINA in vigore. Ogni vittoria d\u00e0 diritto a 3 punti, il pareggio a 1 punto, zero punti per una sconfitta. Nel caso di parit\u00e0 si applicano nell'ordine i seguenti criteri:"}
{"id": "4578518", "revid": "729019", "url": "https://it.wikipedia.org/wiki?curid=4578518", "title": "Volo Tianjin Airlines 7554", "text": "Il volo Tianjin Airlines 7554 \u00e8 un aereo di linea appartenente alla compagnia aerea cinese Tianjin Airlines. Il 29 giugno 2012 il velivolo, mentre stava effettuando la tratta dall'Aeroporto di Hotan all'Aeroporto di \u00dcr\u00fcmqi-Diwopu nella regione di Xinjang, fu vittima di un tentativo di dirottamento da parte di un commando di 6 terroristi islamici di etnia uigura, durante il quale un gruppo di passeggeri e agenti di sicurezza scatenarono una ribellione che termin\u00f2 con la cattura dei dirottatori, che erano armati con bastoni di alluminio usate come stampelle ed esplosivi. Alle 12:45 UTC+8 il velivolo atterr\u00f2 senza problemi all'Aeroporto di Hotan, in cui 13 persone (compresi 2 dirottatori) sono state trattenute in ospedale per le ferite subite nella ribellione, mentre i 2 dirottatori morirono per le ferite riportate.\nIn seguito al dirottamento la Civil Aviation Administration of China ha preso severe misure di sicurezza all'Aeroporto di Hotan, tant'\u00e8 che la sicurezza aeroportuale \u00e8 stata aumentata nella regione dello Xinjang. Dopo l'11 settembre 2001 questo \u00e8 stato il pi\u00f9 fatale tentativo di dirottamento della storia recente.\nRicostruzione dell'evento.\nLa mattina di venerd\u00ec 29 giugno 2012 il volo Tianjin Airlines 7554, un Embraer ERJ-190, part\u00ec alle 12:25 UTC+8 dall'Aeroporto di Hotan alla volta di \u00dcr\u00fcmqi con a bordo 86 passeggeri e 9 membri dell'equipaggio.\nUn commando di 6 terroristi musulmani uiguri, di et\u00e0 compresa tra i 20 e i 36 anni e provenienti dalla citt\u00e0 di Kashgar, sal\u00ec a bordo senza preavviso con indosso uniformi della compagnia aerea, muniti di stampelle per camuffarsi da disabili. Uno dei sospetti confess\u00f2 che lui e il suo gruppo volevano dirottare l'aereo per intraprendere la guerra santa, date le loro origini e tradizioni islamiche situate nella loro regione. Di conseguenza la Cina aveva gi\u00e0 sollevato preoccupazioni che i militanti avessero un collegamento per le controparti islamiche in Pakistan.\nAlle 12:32 UTC+8 il velivolo raggiunse la quota di 5.700 metri (18.700 piedi), quando intorno a quest'ora, secondo il capitano di volo Zou Jinsong, 3 dei 6 dirottatori cercarono di sfondare la porta della cabina di pilotaggio con le loro stampelle, ferendo un assistente di volo che aveva cercato di bloccarli. Tuttavia dopo l'11 settembre 2001 le porte della cabina di guida sono state rafforzate e diventate resistenti.\nAllo stesso tempo gli altri 3 dirottatori tenevano a bada i passeggeri con le loro stampelle ed un esplosivo, dichiarando che \"chi si alza in piedi morir\u00e0\".\nFu Huacheng, passeggero e ministro dell'istruzione della Lop County, udendo le dichiarazioni minacciose del commando terrorista che si alz\u00f2 dal suo sedile urlando in lingua uigura:\"Andiamo! Alziamoci e combattiamo!\"\nScoppi\u00f2 cos\u00ec una ribellione cui hanno partecipato, oltre passeggeri e membri dell'equipaggio, anche 6 agenti di sicurezza in abiti civili, e questi ultimi riuscirono a bloccare il dirottatore con l'esplosivo agganciato al corpo. Allo stesso tempo un altro gruppo di passeggeri, guidati da un medico identificato come Aishan, scort\u00f2 bambini e anziani lontani dal luogo della ribellione, mentre i passeggeri bloccarono i tre dirottatori nella cabina di pilotaggio tramite un carrello delle vivande. Il resto dei passeggeri invece blocc\u00f2 gli ultimi tre dirottatori tramite cinture usate come manette.\nQuando la ribellione si plac\u00f2, un assistente di volo riusc\u00ec a mettersi in contatto con il pilota Jinsong e quest'ultimo inverte la rotta per ritornare all'Aeroporto di Hotan, che atterr\u00f2 senza problemi alle ore 12:45 UTC+8. In seguito giunse sul posto una pattuglia della polizia e dell'esercito cinese, che catturarono 4 dei 6 dirottatori. La ribellione termin\u00f2 con il ferimento di 13 persone: 7 passeggeri, 2 membri dell'equipaggio, 2 agenti della sicurezza e 2 dirottatori, che questi ultimi moriranno per le ferite riportate nella ribellione.\nMotivazioni e allargamento delle misure di sicurezza.\nNon \u00e8 ancora chiara la motivazione dei 6 dirottatori. Tuttavia, secondo testimoni multipli, la motivazione sembra attribuire alle loro ideologie jiadistiche data la maggioranza musulmana degli uiguri all'interno della regione Xinjang. Il 3 luglio almeno 10 persone che presero parte nella ribellione (tre passeggeri e sette membri dell'equipaggio) furono premiati dal governo dello Xinjang con una somma di circa 16 milioni di dollari per atto di coraggio ed eroismo.\nIl 5 luglio i funzionari dello Xinjang hanno annunciato l'allargamento di nuove misure di sicurezza negli aeroporti e il giorno dopo, il 6 luglio, la Civil Aviation Administration of China ha riferito che il personale della sicurezza dell'Aeroporto di Hotan non \u00e8 stato accusato di negligenza.\nL'11 dicembre 3 dei 4 dirottatori superstiti furono condannati alla pena di morte, mentre il quarto fu invece condannato alla pena dell'ergastolo.\nI dirottatori.\nLe indagini successive hanno portato all'identificazione dei membri del commando terrorista:"}
{"id": "4578523", "revid": "38120", "url": "https://it.wikipedia.org/wiki?curid=4578523", "title": "Boog", "text": ""}
{"id": "4578524", "revid": "287204", "url": "https://it.wikipedia.org/wiki?curid=4578524", "title": "Boog (personaggio)", "text": ""}
{"id": "4578525", "revid": "76963", "url": "https://it.wikipedia.org/wiki?curid=4578525", "title": "John Boles", "text": "Biografia.\nNato a Greenville (Texas) da una famiglia della classe media (il padre era un banchiere), John Boles studi\u00f2 medicina per assecondare i desideri dei genitori, ma dopo la laurea, conseguita nel 1917, fu attratto dalla recitazione e intraprese la carriera artistica. Arruolato durante la prima guerra mondiale, fu inviato come interprete in Francia.\nAl termine del conflitto, Boles si ferm\u00f2 per un certo periodo in Francia per prendere lezioni di canto, dopodich\u00e9 si stabil\u00ec a New York per proseguire gli studi musicali. Il suo talento come cantante gli permise di ottenere il ruolo di protagonista in \"Little Jesse James\", un musical che and\u00f2 in scena a Broadway nel 1923. Divenuto una star del teatro, attir\u00f2 su di s\u00e9 l'attenzione dei produttori cinematografici e nel 1924 si trasfer\u00ec a Hollywood, dove firm\u00f2 un contratto con la MGM.\nIl debutto sul grande schermo avvenne con il film \"The Sixth Commandment\" (1924), cui seguirono altre due pellicole, \"So This Is Marriage?\" (1924) e \"Scusatemi tanto!\" (1925), dopodich\u00e9 Boles decise di tornare a New York e al teatro. Si riavvicin\u00f2 al cinema due anni pi\u00f9 tardi, grazie all'interessamento di Gloria Swanson, che lo vide recitare a Broadway nel musical \"Kitty's Kisses\" e, colpita dal suo talento, dai suoi raffinati modi di gentiluomo del Sud e dal suo entusiasmo all'idea di tornare al cinema, lo volle accanto a s\u00e9 nel film \"Gli amori di Sonia\" (1927), grazie al quale l'attore riscosse un grande successo personale e divenne una star.\nFino alla fine degli anni venti Boles non pot\u00e9 far sfoggio sul grande schermo delle proprie abilit\u00e0 canore, ma con il passaggio dal cinema muto al sonoro rivel\u00f2 finalmente le proprie qualit\u00e0. Nel 1929 fu infatti scritturato dalla Warner Brothers per l'adattamento dell'operetta \"The Desert Song\", che si intitol\u00f2 \"Il canto del deserto\" ed ebbe un enorme successo al box office, grazie anche all'inserimento di alcune sequenze in Technicolor. Subito dopo Boles pass\u00f2 alla Radio Pictures (la futura RKO) per un'altra produzione di successo, il musical \"Rio Rita\" (1929), accanto a Bebe Daniels. Il pubblico apprezz\u00f2 il piacevole timbro di voce dell'attore, tanto che la RCA gli fece incidere un disco con le canzoni tratte dal film.\nDopo aver terminato \"Rio Rita\", Boles torn\u00f2 immediatamente alla Warner Bros., che lo coinvolse in un altro stravagante musical, \"Song of the West\" (1930), girato interamente in Technicolor. Nello stesso anno l'attore cambi\u00f2 ancora una volta scuderia, passando alla Universal Pictures, casa produttrice per la quale interpret\u00f2 la commedia musicale \"Il re del jazz\" (1930), l'operetta \"La fanciulla di Saint Cloud\" (1930), e \"Una notte celestiale\" (1931), che fu il suo ultimo musical di successo.\nL'aspetto attraente, con capelli scuri e baffi ben curati, e la propensione per i ruoli romantici fecero di Boles l'innamorato per eccellenza del cinema degli anni trenta. Tuttavia la sua carriera tocc\u00f2 l'apice in un genere fino a quel momento a lui non congeniale, ma che gli assicur\u00f2 un posto nella storia del cinema. L'attore prese infatti parte a \"Frankenstein\" (1931), nel ruolo di Victor Moritz, in quello che \u00e8 divenuto un classico del genere horror.\nDurante gli anni trenta Boles lavor\u00f2 ancora intensamente, recitando quale premuroso e sollecito partner maschile accanto a celebri star femminili come Irene Dunne nel drammatico \"La donna proibita\" (1932) e in \"The Age of Innocence\" (1934), adattamento dell'omonima novella di Edith Wharton, Shirley Temple in \"Il trionfo della vita\" (1934), \"Riccioli d'oro\" (1935) e \"La piccola ribelle\" (1935), Loretta Young in \"Angeli del dolore\" (1934), Rosalind Russell in \"Craig's Wife\" (1936), nuovamente Gloria Swanson in \"Musica nell'aria\" (1934).\nAll'avvio degli anni quaranta Boles dirad\u00f2 le proprie apparizioni cinematografiche, tra le quali \u00e8 da ricordare quella nel musical \"La parata delle stelle\" (1943), e torn\u00f2 a Broadway, dove riscosse il pi\u00f9 grande successo della sua carriera teatrale grazie alla commedia \"One Touch of Venus\", in cui recit\u00f2 accanto a Mary Martin e Kenny Baker. Riapparve sul grande schermo in un'unica occasione, nel 1952 per il film \"Babes in Bagdad\", co-diretto da Edgar G. Ulmer, dopo il quale si ritir\u00f2 definitivamente dalle scene e rivolse i suoi interessi in campo petrolifero.\nVita privata.\nDal matrimonio con Marielite Dobbs, sposata nel 1917, John Boles ebbe due figlie.\nL'attore mor\u00ec il 27 febbraio 1969, all'et\u00e0 di settantatr\u00e9 anni, per un attacco cardiaco."}
{"id": "4578535", "revid": "224230", "url": "https://it.wikipedia.org/wiki?curid=4578535", "title": "Alleanza anglo-francese", "text": "L'alleanza anglo-francese \u00e8 il nome dato all'alleanza tra Gran Bretagna e Francia tra il 1716 ed il 1731. Essa form\u00f2 parte della quadriglia degli Stati nella quale le grandi potenze d'Europa cambiarono ripetutamente alleati per costruire alleanze di forza superiore.\nCreazione.\nDopo la fine della Guerra di successione spagnola col Trattato di Utrecht, inglesi e francesi fecero coinvolgere i loro interessi nel fermare l'espansione spagnola e russa. La Francia, inoltre, aveva l'aggravante che il proprio re Luigi XV era ancora un bambino. I due stati cooperarono insieme nella Guerra della Quadruplice Alleanza per fermare gli spagnoli nel loro tentativo di conquistare parti dell'Italia. Poco dopo dovettero affrontare l'avanzata russa nel Mar Baltico.\nLa fine dell'alleanza.\nLa nascita del delfino nel 1725 fu una delle cause che iniziarono a dissolvere l'interesse francese nell'alleanza, dal momento che il loro futuro iniziava ad essere maggiormente certo. In Gran Bretagna un gruppo di austrofili sugger\u00ec che l'Austria sarebbe stato un partner migliore per la Gran Bretagna. Le azioni del primo ministro francese il cardinale Fleury erano inoltre sempre pi\u00f9 protese a scontrarsi con la Gran Bretagna. Il fallimento della Francia nel supportare l'Inghilterra durante la Guerra anglo-spagnola del 1727-1729, convinse che l'alleanza non poteva pi\u00f9 essere sostenuta e che le due potenze dovessero necessariamente tornare rivali. La fine dell'alleanza non venne mai formalmente dichiarata, ma si considera gi\u00e0 terminata dal 1731.\nNel 1731 la Gran Bretagna vide chiaramente le azioni che il cardinale Fleury stava compiendo in Francia e concluse un'alleanza con l'Austria. Dal 1742 Gran Bretagna e Francia si scontrarono su fronti diversi nella Guerra di successione austriaca e nelle colonie dell'America del Nord. Alcuni storici hanno suggerito che tra il 1688 ed il 1815 Gran Bretagna e Francia siano state \"nemiche naturali\" nel periodo conosciuto come Seconda guerra dei cent'anni.\nConseguenze.\nDopo la sconfitta di Napoleone Bonaparte alla Battaglia di Waterloo nel 1815, la Gran Bretagna aiut\u00f2 la Francia a restaurare la monarchia come prima della rivoluzione. I due stati divennero cos\u00ec alleati \"informali\", non facendosi pi\u00f9 guerra sino ai nostri giorni. Nel 1904 i due stati conclusero l'Entente cordiale, un'alleanza diretta ad evitare l'espansione di Russia e Germania."}
{"id": "4578536", "revid": "729019", "url": "https://it.wikipedia.org/wiki?curid=4578536", "title": "Rosario Assanti", "text": "Biografia.\nNacque a Catanzaro da Ferdinando e da Maria Poerio. Si \u00e8 laureato in chimica pura all'universit\u00e0 di Modena nel 1917, quando aveva gi\u00e0 intrapreso la carriera militare. Ha conseguito anche un diploma in farmacia presso la Regia Scuola Universitaria di Catanzaro.\nIl 5 novembre 1904 cominci\u00f2 la carriera militare come soldato volontario e allievo nella scuola militare di prima categoria. Prest\u00f2 giuramento di fedelt\u00e0 a Parma il 21 ottobre 1906. Nello stesso anno viene nominato sottotenente nel 94\u00ba reggimento fanteria. Nel 1908 viene trasferito al 48\u00ba reggimento fanteria dove nel 1909 verr\u00e0 promosso per anzianit\u00e0 a tenente. Il 18 novembre 1911 s'imbarca a Napoli con il 50\u00ba reggimento fanteria per la Tripolitania e Cirenaica da dove far\u00e0 ritorno il 2 settembre del 1912 a causa di malattia. Dal settembre del 1913 al maggio del 1914 \u00e8 effettivo alla scuola applicazione fanteria. Promosso per anzianit\u00e0 a capitano nel 1915. Dopo essere stato rimandato in Tripolitania e Cirenaica parte nel marzo del 1916 per la guerra Italo-Austriaca. Promosso a maggiore per anzianit\u00e0 nel 1917. nel 1921 cesser\u00e0 di appartenere al R. Corpo Coloniale in Somalia e verr\u00e0 trasferito al 19\u00ba fanteria. Nel 1926 viene promosso per anzianit\u00e0 a tenente colonnello e nel 1930 nominato osservatore industriale nell'ordinamento della commissione suprema di difesa. Promosso per anzianit\u00e0 a colonnello nel 1931 \u00e8 nominato comandante dell'84\u00ba reggimento fanteria. Nel 1935 \u00e8 comandante del distretto di Modena. Promosso nel 1939 per anzianit\u00e0 a generale di brigata viene destinato al comando C.A. di Bologna con sede a Modena. Nel marzo del 1940 viene nominato comandante di zona militare del territorio di Piacenza. Nel 1942 \u00e8 promosso per anzianit\u00e0 a generale di divisione e collocato sempre per anzianit\u00e0 nelle riserve. Viene richiamato nel luglio del 1942 come comandante della zona militare di Piacenza. Collocato in congedo dal 1\u00ba luglio 1945, cessa di appartenere alla categoria di riserva per et\u00e0 ed \u00e8 collocato in congedo assoluto nell'agosto del 1957.\nMuore a Milano il 15 gennaio 1960.\nMatrimonio e figli.\nSpos\u00f2 con la Signora Moretti l'11 ottobre 1913"}
{"id": "4578538", "revid": "92723", "url": "https://it.wikipedia.org/wiki?curid=4578538", "title": "Personaggi di Digimon Fusion Battles", "text": "Di seguito riportato l'elenco dei personaggi che compaiono nella serie anime dedicata all'universo di \"Digimon\", \"Digimon Fusion Battles\".\nFusion Heart.\nI sono un movimento di resistenza all'esercito Bagra, fondato e guidato da Taiki Kudo. Il gruppo si arricchisce progressivamente di nuovi membri, i quali, nonostante occasionali liti o disaccordi interni, sono estremamente fedeli al loro generale Taiki, e mostrano spiccati sentimenti di cameratismo e aiuto reciproco. Con il proseguire della serie, al gruppo si uniscono alcuni ex membri del Team Twilight, Nene Amano e i suoi digimon Sparrowmon e il trio di Monitamon; e nella seconda parte della serie anche l'intera Blue Flare, guidata da Kiriha Aonuma. Verso la fine della battaglia contro l'impero Bagra, a loro si unisce anche il secondo generale del Team Twilight, Yuu Amano, fratello minore di Nene. Dopo la guerra contro Bagramon hanno un ruolo marginale, anche se ricompaiono verso la fine per la battaglia contro Quartzmon.\nTaiki Kudo.\n \u00e8 il leader e fondatore del team dei Fusion Heart e il possessore del Digivice Xros Loader di colore rosso. Taiki ha un carattere molto forte e deciso, sempre pronto a spingersi oltre per aiutare gli altri che gli stanno a cuore e a fidarsi degli altri nonostante abbiano alle spalle un passato burrascoso. Taiki \u00e8 molto intuitivo e intelligente, capace di analizzare efficacemente la situazione e di concepire molte strategie ingegnose. Il suo digimon principale e migliore amico \u00e8 Shoutmon. \u00c8 doppiato in originale da Minami Takayama e in italiano da Manuel Meli.\nCatapultato a Digiworld insieme agli amici Akari e Zenjiro, Taiki incontra Shoutmon che gli chiede di aiutarlo a diventare re dei digimon per poter proteggere i suoi amici. Anche se inizialmente restio, il ragazzo alla fine accetta e diviene il generale dei Fusion Heart. Taiki deve quindi fronteggiare con la sua squadra l'esercito Bagra, che intende conquistare Digiworld per ordine del suo padrone Bagramon, e deve ottenere prima del nemico tutti i frammenti della Corona, che sono sparsi in ogni zona di Digiworld e che una volta riuniti insieme permettono al possessore di cambiare e modificare Digiworld a suo piacimento. Taiki inoltre \u00e8 costretto a scontrarsi svariate volte con Kiriha Aonuma, generale del team Blue Flare, che cerca di farlo diventare un suo subordinato, inutilmente. Alla fine Taiki raccoglie le restanti Corone del Codice, ma Bagramon lo rispedisce sulla Terra, dove scopre che sono passate solo alcune ore; inoltre Shoutmon \u00e8 riuscito a seguirlo. Il giorno dopo Taiki, Akari e Zenjiro scoprono che anche Tactimon li ha seguiti e, alimentato dall'energia della citt\u00e0, comincia a distruggere ogni cosa. Grazie alla digievoluzione di Shoutmon in Omegashoutmon, Taiki riesce a sconfiggere Tactimon, e Omnimon accetta di rimandarli a Digiworld, dove liberano i loro compagni e sconfiggono Dorbickmon. Dopo aver affrontato i Generali Oscuri, Taiki guida la battaglia finale contro Bagramon, sconfiggendolo. Un anno dopo, Taiki, insieme a Yuu, \u00e8 diventato il membro di una squadra di basket. Insieme a Shoutmon partecipa alla battaglia contro Quarzmon in qualit\u00e0 di eroe leggendario.\nAkari Hinomoto.\n \u00e8 un'amica d'infanzia di Taiki Kudo e membro dei Fusion Heart. \u00c8 una ragazza dolce e premurosa, sempre pronta a dare ottimi consigli alle persone che le stanno pi\u00f9 a cuore. Akari viene trasportata a Digiworld insieme a Taiki e Zenjiro. Non ha un digimon centrale, ma stabilisce un legame particolare con Cutemon. Nonostante la volont\u00e0 di Akari di seguire Taiki nel suo viaggio, la ragazza nutre spesso il desiderio di poter tornare finalmente indietro da sua madre. Akari viene rispedita sulla Terra da Bagramon insieme a Taiki e Zenjiro; insieme vorrebbero tornare a Digiworld per liberare i loro amici, ma Omnimon permette solo a Taiki di farlo. Akari rimane quindi nel mondo reale, tornando in scena nello scontro finale dei Fusion Heart contro Bagramon. Nella terza parte della serie, Akari ricompare per aiutare Taiki, Yuu e il loro nuovo amico Tagiru Akashi quando questi combattono contro SuperStarmon e Quarzmon. \u00c8 doppiata in originale da Ry\u014dko Shiraishi e in italiano da Veronica Puccio.\nZenjiro Tsurugi.\n \u00e8 l'auto proclamato rivale di Taiki e membro dei Fusion Heart. Mostra un atteggiamento spavaldo per nascondere le sue paure. Con il tempo, Zenjiro crea un legame d'amicizia sincero con Taiki, arrivando a fare il possibile per aiutarlo nella sua missione di salvare Digiworld. Tra i Fusion Heart, Zenjiro si lega particolarmente a Ballistamon, mostrando doti di meccanico nel ripararlo e migliorarlo. \u00c8 un abile spadaccino e in combattimento ricorre spesso a un bastone o a una speciale spada composta dai digimon Starmon e Pickmon. Viene spedito a Digiworld insieme a Taiki e Akari ed entra a far parte del team Fusion Heart combattendo l'esercito Bagra. Nella Zona Shinobi salva la principessa dei Monitamon rinchiusa nel suo stesso castello dall'esercito Bagra. Dopo essere stato sconfitto da Bagramon e rispedito sulla Terra insieme a Taiki e Akari vorrebbe tornare a Digiworld per liberare i suoi amici, ma Omnimon permette solo a Taiki di farlo. Zenjiro rimane quindi nel mondo reale, tornando in scena nello scontro finale dei Fusion Heart contro Bagramon. Nella terza serie, Zenjiro riappare per un breve momento dopo la cattura di SuperStarmon e durante la battaglia finale contro Quartzmon.\nShoutmon.\n \u00e8 il principale digimon e combattente dei Fusion Heart, e quello che prende il controllo delle DigiXros con i suoi compagni. Ha l'aspetto di un piccolo drago rosso antropomorfo. Porta sempre con se un bastone metallico che usa come arma. Nell'ultima parte della serie, porta un mantello giallo e ha il corpo cosparso di cicatrici. \u00c8 estremamente impulsivo, spericolato ed estroverso, cosa che spesso lo porta a mettersi nei guai. \u00c8 piuttosto orgoglioso di s\u00e9 stesso e del suo ruolo di leader dei Fusion Heart, e gli piace essere al centro dell'attenzione ed essere ammirato. \u00c8 molto legato ai suoi compagni e ha un atteggiamento altruista. Ha anche un forte senso del rispetto e dell'onore, e disprezza chi usa mezzi subdoli e meschini, oltre a chi abusa del proprio potere sugli altri. Idealista e ambizioso, il suo sogno \u00e8 diventare il re di DigiWorld, in modo da liberarlo da inutili sofferenze e proteggere i deboli. Se all'inizio sembri contare solo sulla forza per realizzare la sua ambizione, in seguito inizia sempre pi\u00f9 a credere che nell'aiuto degli altri.\nShoutmon \u00e8 un abitante della Zona Verde, nel Villaggio dei Sorrisi. Quando DigiWorld \u00e8 sconvolto dall'invasione dell'esercito Bagra, Shoutmon finisce nel mondo reale in uno stato distorto e morente. Qui incontra Taiki, il quale attivando il Digivice XrosLoader apre un portale che trasporta Shoutmon, il ragazzo e i suoi amici Zenjiro e Akari nel DigiWorld. Il gruppo improvvisato affronta le prime battaglie contro l'esercito Bagra, portando alla liberazione della Zona Verde e alla nascita dei Fusion Heart. Sentendo di poter realizzare il proprio sogno di regnare su DigiWorld per proteggerne gli abitanti al fianco di Taiki, Shoutmon lo prega di restare ad aiutarlo. Durante i viaggi e le lotte, Shoutmon acquista sempre pi\u00f9 forza, anche grazie ai suoi nuovi compagni e alleati, che gli consentono d\u00ec effettuare DigiXros sempre pi\u00f9 potenti e complesse.\nDopo la sconfitta per mano di Bagramon, Shoutmon si ritrova spedito nel mondo reale insieme a Taiki, Akari, Zenjiro. Qui scoprono che Tactimon sta seminando il caos assorbendo l'energia elettrica locale. Grazie all'energia ricevuta da Akari e Zenjiro, Shoutmon riesce a riprendersi, a digievolvere in OmegaShoutmon e a sconfiggere l'avversario. Tornato nel mondo digitale insieme a Taiki, Shoutmon libera i suoi compagni e combatte i Generali Oscuri. Raggiunta la fortezza Nido del Demone, sfida Bagramon in persona, ma neanche la sua forma pi\u00f9 potente basta a sconfiggere l'imperatore e Shoutmon muore nell'attacco. Torna per\u00f2 in vita grazie al potere della Corona del Codice e grazie a essa \u00e8 infine in grado di effettuare una DigiXros speciale con moltissimi digimon Fusion Heart e loro alleati, raggiungendo la forma Shoutmon X7 Superior Mode, con cui sconfigge definitivamente Bagramon. Ottenuta la vittoria, Shoutmon torna a DigiWorld con tutti i suoi abitanti, per ricostruire il paese e realizzare il suo sogno di essere un re giusto. Nella terza parte Shoutmon torna nel mondo reale per reincontrare Taiki e aiutarlo nella lotta contro Quartzmon.\nLa digievoluzione di Shoutmon \u00e8 OmegaShoutmon, ottenuta dopo aver assorbito il potere interiore di Akari e Zenjiro. \u00c8 d'aspetto simile a Shoutmon, ma molto pi\u00f9 alto e robusto, con un'armatura dorata e bianca. Il potere e la velocit\u00e0 di tale forma sono molto superiori alle precedenti. Shoutmon DX \u00e8 la DigiXros tra OmegaShoutmon e ZekeGreymon. Simile a OmegaShoutmon, acquisisce armi e frammenti d'armatura di ZekeGreymon. Le sue trasformazioni principali sono:\nBallistamon.\n \u00e8 un abitante del Villaggio dei Sorrisi e uno dei membri originali dei Fusion Heart. Ha un corpo meccanico, basso e robusto, e talvolta richiede manutenzione da parte di Zenjiro. \u00c8 capace di fabbricare vari oggetti, come un finto DigiVice o braccialetti per comunicare a distanza. Tendenzialmente allegro e ottimista, \u00e8 anche molto affidabile. Ha uno stretto rapporto di amicizia con Shoutmon, da quando questi lo trov\u00f2 in stato confusionale e violento nella Zona Verde, e lo calm\u00f2 e ripar\u00f2 dai vari danni subiti, dandogli anche il nome di Ballistamon. In realt\u00e0, la forma originale di Ballistamon \u00e8 quella di DarkVolumon, arma creata dal generale oscuro Olegmon, finita per sbaglio al Villaggio dei Sorrisi durante un test. Nel Territorio dell'Oro, Ballistamon salva Shoutmon dall'incantesimo di Olegmon, ma \u00e8 riconvertito a forza in DarkVolumon, tanto che non riconosce Shoutmon e gli altri Fusion Heart. Shoutmon per\u00f2, nella battaglia successiva, \u00e8 in grado di rientrare in contatto con la personalit\u00e0 di Ballistamon e riesce a dargli la forza di scegliere chi vuole essere, se DarkVolumon o Ballistamon, e il digimon sceglie il nome datogli dall'amico, reprimendo per sempre DarkVolumon e tornando a combattere, anche contro il suo stesso creatore Olegmon, dalla parte dei Fusion Heart.\nStarmon e Pickmon.\n e sono digimon abitanti del Villaggio dei Sorrisi e membri originali dei Fusion Heart. Starmon \u00e8 il digimon principale, che usa i suoi \"fratellini\" Pickmon come armi; ha l'aspetto di una stella a cinque punte con gli occhiali da sole, e un portamento sempre fiero e orgoglioso. I Pickmon invece sono piccoli digimon dall'aspetto di triangoli, anche loro indossanti occhiali da sole, che possono attaccare direttamente il nemico su ordine di Starmon; hanno un carattere infantile e fanciullesco. Sono utili per le DigiXros, ma possono anche fondersi tra di loro formando una spada per Zenjiro.\nDondokomon.\n \u00e8 un abitante del Villaggio dei Sorrisi e uno dei membri originali dei Fusion Heart. Ha l'aspetto di un piccolo tamburo capace di camminare, e le sue braccia sono bacchette con cui pu\u00f2 produrre suoni usando il suo stesso corpo. Ama molto suonare, sia per diletto personale che per incitare i suoi compagni nelle battaglie, e si infuria molto quando qualcuno reputa la sua musica stonata o rumorosa.\nJijimon.\n \u00e8 il capo anziano del Villaggio dei Sorrisi e uno dei membri originali dei Fusion Heart. Ha l'aspetto di un vecchietto molto basso e fragile, dai lunghi capelli e barba grigi, avvolto da una veste e con un bastone. Non \u00e8 molto utile nelle battaglie, ma introduce Taiki, Akari e Zenjiro al mondo digitale.\nChibiTortomon.\n \u00e8 un abitante della Zona Isola e uno dei primi compagni incontrati dai Fusion Heart. \u00c8 un piccolo e giovane digimon dall'aspetto di tartaruga che si erge sulle zampe posteriori e con un casco in testa. Diventa in breve un grande ammiratore di Shoutmon, desiderando diventare anche lui, e si unisce al gruppo, contribuendo alla vittoria del neonato movimento di resistenza contro Neptemon. Essendo un digimon acquatico, ha la capacit\u00e0 di respirare sott'acqua, abilit\u00e0 che pu\u00f2 trasmettere con la DigiXros e che gli permette di salvare Taiki dall'annegamento nella Zona Lago mentre questo cerca di salvare Knightmon. Viene liberato da Taiki un anno dopo la fine della guerra per aiutare Tagiru Akashi quando cade in mare.\nDorulumon.\n \u00e8 un digimon nomade e uno dei primi compagni incontrati dai Fusion Heart, all'interno della Zona Verde. Ha l'aspetto di un grosso felino con i denti a sciabola, dal manto bianco arancione e numerose punte di trapano sul corpo, in particolare su fronte e coda. Inizialmente, appare un digimon di poche parole, solitario e poco propenso a avere legami. In realt\u00e0, ha una forte considerazione dell'amicizia e della lealt\u00e0, e non sopporta chi non mostra rispetto verso di essi. \u00c8 anche pronto a difendere i pi\u00f9 deboli dalle ingiustizie. Nella Zona Magma viene rivelato che Dorulumon era parte dell'esercito Bagra, in qualit\u00e0 di braccio destro di Tactimon; ma dopo aver scoperto che questi era pronto a sacrificare i suoi stessi soldati BlueMeramon pur di vincere, ha disertato disgustato. Con il tempo, sviluppa un profondo rispetto per Shoutmon, incoraggiandolo a dare sempre il meglio e a superare i suoi dubbi. Nel Territorio Cyber, Dorulumon \u00e8 preso di mira dal generale oscuro Splashmon, che tenta di convincerlo a tornare nell'esercito Bagra e poi di screditarlo di fronte agli altri Fusion Heart, ma il digimon ribadisce nuovamente, e definitivamente, la sua lealt\u00e0 ai Fusion Heart.\nCutemon.\n \u00e8 un digimon in viaggio tra le zone di DigiWorld e uno dei primi compagni incontrati dai Fusion Heart, gi\u00e0 all'interno della Zona Verde, mentre \u00e8 alla ricerca dei suoi genitori, scortato da Dorulumon. Ha l'aspetto di un coniglietto antropomorfo maschio di colorito roseo, con delle sorta di cuffie in testa e una sciarpa al collo. A causa della sua giovane et\u00e0, \u00e8 estremamente infantile, ingenuo e socievole. Non ha tecniche d'attacco, ma dispone di notevoli poteri curativi. Nella Zona Dolci, riesce a trovare e salvare i suoi genitori, rapiti dall'esercito Bagra, e a contribuire alla vittoria contro Matadormon e BreakDramon, curando Shoutmon X5; dopo tale battaglia decide di continuare a seguire i Fusion Heart. Nella terza parte della serie, \u00e8 temporaneamente preso di mira dalla cacciatrice di digimon Airu Suzaki, e quasi ucciso da Cho Hakkaimon, digimon partner della ragazza, ma \u00e8 salvato da Yuu Amano.\nKnightmon.\n \u00e8 il capitano di uno squadrone di PawnChessmon, incontrato nella Zona Lago. \u00c8 un digimon cavaliere, coperto da una spessa armatura e armato di spada e scudo. Fedele sottoposto della principessa Bastemon, crede fermamente sia suo dovere usare la sua forza per proteggere i pi\u00f9 deboli, e sviluppa subito grande ammirazione verso Taiki Kudo, in quanto gli ideali altruistici del bambino coincidono con il suo codice dei cavalieri. Ferito mortalmente contro l'esercito Bagra e caduto nel lago della sua zona, \u00e8 prossimo a spirare; ma Taiki, sentendo la sua DigiMelody, si tuffa nelle gelide acque e lo salva usando il suo Digivice per rigenerare le forze del cavaliere. Dopo che la Zona Lago \u00e8 salva, Knightmon si unisce ai Fusion Heart, proteggendoli, insieme ai suoi sottoposti PawnChessmon, contro Arukadhimon.\nBastemon.\n \u00e8 la principessa a capo della Zona Lago. Il suo aspetto \u00e8 quello di una gatta antropomorfa con due orecchie, un paio di code con degli anelli dorati e dei pantaloni tigrati. Nonostante sia la regnante della zona, \u00e8 estremamente pigra e svogliata, tendendo a dormire la maggior parte del tempo, proprio come farebbe un gatto domestico, e prende tutto molto alla leggera. Inizialmente non sa scegliere tra Taiki Kudo e Kiriha Aonuma come suo protettore, ma dopo che i Fusion Heart la salvano dal soldato dell'esercito Bagra IceDevimon, sceglie il generale rosso, arrivando persino a seguirlo nelle sue avventure. Nonostante il suo aspetto e modi infantili e innocui, Bastemon \u00e8 comunque un digimon molto potente, come dimostra nello scontro con il digimon ChuuChuumon.\nBaalmon/Beelzemon.\n \u00e8 un sicario dell'esercito Bagra che si unisce ai Fusion Heart nella Zona Sabbia. Ha l'aspetto di un uomo biondo avvolto da vesti bianche, che nascondono una corta spada rossa e un enorme fucile a doppia canna. Il capo \u00e8 coperto da bende e una cuffia blu, lasciando intravedere tre occhi rossi e una carnagione grigiastra. Faceva parte dei guerrieri della dea, ma fu costretto a uccidere i suoi compagni a causa di un intrigo di Ririmon; da allora medita vendetta e nutre il desiderio di distruggere l'esercito Bagra. Dopo aver notato che la statua della dea sorride a Taiki, Baalmon si schiera dalla parte del ragazzo e viene ferito gravemente per proteggerlo. Rinasce quindi come , una sorta di demone antropomorfo a tre occhi, con due ali, il volto coperto da una maschera a tre punte e una grossa arma sul braccio destro. Unitosi ai Fusion Heart, Beelzemon si rivela un alleato potente, anche in virt\u00f9 della sua capacit\u00e0 di volare. Nella seconda serie, sviluppa un'intesa molto forte con Mervamon. Affronta una dura battaglia con lei nella Zona Inferno, contro la sua nemesi Rirismon; venendo ferito mortalmente. Conscio di ci\u00f2, si scaglia contro la sua nemica, morendo con lei nella distruzione della zona. Rinasce in seguito grazie al potere della Corona del Codice, prendendo parte alla battaglia finale contro l'esercito Bagra.\nDeputymon.\n \u00e8 un digimon cacciatore di tesori, incontrato nella Zona Sabbia. Ha l'aspetto di un cowboy, con un ampio cappello e tre revolver, uno dei quali, enorme, sul torace. Inizialmente appare opportunista meschino e manipolare, tentando di attirare i Fusion Heart in trappola e poi aizzandoli contro Pharaohmon, sostenendo di volere il tesoro del digimon egizio; ma poi si scopre che i due sono amici, e che il suo comportamento era solo una messinscena per testare il valore del gruppo. Dopo che Taiki supera la prova, decide di unirsi a lui.\nWisemon.\n \u00e8 un misterioso ricercatore che vive in una sua dimensione personale, accessibile tramite un libro che fluttua nello spazio che connette le varie zone di DigiWorld. \u00c8 una figura alata avvolta da una veste e il volto coperto da un cappuccio, che coprono una carnagione nera e priva di orifizi e tratti somatici. Possiede due occhi gialli, privi di iridi e pupille. \u00c8 uno scienziato razionale e calcolatore, che persegue la conoscenza per il puro di gusto di farlo, ed \u00e8 inizialmente del tutto indifferente alla guerra che ha luogo a Digiworld, in quanto ininfluente per l'esito delle sue ricerche. Dopo aver catturato Taiki Kudo, separato dal gruppo a causa di Rirismon e Arukadhimon, interessato alla biologia umana intende praticargli un'autopsia, ma sviene per via di un digiuno prolungato. Dopo che il bambino lo salva facendolo mangiare, decide di risparmiargli la vita e, dopo molti dubbi, lo rilascia. Poi, incuriosito dalle nuove conoscenze e sorprese che il ragazzo gli ha offerto, lo segue e gli salva la vita contro Arukadhimon. Ormai affezionato a Taiki, decide di seguirlo nelle sue avventure, continuando a osservarlo dall'interno del DigiVice e proseguendo i suoi studi. Wisemon non ha poteri d'attacco, ma le sue grandi conoscenze e capacit\u00e0 analitiche si rivelano fondamentali per analizzare e superare trappole o strategie nemiche. Riappare nella terza serie, dove decritta le coordinate per raggiungere l'isola di VolcDramon.\nGruppo di Nene.\nNene Amano.\n \u00e8 il primo generale del Team Twilight. Appare come una ragazza misteriosa, che non parla mai di s\u00e9 o delle sue vere intenzioni, e si mantiene spesso seria e imperturbabile; per contro, ha un buon rapporto con i suoi digimon, in particolare con Sparrowmon, che considera il suo migliore amico. \u00c8 abile nei travestimenti, infiltrazione e spionaggio. Anche se \u00e8 capace di commettere azioni terribili, in realt\u00e0 non agisce cos\u00ec per sua volont\u00e0, ma per amore di suo fratello Yuu, sentimento sfruttato per manipolarla da DarkKnightmon. Anche se \u00e8 disposta a tutto pur di salvare il fratello, Nene alla fine capisce che non pu\u00f2 fidarsi del cavaliere nero, e quindi passa dalla parte dei Fusion Heart. All'inizio molto riservata, in seguito diventa sempre pi\u00f9 aperta verso i suoi nuovi compagni, arrivando, alla fine, a considerarli suoi amici, pur perseverando nel suo obbiettivo di salvare Yuu. \u00c8 doppiata in originale da H\u014dko Kuwashima e in italiano da Eva Padoan.\nDopo che il suo fratellino Yuu scompare misteriosamente, Nene viene contattata da DarkKnightmon, che le comunica di avere il ragazzo in ostaggio e che, se lo vuole salvare, dovr\u00e0 obbedire a ogni suo ordine. Nene, preoccupata per Yuu, cede al ricatto e segue DarkKnightmon a Digiworld, dove si unisce al Team Twilight e inizia a cercare energia oscura per sviluppare il Digivice XrosLoader nero. A Digiworld, Nene tiene d'occhio gli altri generali umani, Kiriha Aonuma e Taiki Kudo. In seguito decide che per i suoi scopi \u00e8 meglio arruolare il generale blu, e lo obbliga a unirsi a lei. Dopo i suoi fallimenti, DarkKnightmon afferma di non aver pi\u00f9 bisogno di lei e la rinchiude in una torre. La ragazza viene poi salvata da Sparrowmon e Taiki. Dopo il salto temporale propone ai due gruppo di combattere sotto un'unica bandiera, unendo i Blue Flare ai Fusion Heart. In seguito aiuta a combattere i Generali Oscuri e prende parte alla battaglia finale contro Bagramon. Nella terza parte, Nene si \u00e8 trasferita a Hong Kong ed \u00e8 diventata una cantante di successo. Partecipa alla battaglia finale contro Quartzmon.\nSparrowmon.\n \u00e8 il digimon principale di Nene. Ha l'aspetto di una sorta di aeroplano giallo, con una piccola testa e due mani armate di pistole che sprigionano raggi laser. Data la sua capacit\u00e0 di volare, \u00e8 spesso usato dal suo generale come mezzo di trasporto. \u00c8 il miglior amico di Nene, ed \u00e8 disposto a tutto pur di salvarla e proteggerla, anche a rischiare la propria vita e ad andare contro il temibile DarkKnightmon. Inizialmente \u00e8 piuttosto ostile nei confronti di Taiki Kudo e i Fusion Heart, ma quando vede l'impegno di questi per salvare Nene, rimasta intrappolata dentro Lucemon, inizia a fidarsi di loro. Effettuando la DigiXros, pu\u00f2 trasferire la sua capacit\u00e0 di volare, sia con Shoutmon che con Mervamon. \u00c8 doppiato in originale da Kokoro Kikuchi e in italiano da Alex Polidori.\nMonitamon.\n \u00e8 un trio di digimon provenienti dal Villaggio dei Monitamon, nella Zona Shinobi, descritti come i migliori del luogo. Hanno l'aspetto di piccoli uomini dotati di un televisore al posto della testa, su cui possono proiettare immagini o degli occhi ed espressioni che riflettono il loro stato d'animo. Svelti, agili e abilissimi a nascondersi, sono ottime spie, un ruolo particolarmente utile per la loro abilit\u00e0 di condividere tra di loro le immagini di ci\u00f2 che vedono, che possono essere visualizzate anche da altri. Appaiono anche negli omake di fine episodio, dove commentano comicamente il profilo di un digimon.\nMervamon.\n \u00e8 una digimon che combatte l'esercito Bagra nel Territorio del Miele; \u00e8 la sorella maggiore di Ignitemon. Ha l'aspetto di una donna alta e robusta, con indosso una gonna rossa e un reggiseno. Ha il volto parzialmente coperto da una sorta di maschera d'osso e un lungo serpente come braccio sinistro. Usa come arma principale un'enorme spada. \u00c8 una combattente ostinata e impulsiva, che attacca a testa bassa senza preoccuparsi troppo della strategia. Nonostante a prima vista appaia come prepotente ed autoritaria, in realt\u00e0 ha un forte senso di giustizia; disprezza i modi dell'esercito Bagra ed \u00e8 pronta a tutto pur di proteggere i digimon innocenti ed indifesi, anche affrontare suo fratello Ignitemon, nonostante l'affetto che nutre per lui. Dopo che Nene convince Ignitemon a disertare, e la morte di Zamielmon, Mervamon decide di unirsi al gruppo, anche al fine di aiutare la ragazza a riunirsi al suo fratellino, Yuu. Effettuando la DigiXros con Sparrowmon, diventa JetMervamon.\nBlue Flare.\nI sono un'armata guidata da Kiriha Aonuma, in diretta competizione con l'esercito Bagra per la conquista dei frammenti della Corona del Codice. Successivamente, hanno attriti anche con i Fusion Heart, sebbene non arrivino pressoch\u00e9 mai a uno scontro diretto con loro, se non in un'occasione. Seguono generalmente una spietata filosofia del pi\u00f9 forte, e non mostrano uno spiccato cameratismo come l'armata guidata da Taiki Kudo, pur restando sempre molto fedeli al loro comandante Kiriha. Dopo un'altalenante e fragile alleanza con i Fusion Heart, si uniscono a loro nella seconda parte della serie.\nKiriha Aonuma.\n \u00e8 il generale dei Blue Flare. \u00c8 un ragazzo dai modi ambigui e contraddittori: orgoglioso e sarcastico, \u00e8 poco incline a mostrare compassione o a offrire aiuto, apparendo spesso freddo e calcolatore. Nonostante ci\u00f2, \u00e8 pi\u00f9 che disposto a mostrare ammirazione ai suoi rivali; inoltre ha un certo senso dell'onore e si rifiuta di infierire sui pi\u00f9 deboli o chi \u00e8 ferito e non pu\u00f2 difendersi. Il ragazzo nasconde anche un lato oscuro, che mostra quando \u00e8 sotto pressione: Kiriha ha infatti una filosofia spietata secondo la quale solo i forti hanno il diritto di sopravvivere, mentre i deboli devono sparire. Il suo primo scopo \u00e8 conquistare tutto il mondo digitale e ricostruirlo a sua immagine, dove solo i forti potranno esistere, entrando quindi spesso in contrasto con l'altruista Taiki. Tale modo di pensare, comunque, \u00e8 dovuto non ad arroganza, ma alla sua insicurezza interiore: \u00e8 mosso da un'enorme brama di potere, ma non per malvagit\u00e0, ma perch\u00e9 lo identifica con la sicurezza e la capacit\u00e0 di riuscire a sopravvivere. Pertanto, \u00e8 disposto a tutto pur di mostrare di non essere un debole ed affermare la sua forza, anche affrontare avversari molto pi\u00f9 forti di lui o reprimere i suoi sentimenti. Solo nella seconda parte della serie, grazie alle parole del suo digimon Deckerdramon, Kiriha riesce a sconfiggere i suoi demoni interiori e ad accettare l'amicizia di Taiki e Nene, diventando, a tutti gli effetti, un loro alleato. I suoi digimon principali sono Greymon e MailBirdramon. \u00c8 doppiato in originale da Takeshi Kusao e in italiano da David Chevalier.\nKiriha nasce in una famiglia molto ricca, ma presto perde entrambi i genitori e le loro ricchezze, ripromettendosi di diventare pi\u00f9 forte. Sentendo la brama di potere del ragazzo, Bagramon gli dona il Digivice Blu, permettendogli di raggiungere DigiWorld. Giunto nel mondo digitale, Kiriha lo considera lo scenario perfetto dove testare e provare la sua forza, e quindi inizia la sua personale campagna di conquista, fondando l'armata Blue Flare. Ci\u00f2 lo porta in conflitto con l'esercito Bagra e, successivamente con Taiki Kudo e i Fusion Heart. Dopo il salto temporale, Kiriha si unisce ai Fusion Heart nella lotta contro i Generali Oscuri. Durante la battaglia contro Gravimon, Kiriha viene catturato dal digimon e accetta la sua sfida di combattere contro Taiki pur di dimostrare di non essere debole. Grazie al sacrificio di Deckerdramon, per\u00f2, Kiriha comprende che l'amicizia \u00e8 la vera forza e, con Taiki e Nene, consente la nascita di Shoutmon X7, aiutando a sconfiggere il generale. In seguito prende parte alla battaglia finale contro Bagramon. Nella terza parte della serie, Kiriha torna a fare qualche apparizione ma in un ruolo secondario.\nGreymon.\n \u00e8 uno dei due digimon preferiti di Kiriha. D'aspetto simile a un grosso dinosauro con una placca d'acciaio con tre corni sulla testa, \u00e8 un guerriero molto orgoglioso, che combatte sempre al massimo delle sue forze incurante del pericolo, seguendo la filosofia del suo generale. \u00c8 totalmente leale a Kiriha, combattendo e alleandosi con i Fusion Heart seguendo sempre fedelmente gli ordini del ragazzo. Quando Kiriha lo affida temporaneamente a Taiki, Greymon dice che se Kiriha si fida del generale rosso allora si fida anche lui. Pu\u00f2 effettuare la DigiXros con MailBirdramon diventando MetalGreymon, successivamente digievolvere in ZekeGreymon e perfino fare DigiXros con OmegaShoutmon. Altre DigiXros possibili per MetalGreymon sono con CyberDramon e DeckerDramon, diventando rispettivamente MetalGreymon CyberDramon e DeckerGreymon.\nMailBirdramon.\n \u00e8 uno dei due digimon preferiti di Kiriha. D'aspetto \u00e8 simile a un grosso volatile meccanico pesantemente armato e proprio per questo \u00e8 spesso usato dal generale blu come mezzo di trasporto. \u00c8 generalmente distaccato e freddo verso chiunque, anche se non ostile. Successivamente, diventa pi\u00f9 amichevole con i Fusion Heart quando i Blue Flare iniziano a cooperare con loro. Tende a chiedere spiegazioni a Kiriha riguardo alle sue decisioni, o a chiedergli se ne \u00e8 sicuro, ma la sua fedelt\u00e0 \u00e8 assoluta, tanto che, quando il suo generale lo affida temporaneamente a Taiki, non ha alcun problema a farsi usare dal comandante rosso. Pu\u00f2 effettuare la DigiXros con Golemon, ma la pi\u00f9 importante \u00e8 quella con Greymon, diventando MetalGreymon, successivamente digievolvere in ZekeGreymon e perfino fare DigiXros con OmegaShoutmon. Altre DigiXros possibili per MetalGreymon sono con CyberDramon e DeckerDramon, diventando rispettivamente MetalGreymon CyberDramon e DeckerGreymon.\nCyberDramon.\n \u00e8 un digimon simile a un drago antropomorfo corazzato con una maschera viola senza lineamenti e quattro ali rosse lacerate. Nonostante l'apparenza, non \u00e8 completamente meccanico. Generalmente, \u00e8 molto silenzioso e non dice una parola. Armato di una lancia a due punte, \u00e8 molto forte e agile. Pu\u00f2 effettuare la DigiXros con MetalGreymon e con Dracomon, diventando rispettivamente MetalGreymon CyberDramon e CyberDracomon.\nDeckerDramon.\n \u00e8 un digimon leggendario che alberga nel santuario nascosto nella Zona Foresta. Inizialmente simile a una grossa statua dorata, il suo vero aspetto \u00e8 quello di un enorme alligatore corazzato, con due batterie lancia missili sul dorso. All'occorrenza, pu\u00f2 modificare il proprio corpo per galleggiare, come una sorta di barca. Nonostante l'aspetto imponente, ha in realt\u00e0 un cuore molto tenero, e si commuove facilmente di fronte all'amicizia e all'amore, permettendo solo a coloro che mostrano questi sentimenti di incontrarlo. Per questo, rifiuta immediatamente di unirsi a DarkKnightmon, in quanto lo riconosce come un essere spietato; ma quando incontra Kiriha, \u00e8 attratto dalla bont\u00e0 latente del ragazzo e insiste per unirsi a lui. Dimostratosi utile in varie occasioni, nel Territorio dei Canyon si oppone fermamente alla battaglia contro Taiki, in quanto non vuole che Kiriha sprechi i suoi buoni sentimenti, venendo ferito gravemente dagli altri Blue Flare agli ordini del generale blu. Ciononostante, mostra agli altri il passato di Kiriha, per aiutare il generale a capire s\u00e9 stesso, venendo per\u00f2 ferito mortalmente da Gravimon, assorbendo volontariamente il secondo colpo per proteggere il gruppo. Muore felice di aver aiutato Kiriha a comprendere il valore dell'amicizia, ritornando in vita nella battaglia finale contro MegaDarknessBagramon grazie alla Corona del Codice. Pu\u00f2 effettuare la DigiXros con MetalGreymon, diventando DeckerGreymon.\nDracomon.\n \u00e8 l'ultimo compagno arruolato da Kiriha, inizialmente residente nel Territorio dei Draghi. Ha l'aspetto di un piccolo drago con ali rosse. Non \u00e8 molto potente, ma compensa con l'ingegno e l'astuzia, scoprendo i punti deboli del nemico o delle sue strategie. Non sopporta la filosofia del pi\u00f9 forte di Dorbickmon, e rifiuta di seguire gli altri draghi negli attacchi ai digimon indifesi, ritenendo che i pi\u00f9 forti dovrebbero proteggere i pi\u00f9 deboli. \u00c8 un grande ammiratore dei Blue Flare, e dopo aver ispirato a Kiriha l'orgoglio necessario per far nascere ZekeGreymon e sconfiggere Dorbickmon, il generale blu accetta di accoglierlo nel gruppo, dopo averne riconosciuto la forza interiore. Pu\u00f2 effettuare la DigiXros con CyberDramon, diventando CyberDracomon.\nTeam Twilight.\nIl \u00e8 una misteriosa armata che non ha alcun interesse ad acquisire i frammenti della Corona del Codice. Inizialmente sembra essere guidata da Nene Amano nella prima parte della serie, e da Yuu Amano nella seconda, ma in realt\u00e0 colui che ha in mano le redini del gruppo \u00e8 DarkKnightmon. Successivamente, alcuni membri del team, Nene Amano, Sparrowmon, e i Monitamon, si uniscono ai Fusion Heart, mentre i restanti membri entrano a far parte dell'esercito Bagra, pur rimanendo essenzialmente indipendenti e, di fatto, estranei agli interessi dell'impero, rimanendo leali solo a DarkKnightmon. A essi vengono associati, a forza, anche Rirismon, Blastmon e i tre Vilemon, ma nessuno di essi mostra vera realt\u00e0 al gruppo. Infine, abbandonano il Team anche Yuu Amano e Damemon.\nDarkKnightmon.\n \u00e8 il vero leader del Team Twilight, colui che manipola i loro leader, Nene e Yuu Amano, nonch\u00e9 fratello minore di Bagramon. Nella seconda parte, diventa il secondo in comando dell'esercito Bagra. Ha l'aspetto di un cavaliere alto e massiccio, ricoperto da un'armatura nera e con un elmo con due corna dorate. Indossa un mantello anch'esso nero, uno scudo gigantesco e una lancia rossa a due punte. La sua forma \u00e8 il risultato della fusione tra SkullKnightmon, la sua forma originale in controllo della creatura, e DeadlyAxemon, suo compagno e sottoposto. DarkKnightmon si presenta come un nobile, controllato e dai modi raffinati, mantenendo generalmente un andamento imperscrutabile e quasi regale. In realt\u00e0 \u00e8 un personaggio spietato ed egoista, che \u00e8 solito ricorrere alla manipolazione, all'inganno o al ricatto per raggiungere i suoi scopi. Arriva addirittura a servirsi dei suoi compagni e sottoposti come pi\u00f9 gli aggrada, senza alcun riguardo per la loro incolumit\u00e0. Non prova altro che odio e invidia verso suo fratello Bagramon, non sopportando che questi sia pi\u00f9 forte di lui, e mirando segretamente a prenderne il posto. Privo di qualsiasi ideale, il suo unico scopo \u00e8 accumulare pi\u00f9 potere possibile, per diventare il digimon pi\u00f9 potente di tutti. \u00c8 doppiato in originale da J\u016br\u014dta Kosugi e in italiano da Valerio Sacco.\nIn passato, DarkKnightmon era solito sfidare l'imperatore Bagramon, allenandosi duramente per superarlo, venendo sempre sconfitto dal digimon, che lo trattava con condiscendenza. Invidioso del potere del fratello, prepara un elaborato piano per tradirlo e rubargli i suoi poteri: scoperta la DigiFusione, inizia a cercare un umano per far sviluppare il Digivice XrosLoader nero e, trovati Yuu e Nene Amano, li manipola per i suoi scopi. Appare al fianco di Bagramon contro i Fusion Heart nella battaglia finale, dove trafigge il fratello alle spalle a tradimento e si fonde con lui per diventare pi\u00f9 potente. Bagramon tuttavia lo distrugge dall'interno e prende possesso della fusione, riemergendo come MegaDarknessBagramon.\nYuu Amano.\n \u00e8 il secondo generale ufficiale del Team Twilight e il fratello minore di Nene Amano. \u00c8 un bravo ragazzo, sensibile ed estraneo alla violenza, e dotato di vari talenti e capacit\u00e0 tattiche; ciononostante, \u00e8 segretamente frustrato dal fatto che, appena mostra la sua vera forza, rischia di fare del male a qualcuno. Questa sua bont\u00e0 d'animo e desiderio di mettersi alla prova sono sfruttate da DarkKnightmon, il quale lo irretisce convincendolo che DigiWorld \u00e8 un mondo fittizio simile a un videogioco dove nessuno soffre e muore per davvero e dove pu\u00f2 mettere alla prova le sue capacit\u00e0 senza alcuno scrupolo morale. In realt\u00e0, il digimon intende solo sfruttare il ragazzo per sviluppare il Digivice Darkness Loader.\nA Digiworld, Yuu entra in scena dopo il salto temporale tra la prima e seconda parte della serie. Interessato a confrontarsi con Taiki, verso cui nutre grande ammirazione, inizia a seguire i Fusion Heart e a scontrarsi con loro, affiancato dal suo digimon partner Damemon. Sconfitto e ormai conscio che, anche a Digiworld, la sofferenza e la morte sono reali, torna nella fortezza Nido del Demone, dove viene imprigionato da DarkKnightmon, che ha ormai capito che il suo inganno \u00e8 stato svelato. Viene in seguito salvato da Taiki, Wisemon, Knightmon e Mervamon. Si unisce ai Fusion Heart nella battaglia finale contro l'esercito Bagra. Ricompare dopo un anno, al fianco di Taiki e Tagiru, guidandoli nella loro caccia ai digimon.\nDamemon.\n \u00e8 la spia di DarkKnightmon dentro l'esercito Bagra e il digimon partner di Yuu Amano. \u00c8 un digimon piccolo e basso, con il corpo costituito da tre anelli bianchi sovrapposti e braccia e gambe dorate. Ha quasi sempre un'espressione allegra e spensierata. In combattimeno pu\u00f2 assumere la forma di , un umanoide ninja con il volto coperto. In entrambe le forme, \u00e8 spesso accompagnato dal minuscolo ChuuChuumon, il quale per\u00f2 lo critica all'occorrenza e non gli \u00e8 davvero legato. \u00c8 un buon attore, un abile bugiardo e manipolatore, nonostante ci\u00f2, non mostra particolare crudelt\u00e0. \u00c8 incaricato da DarkKnightmon di seguire Yuu e alimentare l'inganno secondo cui DigiWorld \u00e8 solo un videogioco, ma con il passare del tempo si affeziona realmente al ragazzo, arrivando a temere per la sua incolumit\u00e0 e nascondendo il dolore per le sue ferite. Dopo avere combattuto i Fusion Heart con Yuu e DarkKnightmon nel Territorio del Miele, affronta una dura battaglia nella Zona Inferno, venendo ferito mortalmente da Shoutmon. Muore nella fortezza Nido del Demone, ma rinasce nella terza parte della serie, quando il Team Twilight \u00e8 ormai sciolto, salvando Yuu da Cho Hakkaimon e riunendosi al suo partner.\nEsercito Bagra.\nL' \u00e8 la fazione dell'impero Bagra che attacca Digiworld con l'obiettivo di conquistarlo, ottenendo tutti i frammenti della Corona del Codice. Successivamente, viene reso noto che tra i loro obiettivi c'\u00e8 anche l'invasione del mondo reale. Sono i principali avversari dei Fusion Heart e dei Blue Flare, e la loro presenza gioca un ruolo importante per circa i due terzi della serie.\nBagramon.\n \u00e8 l'imperatore dell'impero Bagra, nonch\u00e9 il fratello maggiore di DarkKnightmon. Avversario principale per le prime due parti della serie, nella terza assume sembianze umane e aiuta gli umani e i digimon a difendersi da Quartzmon. Bagramon ha le sembianze di un uomo barbuto dai lunghi capelli bianchi, con la pelle scura, cinque corna rosse sulla testa e otto piccole ali nere. Sulla parte destra del suo corpo, ha un lungo braccio scheletrico di legno, una gamba con artigli, e una semi-maschera scheletrica, con un rubino al posto dell'occhio destro, ognuno dei quali \u00e8 stato ottenuto dall'albero di Yggdrasil. Brama di conquistare Digiworld e di creare la pietra nera, con lo scopo di fargli acquisire un potere tale da permettergli di distruggere, e ricostruire, sia Digiworld che il mondo reale, e tutte le loro creature, in un modo che lui ritiene perfetto e libero da difetti. Nonostante sia arrogante al punto da credere di essere l'unico a capire cosa sia giusto o sbagliato, ritenendosi superiore a tutti, mostra un certo rispetto per il valore dei Fusion Heart, in particolare per il coraggio di Taiki e gli ideali di Shoutmon. \u00c8 doppiato in originale da Takeshi Kusao e in italiano da Paolo Marchese.\nAll'inizio della serie, Bagramon controlla i progressi del suo esercito dall'interno del suo quartiere generale, il Nido del Demone. Nella seconda parte, divide Digiworld in sette territori e ne affida il controllo ai Generali Oscuri, affinch\u00e9 ottengano l'energia negativa per trasformare la Corona del Codice nella pietra nera, per poter dare inizio al D5, ovvero il Dimension Delete Deadly Destruction Day. Quando i Fusion Heart raggiungono il suo quartier generale, Bagramon li affronta con al fianco DarkKnightmon, mentre, con la mano destra, mette in moto il D5, raggiungendo la Terra. La battaglia sembra senza speranza, in quanto l'imperatore, fuso con la pietra nera, pu\u00f2 guarire facilmente dalle ferite, e anche con la sola mano destra \u00e8 in grado di difendersi agevolmente ma, mentre \u00e8 distratto, suo fratello DarkKnightmon gli trapassa il corpo tradendolo, e, approfittando della sua momentanea debolezza, fa la digifusione con lui, al fine di rubargli i poteri e poterlo finalmente superare, cosa che aveva sempre bramato. In seguito Bagramon prende il sopravvento sulla personalit\u00e0 della digifusione, e distrugge il fratello dall'interno, riemergendo come MegaDarknessBagramon. In questa forma, uccide facilmente Shoutmon, esilia i Fusion Heart in una dimensione oscura e parte alla volta della Terra, dove il suo potere ha pietrificato tutti, intenzionato a ultimare il suo piano. Trovatosi di fronte i Fusion Heart, scampati grazie all'ordine dei cavalieri, aizza loro contro le sue ultime truppe, trovandosi poi ad affrontare, dentro di se, lo stesso Taiki Kudo, Akari e Cutemon, ma Shoutmon, risorto grazie alla Corona del Codice, li aiuta a fuggire e usa il potere dell'artefatto, diventa Shoutmon X7 modalit\u00e0 superiore, che sconfigge l'imperatore.\nDopo la sua morte, si reincarna nel vecchio del negozio di orologi diventando buono. Percependo che il digimon Quartzmon, formatosi dai dati sprigionatisi dalla sua ultima battaglia, ha formato il DigiQuartz e lo sta espandendo, decide di intervenire per salvare i mondi che un tempo aveva minacciato. Inizia quindi a donare molti Digivice Xros Loader a diversi ragazzi umani, incoraggiandoli a diventare cacciatori di digimon nel DigiQuartz ed educandoli alla caccia ai digimon. Nonostante i suoi sforzi per\u00f2, Quartzmon continua a evolversi a un ritmo preoccupante, espandendo il DigiQuartz in tutto il mondo. Per questo, usa i poteri spazio temporali di Clockmon per convocare, dalle loro dimensioni, gli eroi leggendari delle precedenti stagioni, in particolare Tai Kamiya, Davis Motomiya, Takato Matsuki, Takuya Kanbara e Masaru Daimon, perch\u00e9 aiutino nella battaglia. Lotta poi al fianco dei protagonisti contro Quartzmon.\nUfficiali Bagra.\nTactimon.\n \u00e8 uno dei tre ufficiali dell'esercito Bagra. Indossa un'armatura e un elmo che lo fanno assomigliare a un samurai. Tactimon \u00e8 un soldato estremamente competente, che valorizza l'organizzazione e la disciplina sopra ogni altra cosa. Essendo il pi\u00f9 abile dei tre ufficiali, dispone del pi\u00f9 grande esercito, avendo a disposizione sei comandanti di zone su dieci. Riesce a conquistare pi\u00f9 Corone del Codice degli altri ufficiali, portando 26 zone sotto il suo controllo. \u00c8 il pi\u00f9 spietato e crudele dei suoi compagni: non esita a sacrificare i suoi stessi soldati, se questo significa vincere una battaglia in tempi che lui ritiene accettabili. Non ha alcuna piet\u00e0 verso gli indifesi e i deboli, da lui definiti feccia. Sembra in rapporti quantomeno amichevoli con gli altri ufficiali, arrivando anche a offrire alcuni suoi soldati a Blastmon, ma mostrandosi parecchio infastidito dalla sconfitta finale di quest'ultimo. \u00c8 estremamente leale al suo signore, Lord Bagramon, ed \u00e8 intenzionato a portargli tutti i frammenti della Corona del Codice con ogni mezzo a lui disponibile.\nAffronta numerose volte i Fusion Heart e i Blue Flare a Digiworld per rubare i loro frammenti. A causa di un attacco del gruppo si ritrova scagliato lontano nel mondo umano, dove inizia ad assorbire l'energia elettrica per riprendere le forze e potenziarsi, diventando molto pi\u00f9 grande e desideroso di informare Bagramon del nuovo mondo da conquistare. Ma Taiki e Shoutmon lo sconfiggono definitivamente. La sua lealt\u00e0 a Bagramon, per\u00f2, \u00e8 tale da perdurare anche dopo la sua morte, rimanendo insito nella sua spada maledetta Jatestufuujin-maru, che riesce a guidare l'imperatore nel mondo reale.\nRirismon.\n \u00e8 una dei tre ufficiali dell'esercito Bagra. \u00c8 l'unico membro femminile, nonch\u00e9 mente manipolatrice del gruppo. La sua caratteristica dominante \u00e8 la demoniaca Unghia di Nazar che ricopre la sua mano destra e che corrode ogni cosa che tocca. Rirismon \u00e8 una digimon strega vampira estremamente malefica che \u00e8 disposta a tutto per raggiungere il suo obiettivo e non si fa scrupoli a usare anche i mezzi pi\u00f9 subdoli. \u00c8 estremamente narcisista, e tiene molto al suo aspetto fisico, infuriandosi enormemente quando il suo volto viene ferito. Fedele a Bagramon, smania di ottenere la sua approvazione e di compiacerlo con le sue conquiste. Tratta gli altri ufficiali con grande superiorit\u00e0, ed \u00e8 la pi\u00f9 competitiva dei tre nell'ottenere i Frammenti della Corona. Se Rirismon si arrabbia e perde il controllo, causa violente e distruttive esplosioni che hanno, solitamente, conseguenze orribili e mortali. In questi stati, non ha alcun riguardo ne per gli avversari ne per i suoi stessi soldati.\nMolto abile nella manipolazione e nell'intimidazione, \u00e8 riuscita a portare 24 zone del Digiworld sotto il suo comando. Rirismon affronta i Fusion Heart in numerose occasioni, ma sempre lei o i suoi sottoposti ne escono sconfitti. Per questo viene in seguito degradata e assegnata al team di DarkKnightmon. Infine si fonde con Blastmon, diventando un mostro di dimensioni colossali, venendo per\u00f2 definitivamente sconfitta e morendo nella deflagrazione della zona affrontando Beelzemon.\nBlastmon.\n \u00e8 uno dei tre ufficiali dell'esercito Bagra. Ha braccia e mani sproporzionatamente grandi, che sono ricoperti da guanti metallici, e una possente coda con una sfera di cristallo alla sua estremit\u00e0, la quale funge da enorme clava. I vari cristalli del suo corpo possono staccarsi da lui e creare suoi cloni, pi\u00f9 deboli di lui, ma che \u00e8 capace di rintracciare e con cui pu\u00f2 condividere informazioni, anche da zone diverse. \u00c8 un personaggio dalla forte venatura comica: appare piuttosto goffo, impacciato e capriccioso, soprattutto se paragonato agli altri ufficiali. \u00c8 solito mangiare gemme, cristalli e diamanti per rendere il suo corpo pi\u00f9 lucente, mostrando, a volte, di tenere pi\u00f9 al cibo che a recuperare i Frammenti della Corona. Ha un atteggiamento pigro e svagato e dimostra di possedere una scarsa intelligenza. Blastmon, comunque, mostra segni di grande intelletto di tanto in tanto ed \u00e8 un comandante competente e di successo nel portare l'influenza dell'impero Bagra a Digiworld, conquistando 22 zone.\nDopo aver affrontato alcune volte i Fusion Heart, nel combattimento contro Taiki e Shoutmon il corpo di Blastmon viene distrutto quasi completamente, lasciando solo la testa, e perdendo tutti i frammenti da lui conquistati. Incapace di riacquistare la sua forma completa, Blastmon viene degradato. In seguito si fonde con Rirismon e muore nella deflagrazione della zona.\nGenerali Oscuri.\nI sono sette tra i pi\u00f9 potenti guerrieri dell'esercito Bagra, di cui assumono il comando al posto dei vecchi ufficiali Tactimon, Rirismon e Blastmon nella seconda parte della serie. Rispondono direttamente a Bagramon e a suo fratello DarkKnightmon. Dal secondo hanno ricevuto un proprio Digivice Darkness Loader, con cui possono fondersi con i loro soldati, o forzarli a farlo tra di loro, ogni volta che desiderano. Possiedono ciascuno il controllo di uno dei sette territori in cui \u00e8 stato diviso Digiworld, ognuno con il proprio personale esercito; e il loro compito \u00e8 quello di spargere sofferenza tra i digimon che vi vivono, allo scopo di accumulare energia negativa per tramutare la Corona del Codice nella Pietra Nera, per il piano D5. Ogni generale ha un suo elemento o titolo che rimanda a uno dei giorni della settimana, rappresentati in Giappone dal Sole, la Luna e i cinque elementi cinesi.\nDorbickmon.\n, detto \"La furia di fuoco\", \u00e8 il generale del territorio dei draghi. Rappresenta il marted\u00ec, e l'elemento del fuoco. Ha l'aspetto di un drago antropomorfo, alto e muscoloso, che si erge sulle zampe posteriori. La sua armata \u00e8 composta da numerosi digimon drago, che infieriscono continuamente sugli abitanti del territorio per tenersi in allenamento, in conformit\u00e0 alla sua filosofia, secondo cui i forti hanno il diritto di sfruttare i pi\u00f9 deboli. Nonostante prediliga la forza bruta, \u00e8 anche un abile stratega, capace di adattarsi rapidamente a una nuova situazione. Dorbickmon possiede numerosi attacchi basati sul fuoco, riuscendo anche a tramutarlo in una spada, nonch\u00e9 di poter cambiare la conformazione del terreno a suo piacimento, tramutandolo in una trappola per il suo avversario. La sua tattica preferita, praticata dai suoi soldati, consiste nel circondare il nemico e colpirlo con delle fiammate da tutti i lati. Ha un punto debole, come tutti i digimon drago: il polline del Monte del pianto di drago, capace di togliergli le forze. Durante lo scontro con i Fusion Heart, Dorbickmon si fonde con tutti i suoi soldati, arrivando vicino alla vittoria, ma successivamente viene annientato da ZekeGreymon.\nNeoVamdemon.\n, detto \"Il chiaro di luna\", \u00e8 il generale del territorio dei vampiri. Rappresenta il luned\u00ec, e l'elemento della luna. \u00c8 un digimon alto e magro, dalla carnagione pallida e il corpo e il volto coperto da una maschera e un'armatura di metallo. NeoVamdemon \u00e8 dotato della capacit\u00e0 di guarire immediatamente anche da ferite molto gravi e di evocare sanguisughe volanti che succhiano l'energia dell'avversario. Sul suo territorio non sorge mai il sole, ed \u00e8 infestato da digimon suoi soldati che, come lui, hanno grandi poteri rigenerativi. \u00c8 un personaggio dai modi controllati e sofisticati, ma anche freddo e spietato. Affronta i Fusion Heart riuscendo a prevalere prima digifondendosi con i suoi soldati, poi con MetalGreymon stesso. Quando sta per finire anche Shoutmon, la vista del Lopmon che accompagna i Fusion Heart, che riconosce come il Lopmon bianco essere leggendario capace di indebolire i suoi poteri, lo spaventa temporaneamente, permettendo al gruppo di fuggire. Grazie al sacrificio di Lopmon, NeoVamdemon perde poi tutte le sue fusioni e la capacit\u00e0 di rigenerarsi, venendo battuto da un attacco avversario.\nZamielmon.\n, detto \"Lo spirito ligneo\", \u00e8 il generale del territorio del miele. Rappresenta il gioved\u00ec, e l'elemento del legno. Appare come una piccola creatura simile a un folletto. \u00c8 molto veloce, cosa che, combinata con le sue piccole dimensioni, lo rende molto difficile da colpire. Viene rivelato che in realt\u00e0 \u00e8 un digimon gigantesco, ma che usa il DigiHoney per rimpicciolirsi fino a poter stare sul palmo di una mano per non uccidere subito il suo avversario. Porta sempre con s\u00e9 delle frecce. I suoi soldati, in gran parte digimon insetti simili ad api, cacciano costantemente gli abitanti del territorio, succhiando la loro forza vitale e immagazzinando l'energia negativa prodotta dal loro dolore sotto forma di DigiHoney, da spedire a DarkKnightmon. \u00c8 uno degli antagonisti pi\u00f9 spietati e crudeli della serie, tanto che il suo passatempo preferito consiste nel rinchiudere digimon indifesi nel suo personale parco di divertimenti, dove pu\u00f2 dare loro la caccia, ferirli e ucciderli. Invita i Fusion Heart nel suo parco di divertimenti, dove d\u00e0 loro la caccia. Quando le scorte di DigiHoney si esauriscono, riassume le sue gigantesche dimensioni originali, ma viene annientato da Shoutmon.\nSplashmon.\n, detto \"La tigre d'acqua\", \u00e8 il generale del territorio cyber. Rappresenta il mercoled\u00ec, e l'elemento dell'acqua. Appare come un uomo alto e snello, indossante una tuta bianca, ma la sua vera forma, una volta spogliatosi di essa, \u00e8 quella di una gigantesca tigre dal manto bianco e blu. Splashmon possiede un corpo fatto d'acqua che lo rende invulnerabile alla maggior parte dei colpi, e pu\u00f2 modificarlo a piacimento cambiando forma. Pu\u00f2 anche sparare potenti getti idrici e delle gocce dai vari colori ed effetti, quali muovere i suoi fantocci a distanza, indurre aggressivit\u00e0, narcisismo, paralizzare con della corrente elettrica o colpire direttamente. A differenza degli altri generali, non possiede un esercito vero e proprio e il suo territorio \u00e8 popolato da fantocci comandati a distanza dal generale stesso. \u00c8 losco e manipolatore, preferendo attaccare i suoi nemici a distanza con una serie di stratagemmi e invenzioni, ma anche seminando il dubbio e la discordia tra gli amici, cercando di romperne i legami. Questo suo modo di fare \u00e8 dovuto alla sua paranoia: non possiede un vero e proprio esercito perch\u00e9 non si fida di nessuno, dichiarando di stare bene da solo. Cerca di infiltrarsi tra i Fusion Heart per sabotarli, ma, mascherato \u00e8 costretto allo scontro frontale, nel quale viene fatto evaporare da Shoutmon.\nOlegmon.\n, detto \"Il pirata d'oro\", \u00e8 il generale del territorio dell'oro. Rappresenta il venerd\u00ec, e l'elemento del metallo. \u00c8 un digimon dal fisico alto e possente, coperto da un elmo e armatura di ispirazione vichinga e dotato di asce. Dalle sue spalle possono apparire due spiriti, Surtrn l'allegro e Jormungandr il malinconico, che, pur potendo parlare e avendo personalit\u00e0 distinte, sembrano essere parte di lui, pi\u00f9 che entit\u00e0 indipendenti. Solca abitualmente il mare d'oro con il suo vascello e la sua ciurma di pirati, tutti digimon acquatici, di cui \u00e8 il capitano. \u00c8 un personaggio molto pi\u00f9 amichevole degli altri generali: quasi sempre allegro, \u00e8 molto legato ai suoi sottoposti, di cui non abusa mai, e considera l'amicizia e gli amici il tesoro pi\u00f9 prezioso. Urlando una formula magica, Olegmon \u00e8 capace di riscrivere il programma dei digimon che la ascoltano, facendo loro il lavaggio del cervello e tramutandoli in suoi alleati, anche se, alterandone la lunghezza d'onda, l'effetto pu\u00f2 essere inibito o annullato.\nMette in difficolt\u00e0 i Fusion Heart stregandoli con la sua cantilena. In seguito si rivela essere il creatore di Ballistamon, riportandolo alla sua precedente e malvagia forma di DarkVolumon. Ballistamon tuttavia ritorna dai Fusion Heart grazie all'amicizia con Shoutmon e sconfigge Olegmon colpendolo con una registrazione amplificata della sua stessa voce. Dopo che tutti i Generali Oscuri sono riportati in vita da DarkKnightmon per dare vita a GranGeneramon, Olegmon si schiera con Taiki, distrugge la piattaforma usata da DarkKnightmon per il rituale della resurrezione e, pur ferito mortalmente da GranGeneramon, aiuta Shoutmon a distruggere il nemico, morendo poco dopo. Dopo che Taiki ottiene la Corona del Codice, Olegmon \u00e8 riportato in vita per aiutare il ragazzo nella battaglia finale, tornando a DigiWorld dopo la vittoria.\nGravimon.\n, detto \"Lo spirito della terra\", \u00e8 il generale del territorio dei canyon. Rappresenta il sabato, e l'elemento della terra. \u00c8 un umanoide dalle mani e dal torace voluminosi, ma dalla vita e le gambe molto sottili. Ha gli occhi coperti da una maschera e dei cavi sulla schiena simili a tentacoli. Il suo esercito \u00e8 composto da digimon animali sacri e mitologici, gli Anubimon sono sue guardie del corpo e pi\u00f9 fedeli seguaci. \u00c8 un leader carismatico e dal temperamento generalmente allegro e compiaciuto, ma anche dalla mente fredda e calcolatrice: \u00e8 abilissimo nelle strategie e nel prevedere le mosse dei suoi avversari, riuscendo spesso a capolgere inaspettatamente la situazione a suo vantaggio. Molto orgoglioso, si diverte a sminuire e a canzonare i suoi avversari, e porta facilmente rancore se qualcuno rovina i suoi piani. Gravimon ha il potere di manipolare la gravit\u00e0, aumentando il peso del suo avversario o potenziando il potere delle sue mani; ma il suo vero asso nella manica \u00e8 la capacit\u00e0 di rigenerarsi completamente tutte le volte che desidera finch\u00e9 rimane intatto il suo nucleo, che pu\u00f2 spostare a piacimento. Affronta i Fusion Hears, uccidendo Deckerdramon e manipolando Kiriha nell'attaccare Taiki. Infine i Fusion Hears scoprono che il nucleo di Gravimon \u00e8 contenuto nel braccio di Taiki e lo costringono a rimuoverlo, per poi distruggerlo e Gravimon con esso.\nApollomon.\n, detto \"Il sole\", \u00e8 il generale del territorio della luce. Rappresenta la domenica, e l'elemento del sole. \u00c8 un digimon dall'aspetto di leone antropomorfo, alto e maestoso. Il suo esercito \u00e8 composto da vari digimon con connotati animaleschi. Sethmon e Marsmon sono i due ufficiali. Apollomon \u00e8 un personaggio dalla doppia personalit\u00e0: la prima \u00e8 quella di un digimon buono e dall'animo nobile, che ama la giustizia e disprezza i modi dell'esercito Bagra. Per questo, dopo essere stato arruolato a forza, finge di collaborare al piano del D5, torturando i digimon per non destare sospetti ma cercando di non ucciderli, flagellandosi il braccio destro come forma di autopunizione, al punto da renderlo inservibile; aspettando nel frattempo che degli eroi lo raggiungessero per proporre loro un'alleanza contro l'imperatore Bagramon. L'altra, impiantatagli a sua insaputa dai fratelli Bagra e chiamata \n, \u00e8 un digimon crudele, sadico e arrogante, che crede solo nella forza e disposto a tutto pur di vincere e scalare la gerarchia dell'esercito Bagra, anche a sabotare i suoi stessi alleati. Le due personalit\u00e0 sono indipendenti l'una dall'altra e, a un certo punto, perfettamente consapevoli e capaci di comunicare tra di loro; ciononostante, sono inizialmente inseparabili. La differenza \u00e8 evidente anche nell'aspetto: Apollomon ha il corpo colorato con toni caldi, brillanti, mentre quando Whispered prende il controllo si colora con colori freddi e cupi. Apollomon \u00e8 il pi\u00f9 forte dei generali, dotato di una grandissima forza fisica e poteri magici, quali lanciare frecce di energia, creare barriere per imprigionare i nemici o evocare sfere capaci di distruggere l'intero territorio della luce.\nDopo aver visto il valore dei Fusion Heart, Apollomon intende allearsi con loro per sconfiggere Bagramon, ma il suo alter ego malvagio Whispered prende il sopravvento e si schiera dalla parte del Team Twilight. I Fusion Heart, tuttavia, bloccano il suo piano e lo affrontano; messo alle strette, Whispered cerca di distruggere l'intero territorio con una potentissima sfera di energia, ma Apollomon al suo interno si ribella, portandolo ad essere investito dall'esplosione del suo stesso colpo. Dopo che tutti i Generali Oscuri sono riportati in vita da DarkKnightmon per dare vita a GranGeneramon, l'arroganza di Whispered gli attira le antipatie degli altri generali e Apollomon riesce a risvegliarsi, a distruggere Whispered e a far uscire i suoi alleati dalla Zona Prigione, pur venendo ucciso dagli altri generali. Dopo che Taiki ottiene la Corona del Codice contro Bagramon, Apollomon \u00e8 riportato in vita per aiutare il ragazzo nella battaglia finale, tornando a DigiWorld dopo la vittoria.\nGranGeneramon.\n \u00e8 una chimera creata da DarkKnightmon riesumando e fondendo i sette Generali Oscuri. Priva di volont\u00e0 propria, obbedisce ciecamente a tutti gli ordini datigli da DarkKnightmon, e pu\u00f2 esistere anche in forma incompleta, senza tutti e sette i membri. Molto potente, riesce a mettere in difficolt\u00e0 perfino Shoutmon X7. I contrasti tra i generali e la loro forza di volont\u00e0, tuttavia, fanno s\u00ec che Apollomon e Olegmon si liberino dalla fusione, e collaborino con i Fusion Heart a sconfiggere GranGeneramon e a sovvertire i piani di DarkKnightmon.\nComandanti dell'esercito Bagra.\nMadLeomon.\n \u00e8 un digimon animale e comandante dell'esercito Bagra che attacca la Zona Verde, dove \u00e8 situato il Villaggio dei Sorrisi. Ha le sembianze di un enorme leone blu in grado di reggersi su due zampe. Tenta per tre volte di attaccare la Zona Verde, scontrandosi con i Fusion Heart, e uscendone sempre sconfitto. Durante il suo ultimo tentativo MadLeomon, conscio di essere stato battuto, decide di autodistruggersi per annientare allo stesso tempo la Zona Verde e il villaggio, ma Shoutmon lo sconfigge definitivamente.\nNepmon.\n \u00e8 un digimon mago membro dell'esercito Bagra a capo della spedizione per l'oppressione e la conquista degli abitanti della Zona Isola, con lo scopo di scoprire dove sia il frammento della Corona della zona. Ha un carattere molto subdolo e tende spesso a ricorrere a sporchi ricatti pur di raggiungere i suoi scopi. Invade la Zona Isola con un vasto esercito e rapisce Archelomon, il protettore dell'isola, ricattandolo per ottenere il frammento della Corona del Codice. I Fusion Heart riescono per\u00f2 a liberarlo e a sconfiggere Nepmon grazie all'intervento di Whamon.\nVolcanomon.\n \u00e8 un digimon di fuoco membro dell'esercito Bagra che controlla la Zona Magma. Ha braccia e gambe molto possenti, e un enorme masso pieno di magma al posto del busto sul quale sporge un cratere. \u00c8 spesso preda di violenti attacchi di ira, soprattutto quando i suoi scagnozzi non svolgono alla perfezione il compito assegnatogli, e ci\u00f2 lo porta a far emergere involontariamente dal suo cratere enormi quantit\u00e0 di magma causando devastazioni. Tramite il suo esercito di Meramon ha ridotto in schiavit\u00f9 tutti gli abitanti della zona, costringendoli a scavare nel terreno per ritrovare il frammento della Corona. Dopo aver fronteggiato Agumon, Volcanomon ingaggia una lotta contro Shoutmon, il quale alla fine ha la meglio riuscendo a chiudere con una pietra il cratere sul dorso del digimon facendolo esplodere. Riappare in seguito agli ordini di Taction, ma viene nuovamente sconfitto da Shoutmon.\nIceDevimon.\n \u00e8 un digimon oscuro assomigliate a Devimon con il corpo e i poteri di ghiaccio. Con il suo esercito di Troopmon, Icemon e Pteramon attacca il castello della principessa Bastemon, ma viene sconfitto dai Fusion Heart e dai Blue Flame, ritenta una seconda volta ad attaccare facendo la digifusione con gli Icemon ma invano. In seguito Rirismon passa il ruolo di comandante a Daipenmon, intrappolando IceDevimon in uno dei suoi gelati. In seguito effettua la digifusione con Daipenmon.\nVilemon.\n sono un trio di digimon simili a piccoli diavoli pelosi. Sono i fidi assistenti e consiglieri di Blastmon, che seguono ovunque e a cui spesso danno consigli o avvertimenti. Sono personaggi dalla sottile venatura comica, in quanto non combattono quasi mai e si mostrano spesso preoccupati e ansiosi. Nella seconda parte della serie, seguono sempre il ferito Blastmon e Rirismon, divenendo parte del Team Twilight e usati da Yuu in una DigiXros con i due ex ufficiali dell'esercito Bagra. Combattono nel Territorio del miele e nella Zona Inferno, venendo sconfitti. Si sacrificano per salvare Rirismon da un lago di lava, morendo poco dopo per le ferite riportate.\nSkullScorpionmon.\n sono digimon scheletrici simili a scorpioni che servono Rirismon e Blastmon nella Zona Sabbia. Il comandante si differenzia dagli altri SkullScorpionmon per il colore grigio delle sue ossa. Gli SkullScorpionmon affrontano i Fusion Hearth nella caverna della Zona Sabbia, dove vengono distrutti da un BigMamemon.\nLucemon.\n \u00e8 un digimon angelico dall'aspetto di bambino che vive nella Zona Cielo. \u00c8 in competizione con SlashAngemon, il capo della polizia, per allentare l'oppressione delle forze dell'ordine e delle loro durissime regole, che spesso culminano in esecuzioni pubbliche per reati anche innocui. Appare molto buono e gentile verso i Fusion Heart, studioso e desideroso di rendere serena la sua zona. In realt\u00e0 \u00e8 tutta una recita: egli \u00e8 una spia dell'esercito Bagra, sottoposto di Rirismon, che mira a essere presidente per impossessarsi del Frammento della Corona locale. Dopo aver ottenuto la carica, usa delle parole magiche dategli da Nene per evocare un tempio pieno di forze oscure e rivela sua vera forma e natura: un digimon met\u00e0 angelo e met\u00e0 demone, manipolatore e ipocrita. Viene inizialmente sconfitto da Shoutmon con l'aiuto di Shakkumon, ma si riprende e prende Nene in ostaggio, intenzionato ad assorbire l'energia oscura per recuperare le forze. Nel farlo per\u00f2, viene corrotto dalle tenebre al punto da impazzire totalmente e si trasforma in un essere gigantesco dall'aspetto di drago, preso solo dall'istinto di consumare dati per crescere ancora indefinitamente. Viene infie sconfitto da Shoutmon.\nKongoumon.\n \u00e8 un ufficiale di Tactimon simile a un grosso insetto. Piuttosto inefficiente, \u00e8 impegnato nella conquista della Zona Foresta, venendo per\u00f2 sempre respinto da Stigmon, il protettore della Zona. Dopo l'arrivo dei Fusion Heart, \u00e8 inviato da Tactimon ad attaccare il santuario, ma \u00e8 battuto senza problemi da Kiriha e Nene. Ripresosi, tenta di rifarsi attaccando con un esercito di GranKuwagamon, ma \u00e8 definitivamente sconfitto quando i Fusion Heart si riuniscono.\nArukadhimon.\n \u00e8 un digimon dall'aspetto demoniaco che vive nello spazio che connette le varie zone di Digiworld. Ha una propria dimensione, in cui vi \u00e8 il suo nido e dove i digimon normali non possono sopravvivere. \u00c8 una creatura violenta e bestiale, seppur abbastanza intelligente, che obbedisce solo a Rirismon. Questa gli fa attaccare i Fusion Heart quando sono nello spazio, separandoli da Taiki e portando gli altri nel suo nido per divorarli. Senza il ragazzo, i digimon non possono effettuare la DigiXros, risultando vulnerabili, ma quando il generale ritorna, riescono a sconfiggerlo e a tentare la fuga. Arukadhimon per\u00f2 \u00e8 ancora vivo e tenta di inseguirli; allora Shoutmon, con l'aiuto della Card di DarkDramon, lo trafigge con forza, uccidendolo.\nMusyamon.\n \u00e8 un digimon vestito con un'armatura simile a quella di un samurai e un esperto spadaccino; \u00e8 un sottoposto di Blastmon. Prende in ostaggio la principessa della Zona Shinobi, installandosi nel castello locale e chiedendo, sotto minaccia di uccidere l'ostaggio, di ricevere il frammento della Corona del Codice dai Monitamon, i quali per\u00f2 prendono tempo distraendolo con delle videocassette di una serie TV a tema samurai, di cui Musyamon \u00e8 appassionato. Dopo aver saputo che i digimon non vogliono dargli il frammento, manda i suoi sottoposti ad attaccare il villaggio. Rimasto al castello, si trova a combattere Zenjiro. Successivamente, l'apparizione di HiVisionMonitamon gli impedisce di dare il colpo di grazia, venendo definitivamente sconfitto da Shoutmon.\nMatadormon.\n \u00e8 un sottoposto di Tactimon che ha invaso la Zona Dolci. Ha il volto coperto da una sorta di maschera, una lunga capigliatura bionda arancio e unghie di mani e piedi molto lunghe, apparentemente di metallo. \u00c8 estremamente goloso di dolci, infatti ha schiavizzato i pasticcieri della zona obbligandoli a cucinare per lui, oltre a usufruire degli stessi servizi dal sottoposto WaruMonzaemon. Intende compiacere Tactimon sperando che questo gli lasci permanente il controllo della Zona. Quando i Fusion Heart arrivano, Matadormon, che non sa chi siano, organizza una gara di cucina tra loro e WaruMonzaemon quando sente dire che Akari \u00e8 una pasticciera. Dopo aver premiato il dolce della ragazza, si rivela e affronta i Fusion Heart quando scopre la loro identit\u00e0, facendoli precipitare nelle fogne. Qui riesce a risvegliare BreakDramon, progettando di usarlo come arma e mettendo in seria difficolt\u00e0 Shoutmon, ma quando l'energia del drago inizia a diminuire \u00e8 rapidamente sconfitto.\nGrademon.\n \u00e8 un digimon guerriero, alto e coperto da un'armatura e un mantello, sottoposto di Tactimon che invade la Zona Spada. Sconfitto da Shoutmon, viene purificato dalla Corona del Codice seguendo i desideri di Taiki, cambiando colore da viola a giallo arancio. Inizialmente sembra sconvolto da tale trasformazione, e si allontana sprezzante, ma in seguito torna ad aiutare il ragazzo quando questi \u00e8 impegnato nella lotta contro Tactimon, e si sacrifica per distruggere la torre che l'ufficiale dell'esercito Bagra aveva installato per impedire al gruppo di scappare in un'altra zona. In seguito, viene confermato che Grademon era stato reso malvagio dall'influsso di Bagramon, ma ritorna in vita buono quando Taiki riconquista la Corona del Codice.\nAltri digimon di DigiWorld.\nSlashAngemon.\n \u00e8 il presidente della Zona Cielo, un digimon angelico con volto e corpo coperto da un'armatura e lame al posto delle braccia. Governa la zona con autorit\u00e0 e violenza, aiutato dalle forze di polizia locali. Nonostante ci\u00f2, agisce in tale modo perch\u00e9 crede sinceramente che sia l'unico modo per tenere lontano l'esercito Bagra, e anche perch\u00e9 preoccupato che il potere oscuro sigillato nella zona possa liberarsi e corrompere gli abitanti. \u00c8 in competizione con Lucemon per riottenere la carica. Condanna tutti i Fusion Heart, appena li incontra, per aver opposto resistenza all'arresto e aver risposto alla polizia, venendo per\u00f2 sconfitto nell'arena da Shoutmon, ma Taiki decide di risparmiargli la vita.\nShakkoumon.\n \u00e8 un digimon della Zona Cielo. Ambiguo e imperscrutabile, \u00e8 sospettato di essere una spia della polizia, ma in realt\u00e0 \u00e8 il giudice preposto a valutare gli aspiranti presidenti al fine di eleggere solo quelli di buon cuore, affinch\u00e9 non liberino le forze oscure nel tempio della zona, dove \u00e8 nascosto il frammento della Corona del Codice. Caduto nell'inganno di Lucemon, lo elegge presidente, ma poi aiuta i Fusion Heart a salvare la zona dalla spia dell'esercito Bagra. Dopo la vittoria, nomina Taiki Kudo presidente, affidandogli anche il frammento della Corona del Codice.\nStingmon e Lilamon.\n e sono una coppia di digimon che vive nella Zona Foresta. Stingmon \u00e8 un insetto umanoide deciso e determinato a proteggere la zona dall'esercito Bagra, inizialmente sospettosi nei confronti dei Fusion Heart, ma poi diventa loro alleato quando capisce che sono ben intenzionati. Lilamon invece \u00e8 una sorta di fiore dalle fattezze femminili, molto premurosa e romantica. Stingmon respinge agevolmente Kongoumon, ma poi \u00e8 sconfitto dai Blue Flare e dal Team Twilight. Quando quest'ultimo penetra nel santuario sacro, Lilamon d\u00e0 ad Akari e Zenjiro le istruzioni per la Danza dell'Amore, unica via per riaprire il varco. I due aiutano poi i Fusion Heart a sconfiggere le restanti forze dell'esercito Bagra. Ricompaiono nel Territorio del Miele, dove Stingmon \u00e8 prosciugato da Zamielmon e Lilamon ferita. Dopo la morte del generale oscuro, i due rimangono a sorvegliare il territorio.\nLunamon.\n \u00e8 un residente della Zona Disco, ha l'aspetto di un piccolo esserino bianco, con quattro voluminose orecchie e con addosso una veste rosata. Dopo che il leader della sua Zona, Mercurymon, \u00e8 ucciso dai Blue Flare, Lunamon assiste impotente alla distruzione della sua zona.Gli abitanti sono per\u00f2 salvati dai Fusion Heart, che li portano nella Zona Shinobi. Dopo aver incontrato Shoutmon, questi le offre come consolazione la sua scatola di DigiNowa, che Lunamon conserva gelosamente, ma il giorno dopo questa, abbandonata in una capanna, \u00e8 distrutta in un nuovo scontro contro Blastmon. La vista delle lacrime di Lunamon, che soffre per la perdita del suo tesoro, d\u00e8 a Shoutmon la forza di continuare a combattere e sconfiggere definitivamente Blastmon. Lunamon ricompare nel Territorio dell'Oro, dove \u00e8 stata incantata da Olegmon e manipolata per entrare a far parte della sua ciurma, anche se poi viene liberata da Shoutmon.\nSpadamon.\n \u00e8 un abitante della Zona Dolci, un piccolo digimon dall'aspetto di un leoncino bianco coperto da un'armatura. \u00c8 armato di una sorta di spada. Dopo essere sfuggito all'invasione della sua casa da parte dell'esercito Bagra, guidato da Matadormon, parte alla ricerca dei Fusion Heart. Morente, \u00e8 trovato da questi nella Zona Shinobi e salvato da Taiki Kudo grazie al DigiVice. Li guida nella zona sperando di liberarne gli abitanti. Insieme giungono al castello di Matadormon, dove aiuta i Fusion Heart a sconfiggere GigaWaruMonzaemon fondendosi con la DigiXros e dando vita a Shoutmon X4S. Successivamente, finisce nei sotterranei della zona, dove aiuta nella battaglia contro BreakDramon liberando i genitori di Cutemon e impedendo al digimon di rigenerarsi. Spadamon ricompare nel Territorio dell'Oro, dove \u00e8 stato incantato da Olegmon e manipolato per entrare a far parte della sua ciurma, anche se poi viene liberato da Shoutmon.\nCacciatori di digimon.\nSono un gruppo di ragazzi che si dedicano alla caccia di digimon, per catturarli e collezionarli. Sono tutti dotati di Digivice, forniti loro da un misterioso orologiaio, che consente di spostarsi a loro piacimento tra il mondo reale e il DigiQuartz.\nTagiru Akashi.\n \u00e8 il protagonista della terza parte della serie, e un amico di Taiki e Yuu. \n\u00c8 un ragazzo impulsivo e testardo, estremamente sicuro di s\u00e9 e delle sue capacit\u00e0, che segue principalmente l'istinto e le passioni, cacciandosi spesso nei guai. Oltre a ci\u00f2, \u00e8 piuttosto ingenuo, arrivando talvolta a farsi raggirare e manipolare. Energico e determinato, il suo obiettivo \u00e8 quello di superare l'amico Taiki, per dimostrare di essere il pi\u00f9 forte di tutti. A dispetto di questi suoi lati egoistici, ha un grande rispetto per Taiki e una forte considerazione dell'amicizia, legando facilmente con le persone e preoccupandosi dello stato dei suoi digimon, pur cercandone sempre di nuovi. Il suo digimon principale \u00e8 Gumdramon. Effettuando la DigiXros con la potente arma Mano Invisibile, Tagiru e Gumdramon riescono a sconfiggere definitivamente Quartzmon, distruggendo il DigiQuartz e riportando la pace in entrambi i mondi.\nIl suo digimon partner \u00e8 , un piccolo digimon simile a un draghetto antropomorfo viola, con un giubbotto rosso e una coda con la punta a martello. Ha una sorta di braccialetto dorato sulla coda, messogli da Sanzomon. \u00c8 il digimon partner di Tagiru Akashi, con cui condivide molto in quanto a personalit\u00e0 e obiettivi: \u00e8 testardo, impulsivo ed emotivo, pronto a combattere contro qualunque avversario, senza pensare alla sua forza. Come Tagiru, punta a diventare il pi\u00f9 forte di tutti, e proprio come Tagiru con Taiki, ha una forte rivalit\u00e0 a senso unico con Shoutmon, mostrandosi scostante o persino ostile nei suoi confronti, nonostante in realt\u00e0 abbia un profondo rispetto e ammirazione per lui. Inizialmente \u00e8 solo interessato a usare Tagiru per aumentare la sua forza, ma successivamente si affeziona sinceramente al ragazzo, considerandolo un vero e proprio partner alla pari. La sua digievoluzione si chiama Arresterdramon, diventando molto pi\u00f9 alto e robusto, vestito di pantaloni, guanti, corazza con la mascella serrata e una lama sulla coda. La sua forma pi\u00f9 potente, ottenuta quando \u00e8 rilasciato il potere del bracciale sulla sua coda, \u00e8 Arresterdramon Superior Mode. Fisicamente non cambia molto, ma acquisisce artigli e spalanca la bocca prima sigillata.\nRyouma Mogami.\n \u00e8 il leader del gruppo di cacciatori incontrato da Tagiru, composto da lui, Ren e Aiuru. Il suo digimon partner \u00e8 Psychemon, e d\u00e0 la caccia solo ai digimon che considera potenti. Alto e snello, appare sempre sicuro di s\u00e9, con un sorriso costantemente stampato sulla faccia. \u00c8 disposto a collaborare con altri cacciatori, non gioca sporco, n\u00e9 ruba digimon ad altri. \u00c8 anche disposto ad accettare la sconfitta stoicamente, senza portare rancore. Dopo essere entrato in possesso dell'arma Mano Invisibile, si scopre che Ryouma \u00e8 stato manipolato da Quartzmon, sotto le sembianze di Psychemon, per tutto il tempo. Ryouma viene poi liberato dal suo controllo mentale e si mostra sinceramente pentito.\nIl suo digimon partner \u00e8 . Ha l'aspetto di un piccolo rettile di colore viola e verde. La sua forma evoluta \u00e8 Astamon, che assume una forma umanoide coperto dalla testa ai piedi di pellicce e armato di un mitragliatore Thompson chiamato Oro Salm\u00f3n. \u00c8 freddo e silenzioso, obbediente a tutti gli ordini del suo partner. In realt\u00e0, sotto le sembianze di Psychemon si cela Quartzmon il quale usa questa forma per manipolare Ryouma perch\u00e9 li porti dei digimon per amplificare il suo potere; e Astamon non era altro che il primo digimon attirato nel DigiQuartz da Quartzmon.\nRen Tobari.\n \u00e8 uno dei tre cacciatori rivali del gruppo di Tagiru. Il suo digimon partner \u00e8 Dracmon. Ren colleziona digimon che considera rari. In apparenza appare calmo e controllato, quasi amichevole, \u00e8 in realt\u00e0 un viscido manipolatore, disposto a mettere in pericolo non solo altri cacciatori, ma anche esseri umani pur di ottenere il digimon che gli interessa, senza alcun rimorso. \u00c8 l'unico del suo gruppo a non avvicinarsi mai davvero ai protagonisti, anche se poi partecipa alla battaglia finale contro Quartzmon.\nIl suo digimon partner \u00e8 . Ha l'aspetto di un piccolo demone umano dalla pelle blu, due occhi sui palmi delle mani e una maschera e una coda che lo fanno assomigliare a un pipistrello o un vampiro. La sua forma evoluta, Yaksamon, ha l'aspetto di un coniglio antropomorfo con indosso una maschera e due spade di legno. Nella sua forma base si esprime solo con delle risatine, obbedendo a tutti gli ordini del suo partner, mentre come Yaksamon, una volta, esprime dubbi sulla validit\u00e0 dei suoi metodi.\nAiru Suzaki.\n \u00e8 una ragazza del gruppo di cacciatori rivali di Tagiru. Il suo digimon partner \u00e8 Opossumon. \u00c8 un'esperta di trappole per digimon. Infantile e capricciosa, Airu cattura solo digimon che lei trova carini, anche a costo di rubarli ad altri, infischiandosene delle regole della caccia ai digimon. Anche se le piace provocare la gelosia di Opossumon, \u00e8 molto legata a lui e si preoccupa terribilmente quando \u00e8 in pericolo. Sviluppa una cotta per Yuu, cercando di spingerlo a diventare suo sottoposto, anche se non mostra apertamente i suoi sentimenti. Alla fine della serie, \u00e8 abbastanza in sintonia con i protagonisti per partecipare alla battaglia finale contro Quartzmon.\nIl suo digimon partner \u00e8 . Ha l'aspetto di un topo antropomorfo che veste un cappello rosso e fluttua con dei palloncini colorati esplosivi. La sua digievoluzione, Cho Hakkaimon, ha le sembianze di una donna che veste un costume da maiale e dotata di un enorme martello, che manovra con sorprendente forza nonostante l'apparenza gracile. Opossumon \u00e8 un digimon molto emotivo, che vuole sempre essere al centro delle attenzioni di Airu. Quando la ragazza mostra apprezzamento verso un altro digimon, esplode di gelosia e si accanisce contro la sfortunata preda.\nHideaki Mashimo.\n \u00e8 un cacciatore che caccia i digimon per profitto al fine di ottenere abbastanza denaro per realizzare il suo sogno di aprire un negozio di \"takoyaki\". Non gli piace per\u00f2 guadagnare in modo disonesto, rifiutando quanto guadagnato lavorando con metodi non puliti. Il suo digimon partner, Dobermon, \u00e8 simile a un canide.\nKiichi Funabashi.\n \u00e8 un ragazzo con la passione per i treni, e in particolare per le locomotive a vapore; il suo digimon, Locomon, \u00e8 appunto un digimon dall'aspetto di locomotiva, in grado anche di volare. Non \u00e8 propriamente un cacciatore, in quanto non \u00e8 interessato alla caccia ai digimon, ma solo a viaggiare in lungo e in largo con Locomon, interesse condiviso dal digimon, che si nutre di risate e gioia umane, senza arrecare loro danno.\nMizuki.\n \u00e8 una ragazza allegra e solare che, oltre ad essere una cacciatrice di digimon, ha anche la passione per la caccia ai tesori, anche subacquei, un'attivit\u00e0 facilitata dal suo digimon Submarimon, simile a un sommergibile dotato di trivella. Ama molto il mare, cercando sempre di ripulirlo dai rifiuti.\nQuartzmon.\n \u00e8 l'antagonista principale della terza parte della serie. Si manifesta sotto varie forme, come torri fluttuanti di roccia e grottesche strutture. La sua forma principale, comunque, \u00e8 quella di un torso umanoide con sei braccia e una testa con sei occhi rossi, senza bocca. \u00c8 capace di assorbire dati di altri digimon dentro di lui, riuscendo ad assumere le loro sembianze, come Astamon, o clonarli per formare un'armata obbediente a lui. Quartzmon non \u00e8 altro che ci\u00f2 che resta dei dati di MegaDarknessBagramon, riconfigurati poi in un altro essere, usando anche l'enorme mole di dati del mondo umano. A causa di ci\u00f2, ambisce, come l'imperatore Bagramon, a creare un mondo perfetto, ma persegue questo obiettivo in modo approssimativo e contorto, senza una vera motivazione o ragione. Dopo essersi formato, Quartzmon crea il DigiQuartz e inizia ad attirarvi in trappola molti digimon. In seguito, inizia a espandere il DigiQuartz sovrapponendolo al mondo reale per riprogrammare tutta la Terra e Digiworld in un unico mondo che ritiene perfetto. Dopo essere stato sconfitto da Tagiru e Arresterdramon, Quartzmon regredisce in un digiuovo, preso in custodia da Shoutmon e riportato a Digiworld."}
{"id": "4578548", "revid": "392652", "url": "https://it.wikipedia.org/wiki?curid=4578548", "title": "Commedia (Beckett)", "text": "Commedia \u00e8 un dramma teatrale di Samuel Beckett del 1963, scritto in inglese (\"Play\") e pubblicato da Faber and Faber nel 1964 (in \"Play and Two Short Pieces for Radio\"). La versione d'autore in francese usc\u00ec su \"Les Lettres Nouvelles\" di giugno-agosto 1964, poi in volume delle \u00c9ditions de Minuit nel 1966 (in \"Com\u00e9die et actes divers\"). La prima rappresentazione mondiale fu per\u00f2 a Ulma, nella traduzione in tedesco di Erika ed Elmar Tophoven e per la regia di Deryk Mendel. La prima italiana portava il titolo di \"Gioco\" e venne fatta dal Teatro Stabile di Firenze nel febbraio 1964 per la regia di Beppe Menegatti. Fu pubblicata poi nella traduzione di Carlo Fruttero nel 1968 all'interno del volume \"Teatro\" dei Supercoralli di Einaudi.\nNel 1965 Philip Glass compose una musica da scena per una rappresentazione del dramma. Nel 1966 Beckett stesso aiut\u00f2 il regista Marin Karmitz a girare un cortometraggio tratto dall'opera. Anthony Minghella ha iniziato la carriera girando una versione filmata di quest'opera.\nInterpretazione.\nCome scrisse Ettore Capriolo \u00e8 \"una variazione ironica e raggelante sull'ossessionante tema dell'incomunicabilit\u00e0\"."}
{"id": "4578549", "revid": "287204", "url": "https://it.wikipedia.org/wiki?curid=4578549", "title": "Mez\u00f6hegyes", "text": ""}
{"id": "4578551", "revid": "6923", "url": "https://it.wikipedia.org/wiki?curid=4578551", "title": "Anusvara", "text": "L'anusvara (sanscrito: \"anusv\u0101ra\") \u00e8 il segno diacritico utilizzato nelle scritture Brahmi per indicare una nasalizzazione. A seconda del linguaggio in cui \u00e8 utilizzato e della localit\u00e0 in cui si parla, la sua pronuncia pu\u00f2 variare molto.\nAlfabeto devan\u0101gar\u012b.\nNell'alfabeto devanagari l'anusvara \u00e8 rappresentato con il punto sovrascritto (\u0902, \"bindu\"). Nell'IAST, il simbolo corrispondente \u00e8 una \"m\" con il punto sottoscritto (\u1e43).\nSanscrito.\nNel sanscrito vedico, l\"'anusv\u0101ra\" (letteralmente, \"dopo il suono\") \u00e8 un suono che si presenta come un allofono di (riferendosi ad un morfema agli estremi della parola) o (internamente alla parola), se preceduto da una vocale e seguito da una consonante fricativa (, , o ).\nHindi.\nNella lingua hindi standard, l'anusvara \u00e8 tradizionalmente definito come la rappresentazione di una consonante nasale omorganica ad una consonante occlusiva, in opposizione al chandrabindu (\"anun\u0101sika\"), che indica la nasalizzazione di una vocale.\nAltri alfabeti.\nL'anusvara viene utilizzato anche dagli altri alfabeti derivati dalle scritture Brahmi.\nBengali.\nNell'alfabeto bengalese il segno diacritico dell'anusvara (bengali: \u0985\u09a8\u09c1\u09b8\u09cd\u09ac\u09be\u09b0 \"onushshar\") \u00e8 rappresentato mediante un cerchio su una linea obliqua (\u0982) e si legge [\u014b]. \u00c8 utilizzato anche per scrivere il nome della lingua bengalese (\u09ac\u09be\u0982\u09b2\u09be, )\nSingalese.\nNell'alfabeto singalese l'anusvara non \u00e8 un segno diacritico, ma un grafema indipendente. Esso ha una forma circolare (\u0d82), motivo per cui in singalese \u00e8 chiamato \"binduva\", che significa \"punto\". Tale grafema rappresenta il suono alla fine di una sillaba. \u00c8 utilizzato anche per scrivere il nome della lingua singalese (\u0dc3\u0dd2\u0d82\u0dc4\u0dbd, ).\nAnunasika.\nL''anunasika' (IAST: \"anun\u0101sika\") \u00e8 una forma di nasalizzazione vocalica, spesso rappresentata da un anusavara. \u00c8 una forma di nasalizzazione con bocca aperta, molto simile alla nasalizzazione delle vocali seguite da \"n\" o \"m\" nel francese parigino. Quando \"n\" o \"m\" seguono una vocale, queste diventano silenti e ci\u00f2 fa s\u00ec che la precedente vocale si nasalizzi (pronunciata con il palato molle esteso verso il basso, in modo da far passare parte dell'aria attraverso le narici). L'anunasika \u00e8 talvolta chiamato \"punto sottoscritto\" (\"subdot\") a causa della sua rappresentazione nel sistema di trascrizione dell'alfabeto sanscrito IAST.\nIn devanagari e nelle ortografie correlate, \u00e8 rappresentato con un diacritico chandrabindu (ad esempio, \u092e\u0901 ).\nIn lingua birmana, l'anunasika, chiamato () e rappresentato come , crea un suono nasalizzato in finale di sillaba quando \u00e8 posizionato come punto al di sopra di una lettera. L'anunasika rappresenta la -m finale di sillaba tipica della Lingua p\u0101li."}
{"id": "4578556", "revid": "438678", "url": "https://it.wikipedia.org/wiki?curid=4578556", "title": "\u0982", "text": ""}
{"id": "4578557", "revid": "599013", "url": "https://it.wikipedia.org/wiki?curid=4578557", "title": "Anusv\u0101ra", "text": ""}
{"id": "4578558", "revid": "106456", "url": "https://it.wikipedia.org/wiki?curid=4578558", "title": "Confraternita di san Giuseppe", "text": ""}
{"id": "4578560", "revid": "438678", "url": "https://it.wikipedia.org/wiki?curid=4578560", "title": "\u0902", "text": ""}
{"id": "4578566", "revid": "363629", "url": "https://it.wikipedia.org/wiki?curid=4578566", "title": "Prodelisione", "text": ""}
{"id": "4578571", "revid": "144796", "url": "https://it.wikipedia.org/wiki?curid=4578571", "title": "Seconda Guerra dei Cent'anni", "text": ""}
{"id": "4578576", "revid": "76963", "url": "https://it.wikipedia.org/wiki?curid=4578576", "title": "Tadayoshi Okura", "text": "Entrato nel 1997 alla Johnny &amp; Associates viene scelto inizialmente per far parte del gruppo V West dei Johnny's Jr. Dopo aver iniziato esclusivamente come ballerino gli viene proposto di diventare l'ottavo membro dei Kanjani, band per il quale sar\u00e0 anche cantautore. Ha avuto il suo primo concerto da solista nel 2008 ed \u00e8 un fan dei Mr. Children.\nEgli \u00e8 anche spesso presente in televisione in vari programmi, oltre ad aver partecipato con ruoli di rilievo in diversi dorama. Nel 2010 \u00e8 apparso per la prima volta in un film per il cinema, dove interpreta il personaggio di uno spadaccino.\nHa posato in vari servizi fotografici nel 2011 per il magazine \"AnAn\", rivolto espressamente ad un pubblico adulto femminile."}
{"id": "4578580", "revid": "767487", "url": "https://it.wikipedia.org/wiki?curid=4578580", "title": "Lingua eyak", "text": "La lingua eyak (nome nativo: I\u00b7ya\u00b7q ) \u00e8 una lingua na-dene parlata dagli Eyak. Con la morte di Marie Smith Jones e la sorella Sophie Borodkin nel 2008, ultime parlanti, la lingua si \u00e8 estinta.\nFonologia.\nVocali.\nLe vocali seguite da una \"n\" sono nasalizzate."}
{"id": "4578592", "revid": "767487", "url": "https://it.wikipedia.org/wiki?curid=4578592", "title": "Kill for Me - Legami di morte", "text": "Kill for Me - Legami di morte (\"Kill for Me\") \u00e8 un film del 2013 diretto da Michael Greenspan.\nSi tratta di un film drammatico con protagonisti Katie Cassidy e Tracy Spiridakos.\nIn Italia, Svezia e Germania il film \u00e8 stato distribuito direttamente in DVD per il mercato home video.\nTrama.\nDopo la misteriosa scomparsa della coinquilina e cara amica Natalie, la studentessa universitaria Amanda decide che \u00e8 giunto il momento di superare il dolore e riaffittare la stanza rimasta vuota.\nSi presenta Hayley, giovane in fuga dal padre che vorrebbe iscriversi alla facolt\u00e0 di veterinaria, con cui Amanda stringe subito amicizia.\nAmanda \u00e8 perseguitata dall'ex compagno Cameron, che lei crede coinvolto nella scomparsa dell'amica, il quale per\u00f2, dopo l'ennesimo rifiuto, inizia a diventare violento. Hayley, che si scopre infatuata di Amanda, la soccorre quando Cameron attenta alla sua vita con una pistola, e, in un momento di distrazione di quest'ultimo, lo uccide conficcandogli un'accetta nella nuca.\nHayley convince quindi Amanda, alla quale asserisce di aver fatto un favore liberandola dall'ossessivit\u00e0 dell'ex compagno, a liberarsi del cadavere.\nAll'insaputa di Amanda, il corpo viene sepolto nella propriet\u00e0 del padre di Hayley, la quale anonimamente chiama poi la polizia cercando di far ricadere l'accusa proprio sul padre.\nQuando Amanda ne viene a conoscenza, ella le racconta delle continue violenze del padre sulla madre, in seguito morta suicida, e su di lei, testimoniate da vistose e profonde cicatrici sulla schiena.\nHayley ricatta quindi Amanda rapendo l'amico Mark e chiedendole di ricambiarle il favore, aiutandola a liberarsi del padre violento. Sotto la sua guida, Amanda si reca nel bar frequentato dal padre di Hayley, curiosamente lo stesso bar dove la scomparsa Natalie venne vista l'ultima volta, fingendosi una ragazza facile e cercando di farsi portare a casa del padre di Hayley dove avrebbe tentato di avvelenarlo.\nQui, Garret, il padre, le racconta, in un momento di confidenza, di come la figlia Hayley sia disturbata e autolesionista e di come avrebbe forse avvelenato la propria madre facendolo poi sembrare un suicidio.\nAmanda, convintasi dell'innocenza di Garret lo informa del piano della figlia in cui lei \u00e8 rimasta coinvolta e inscenano un finto avvelenamento da portare come prova ad Hayley. Quest'ultima , pur liberando il giovane Mark, non \u00e8 convinta della foto del cadavere scattata dal telefonino di Amanda, si reca a casa del padre puntando una pistola contro la stessa Amanda. Le ragazze trovano Garret ad aspettarle, armato di fucile, il quale dopo aver sparato in pancia ad Hayley, insegue Amanda, cercando di ucciderla.\nUna volta catturata la ragazza cerca di farla entrare in una fossa nascosta nel fienile ma, quando ormai sembra finita per Amanda, ricompare Hayley, in fin di vita per la ferita al torace, la quale spara al padre. Amanda, ormai capito che il padre Garret era davvero colpevole sia della morte della moglie sia delle violenze sulla figlia, lo uccide sparandogli col fucile. Appena in tempo per tentare di soccorrere Hayley, che le muore tra le braccia, ringraziandola per averla alla fine liberata.\nQuando tutto sembra finito, Amanda sente dei rumori provenire dalla fossa nel fienile di Garret, dove con sommo stupore trova la scomparsa Natalie, ancora viva, stuprata ed incinta di Garret. Avverte dunque la polizia, riferendo di aver finalmente ritrovato l'amica, che nessuno ormai stava pi\u00f9 cercando, e costituendosi per l'occultamento del cadavere dell'ex compagno e per tutta la macabra vicenda.\nProduzione.\nLa pellicola \u00e8 stata girata tra il lago Shawnigan, l'isola di Vancouver e Victoria, in Columbia Britannica, Canada."}
{"id": "4578601", "revid": "1632387", "url": "https://it.wikipedia.org/wiki?curid=4578601", "title": "Torcetti", "text": "I torcetti (\"torc\u00e8t\" in piemontese), \"torcets\" in francese, anticamente \"torchietti\", sono biscotti tradizionali riconosciuti come Prodotto Agroalimentare Tradizionale (P.A.T.) italiano.\nOrigine.\nI torcetti erano un tempo pi\u00f9 grandi di quelli attualmente commercializzati e venivano cotti nel forno comune del paese mentre si aspettava che questo raggiungesse una temperatura sufficientemente alta per infornare il pane.\nIl nome deriva dalla forma ritorta dei biscotti, che rappresentano una variante dolce dei grissini.\nDiffusione.\nVengono prodotti in Piemonte, in particolare nelle Valli di Lanzo, nel Torinese, nel Canavese e nel Biellese.\nMolto noti sono anche i torcetti di Saint-Vincent, prodotti in Valle d'Aosta.\nTipologie.\nI torcetti prodotti nelle valli di Lanzo e nel Canavese occidentale sono pi\u00f9 sottili, con la superficie caramellata, una pasta pi\u00f9 bianca e un contenuto relativamente basso di burro; quelli prodotti nel Biellese e nei pressi della Serra di Ivrea sono invece pi\u00f9 spessi, con una pasta pi\u00f9 scura e ricca di burro ma di un colore esterno pi\u00f9 chiaro.\nPreparazione.\nGli ingredienti vengono impastati per ottenere un insieme omogeneo che viene tirato in bastoncini della lunghezza di circa 10 centimetri. Le due estremit\u00e0 del bastoncino vengono quindi unite e i biscotti vengono pennellati con acqua e spolverati di zucchero. Segue una lievitazione di circa due ore, dopo la quale sono cotti in forno per una ventina di minuti. I torcetti vengono infine confezionati in sacchetti di plastica o in scatole di cartone.\nAbbinamenti.\nI torcetti possono essere accompagnati da spumanti come l'Asti o da un passito, come ad esempio il passito di Caluso."}
{"id": "4578608", "revid": "1941690", "url": "https://it.wikipedia.org/wiki?curid=4578608", "title": "Avagraha", "text": "L'avagraha \u00e8 il segno diacritico utilizzato in gran parte delle scritture indiche per indicare una prodelisione della lettera \"a\" (\u0905). Viene reso con il simbolo \u093d (o derivati) e, di solito, viene traslitterato mediante un apostrofo. Ad esempio, la frase sanscrita \u0936\u093f\u0935\u094b \u093d\u0939\u092e\u094d viene traslitterata con \"\u015aivo 'ham\" (\"\u015aiva\u1e25 aham\" senza sandhi, in italiano: \"Io sono Shiva\").\nSe posto dopo una vocale, l'avagraha pu\u00f2 essere utilizzato anche per prolungare la durata del suono della stessa. Ad esempio, l'espressione hindi \u092e\u093e\u0901\u093d\u093d\u093d! sta per \"M\u00e3\u00e3\u00e3\u00e3!\" ed \u00e8 pronunciata per chiamare la propria madre."}
{"id": "4578611", "revid": "438678", "url": "https://it.wikipedia.org/wiki?curid=4578611", "title": "\u093d", "text": ""}
{"id": "4578613", "revid": "767487", "url": "https://it.wikipedia.org/wiki?curid=4578613", "title": "Tutti quelli che cadono", "text": "Tutti quelli che cadono (\"All That Fall\") \u00e8 un dramma radiofonico di Samuel Beckett del 1956, scritto in inglese per il terzo canale radio della BBC e pubblicato nel 1957 dall'editore londinese . Il manoscritto porta il titolo di \"Lovely Day for the Races\". Il testo fu tradotto anche in francese (da Robert Pinget con l'aiuto dell'autore) come \"Tous ceux qui tombient\".\nDiverse repliche sono state improntate in varie radio di diverse lingue, ma Beckett si rifiut\u00f2 di rappresentarlo in teatro, persino quando a chiederglielo furono grandi registi come Ingmar Bergman e Laurence Olivier. Solo dopo qualche anno dalla morte dell'autore qualche permesso di rappresentazione \u00e8 stato concesso dagli eredi.\nAlla radio italiana (RAI) fu trasmesso per la prima volta il 24 marzo 1961, con la regia di Giorgio Bandini."}
{"id": "4578616", "revid": "76963", "url": "https://it.wikipedia.org/wiki?curid=4578616", "title": "Thomas Pelham, I conte di Chichester", "text": "Biografia.\nEra il figlio di Thomas Pelham, e di sua moglie, Annetta Bridges. Era cugino di primo grado di Thomas Pelham-Holles, I duca di Newcastle-upon-Tyne e di Henry Pelham.\nCarriera politica.\n\u00c8 stato eletto alla Camera dei Comuni per Rye (1749-1754) e Sussex (1754-1768). Serv\u00ec come Commissioner of Trade and Plantations (1754-1761), come Lord dell'Ammiragliato (1761-1762) e come Comptroller of the Household (1765-1774) ed \u00e8 stato ammesso al Consiglio della Corona nel 1765.\nNel 1768 successe al cugino, il duca di Newcastle, come barone di Stanmer. Nel 1801 fu creato conte di Chichester.\nMatrimonio.\nSpos\u00f2, il 15 giugno 1754, Anne Frankland (1735-5 marzo 1813), figlia di Frederick Frankland. Ebbero sei figli:\nMorte.\nMor\u00ec l'8 gennaio 1805, all'et\u00e0 di 76 anni, a Stanmer, nel Sussex. Fu sepolto a Laughton, nel Sussex."}
{"id": "4578617", "revid": "178076", "url": "https://it.wikipedia.org/wiki?curid=4578617", "title": "Torcetto", "text": ""}
{"id": "4578618", "revid": "47767", "url": "https://it.wikipedia.org/wiki?curid=4578618", "title": "Belilde", "text": ""}
{"id": "4578620", "revid": "47767", "url": "https://it.wikipedia.org/wiki?curid=4578620", "title": "Bilhild", "text": ""}
{"id": "4578621", "revid": "47767", "url": "https://it.wikipedia.org/wiki?curid=4578621", "title": "Bilihild", "text": ""}
{"id": "4578623", "revid": "287204", "url": "https://it.wikipedia.org/wiki?curid=4578623", "title": "Track racing", "text": "Il Track racing \u00e8 una forma di competizione motociclistica in cui singoli piloti o squadre si fronteggiano tra loro su circuiti ovali non asfaltati. A seconda del tipo di fondo su cui si corre e del regolamento tecnico esistono vari tipi di track racing. La variante pi\u00f9 comune e nota a livello internazionale \u00e8 lo speedway. Nate nel primo decennio del secolo scorso, le gare di track racing raggiunsero la popolarit\u00e0 gi\u00e0 negli anni venti.\nVarianti.\nSpeedway.\nLo \"speedway\", a volte indicato come \"dirt track\", si corre su piste ovali piatte il cui fondo \u00e8 di varia natura, generalmente terriccio o ghiaia, ma anche roccia sbriciolata (solitamente scisto) o sabbia. I concorrenti sfruttano la scarsa aderenza offerta da questo tipo di fondo per derapare, ovvero per ottenere una sbandata controllata. Secondo il regolamento FIM le moto da speedway, alimentate a metanolo e con un peso minimo di 77 kg, devono essere prive di: freni, cambio (monomarcia) e sospensioni posteriori. Le gare sono articolate in 20 manche, in cui i 16 piloti si affrontano 4 alla volta. Lo speedway, nato negli anni venti nel Nuovo Galles del Sud, in Australia, \u00e8 diffuso in molte nazioni e, oltre ai campionati nazionali, si corrono anche diversi eventi a carattere internazionale.\nBoard track.\nIl \"board track\" \u00e8 stata una forma di competizione molto popolare negli Stati Uniti nei primi decenni del XX secolo. Si correva su piste ovali molto inclinate, il cui fondo era costituito da tavole di legno. Sub\u00ec un calo di popolarit\u00e0 nei primi trenta, per poi diventare definitivamente obsoleto e scomparire.\nFlat track.\nIl \"flat track\" si corre su piste ovali piatte simili a quelle da speedway, e come lo speedway spesso \u00e8 anch'esso indicato come \"dirt track\". A livello amatoriale viene corso con moto sia due tempi che quattro tempi. A livello professionistico si ha invece il dominio dei quattro tempi, sia monocilindrici che plurifrazionati. Al contrario delle moto da speedway, completamente prive di freni, le moto da flat track sono dotate del solo freno posteriore, che permette una diversa tipologia di guida. In genere le competizioni di flat track non sono molto redditizie per i piloti, che spesso passano alle gare in circuito. Molti piloti statunitensi che corsero nel motomondiale iniziarono la loro carriera proprio nel flat track. \nShort track e TT racing.\nVarianti del flat track, disputate nei soli Stati Uniti, sono lo \"short track\" e il \"TT racing\". Il primo si corre su distanze inferiori ai 400 m (quarto di miglio), il secondo si pu\u00f2 correre su qualunque lunghezza, ma una gara di TT racing deve comprendere almeno una curva a destra ed un salto.\nFuori dagli Stati Uniti con \"short track\" sono indicate gare motociclistiche corse indoor ma sempre su piste ovali e su fondi differenti (dallo sterrato al cemento).\nGrass track.\nIl \"grass track\", noto anche come \"grasstrack\" o \"grasbahn\", si svolge su piste ovali piatte a fondo erboso (in inglese \"grass\" vuol dire \"erba\"). Oltre che per il fondo differente, si discosta dallo speedway per il numero di piloti partecipanti, non c'\u00e8 infatti il limite di 4 per manche, e per il circuito, generalmente pi\u00f9 lungo. Anche le moto sono diverse, sono infatti dotate di cambio (a due marce) e delle sospensioni posteriori. Come nello speedway sono prive di freni.\nLong track.\nIl \"long track\", noto anche come \"sandbahn\", \u00e8 una variante del grass track corso su piste ovali sterrate lunghe 1.000-1.200 metri che permettono di raggiungere i 150-160 km/h. Le moto ed il regolamento sono i medesimi del grass track.\nIl long track \u00e8 molto popolare in Germania, quasi pi\u00f9 dello speedway, e difatti la maggior parte delle piste da long track si trovano in questo paese. Viene corso regolarmente anche in Repubblica Ceca, Finlandia e Norvegia. Talvolta gare di long track vengono organizzate anche in Australia e negli Stati Uniti, in questi casi di norma come piste vengono impiegati ippodromo da trotto.\nIce track.\nL'\"ice track\" o \"ice speedway\" rappresenta l'equivalente dello speedway corso per\u00f2 su piste a fondo ghiacciato. Le gare si corrono in senso antiorario su piste ovali lunghe tra 260 e 425 m. Lo svolgimento della gare e il punteggio sono simili allo speedway.\nLa specialit\u00e0 \u00e8 divisa in categorie in base al tipo di pneumatico usato, normale o chiodato. In quest'ultima categoria si impiegano chiodi lunghi fino a 30 mm, 90 nel penumatico anteriore e 250-500 in quello posteriore. \nLa trazione offerta dai chiodi richiede l'impiego di cambi a due marce, ma come nello speedway le moto non sono dotate di freni. I chiodi, se da una parte non permettono l'uso della sbandata controllata, consentono di percorrere le curve ad elevate inclinazioni, tanto che spesso i piloti sfiorano il tracciato col manubrio. Questo stile di guida \u00e8 diverso da quello utilizzato nelle altre discipline di track racing. Questo significa che i piloti di ice track raramente partecipano ad eventi di speedway o sue varianti, e viceversa. La maggior parte delle gare, sia per singoli che a squadre, sono corse in Russia, Svezia e Finlandia. Gare di ice track si svolgono anche in Repubblica Ceca, Germania, Paesi Bassi e, occasionalmente, in altri paesi."}
{"id": "4578625", "revid": "110157", "url": "https://it.wikipedia.org/wiki?curid=4578625", "title": "Santuario della Madonna della Grotta di Bombile", "text": "Il Santuario della Madonna della Grotta di Bombile o semplicemente Santuario della Madonna della Grotta \u00e8 un santuario cattolico mariano scavato nel tufo nella frazione Bombile di Ardore del XV secolo.\nA piedi della statua della Madonna vi \u00e8 la scritta \"S. M. DELLA GRUCTA MCCCCCVIII\" a testimonianza che intorno all'anno 1508 potrebbe essere nato il culto della Madonna della grotta.\nC'\u00e8 un accenno al culto anche nell'opera di Ottaviano Pasqua \"Vitae Episcoporum hieraciensium\".\nIl 28 maggio 2004 alle 12:30 si stacca parte della parete in tufo della montagna che inonder\u00e0 di macerie la grotta.\nSuccessivamente si riuscir\u00e0 a recuperare la statua della Madonna."}
{"id": "4578627", "revid": "767487", "url": "https://it.wikipedia.org/wiki?curid=4578627", "title": "Cristian Bustos", "text": "Carriera.\nDopo diversi anni passati nelle serie minori spagnole, tra il 2007 ed il 2009 ha giocato 56 partite nella seconda serie spagnola con il Salamanca. \u00c8 poi passato al Celta Vigo, con cui ha giocato per tre stagioni consecutive in seconda serie, conquistando nella stagione 2011-2012 una promozione nella Liga. Nella stagione 2012-2013 gioca 7 partite in massima serie al Celta, per poi passare per sei mesi in prestito allo Sporting Gijon, con cui gioca 15 partite in Segunda Division."}
{"id": "4578630", "revid": "767487", "url": "https://it.wikipedia.org/wiki?curid=4578630", "title": "Chandrabindu", "text": "Il chandrabindu (da \u091a\u0928\u094d\u0926\u094d\u0930, \"chandra\", \"luna\", e \u092c\u093f\u0902\u0926\u0941, \"bindu\", \"punto\") \u00e8 un segno diacritico utilizzato in gran parte delle scritture Brahmi per rendere nasale la vocale antecedente a tale simbolo. Generalmente viene reso con un semicerchio concavo verso l'alto e sovrascritto da un punto (\u0901), anche se pu\u00f2 cambiare a seconda dell'alfabeto in cui viene adottato."}
{"id": "4578632", "revid": "438678", "url": "https://it.wikipedia.org/wiki?curid=4578632", "title": "\u0901", "text": ""}
{"id": "4578638", "revid": "287204", "url": "https://it.wikipedia.org/wiki?curid=4578638", "title": "Carlos Bellv\u00ecs", "text": ""}
{"id": "4578646", "revid": "827882", "url": "https://it.wikipedia.org/wiki?curid=4578646", "title": "Five-Star", "text": ""}
{"id": "4578647", "revid": "371529", "url": "https://it.wikipedia.org/wiki?curid=4578647", "title": "Ella Fitzgerald Sings the Harold Arlen Songbook", "text": "Ella Fitzgerald Sings the Harold Arlen Songbook \u00e8 il ventiduesimo album della cantante jazz Ella Fitzgerald, pubblicato dalla Verve Records nel 1961.\nL'album vede la cantante interpretare brani di Harold Arlen accompagnata dalla Billy May Orchestra. La copertina ritrae un disegno di Henri Matisse.\nTracce.\nDisco 1\nLato A\nDisco 1\nLato B\nDisco 2\nLato A\nDisco 2\nLato B\nBonus track riedizioni 1988 e 2001\nBonus track riedizione 2001"}
{"id": "4578649", "revid": "1632387", "url": "https://it.wikipedia.org/wiki?curid=4578649", "title": "Driveclub", "text": "Driveclub \u00e8 un videogioco di guida arcade sviluppato da Evolution Studios e pubblicato da Sony Computer Entertainment per PlayStation 4.\nIl gioco \u00e8 stato annunciato ufficialmente durante la conferenza Sony il 20 febbraio 2013, e all'E3 2013 era presente una demo giocabile.\nNel maggio 2014 Sony ha illustrato le differenze fra l'edizione completa e quella PlayStation Plus di \"Driveclub\", spiegando inoltre che per quest'ultima sarebbe stato previsto un upgrade al prezzo di 39,99\u20ac. Tuttavia il titolo sarebbe stato giocabile soltanto con una sottoscrizione attiva al servizio di Sony, scatenando le ire di molti fan. Sony ha successivamente cambiato politica, e confermato che l'upgrade dell'edizione PSPlus potr\u00e0 essere utilizzato anche senza abbonamento. L'edizione Plus \u00e8 stata rimossa il 6 ottobre dal Playstation Store.\nIl gioco \u00e8 sottoposto ad una costante opera di aggiornamento, in modo da migliorare la qualit\u00e0 del prodotto, aggiungere nuove modalit\u00e0, opzioni e contenuti. Parte di queste migliorie \u00e8 dovuta al supporto dei videogiocatori che esprimono costantemente le loro opinioni sul web e sui social network.\nIl 27 ottobre 2015 \u00e8 stata pubblicata un'espansione standalone chiamata \"Driveclub Bikes.\"\nModalit\u00e0 di gioco.\nSi pu\u00f2 giocare a \"Driveclub\" in diversi modi, selezionando l'opzione \"guida\" nel menu principale. Le modalit\u00e0 presenti sono quattro: tour, evento singolo, evento casuale e multiplayer. Quest'ultima \u00e8 l'unica modalit\u00e0 online.\nModalit\u00e0 tour.\nNella modalit\u00e0 tour il giocatore ha a disposizione diversi menu in cui pu\u00f2 partecipare a molti eventi programmati dallo staff di Evolution Studios, utilizzando un'auto in particolare o di una certa categoria. In tali menu \u00e8 possibile trovare gare, prove a tempo, eventi derapata e campionati a due o tre turni. Negli eventi tour l'obiettivo principale \u00e8 completare gli obiettivi imposti nelle diverse prove, e ogni volta che si completa uno di questi obiettivi si ottiene una stella. Le stelle sono necessarie per proseguire lungo gli eventi di un tour che ne richiedono un certo numero. Inizialmente il gioco presenta due tour: il Driveclub tour, molto lungo e sempre pi\u00f9 impegnativo con pi\u00f9 di 50 eventi, e il tour Startline, di tipologia pi\u00f9 breve da 11 eventi. Tuttavia \u00e8 possibile acquistare tramite DLC altri 18 tour \"brevi\", ampliando notevolmente la longevit\u00e0 del gioco.\nModalit\u00e0 evento singolo.\nQuesta modalit\u00e0 permette al giocatore di creare un evento personalizzato, scegliendo tra gara, prova a tempo e derapata. Qui l'utente pu\u00f2 personalizzare la propria esperienza di gioco, potendo selezionare il circuito, le impostazioni ambientali, l'auto, la verniciatura e le impostazioni evento.\nModalit\u00e0 evento casuale.\nSelezionando questa opzione il gioco avvier\u00e0 un evento totalmente casuale, il giocatore non avr\u00e0 il controllo su nessuna scelta.\nModalit\u00e0 multiplayer.\nIl multiplayer, accessibile utilizzando una connessione a Internet, consentiva di entrare in un menu nel quale ci si poteva iscrivere ad un evento a piacere tra quelli presenti in lista, a cui potevano prendere parte giocatori da tutto il mondo. Si poteva partecipare a gare individuali, gare a squadre, prove a tempo individuali e prove a tempo a squadre. I server sono stati ufficialmente chiusi il primo aprile 2020 alle 9:00 BST (ora locale britannica), corrispondenti alle ore 10:00 europee.\nLista auto.\nIl gioco presenta inizialmente 50 auto, numero che aumenta a 114 con l'aggiunta di vetture tramite DLC gratuiti e non. Le automobili sono suddivise in sei categorie: Compatte, Sportive, Performance, Super, Iper e Bonus.\n\"Driveclub Bikes\".\n\"Driveclub Bikes\" \u00e8 un'espansione standalone di \"Driveclub\" ed \u00e8 stato pubblicata il 27 ottobre 2015. Si basa sulle superbike da corsa e include un nuovo Tour, un nuovo gameplay, nuove sfide e nuovi eventi. Come il gioco principale, le moto possono essere personalizzate, e il risultato di ogni gara determina la reputazione del club. L'espansione inizialmente conta 12 moto, che include la KTM 1190 RC8R e le moto che si possono vincere nel Superbike World Championship come la Yamaha YZF-R1 e la Honda CBR1000RR. \u00c8 possibile ottenere altre 8 moto attraverso gli aggiornamenti gratuiti o le espansioni."}
{"id": "4578653", "revid": "6923", "url": "https://it.wikipedia.org/wiki?curid=4578653", "title": "Tungsenia paradoxa", "text": "La tungsenia (Tungsenia paradoxa) \u00e8 un pesce osseo estinto, appartenente ai tetrapodomorfi. Visse nel Devoniano inferiore (circa 409 milioni di anni fa) e i suoi resti fossili sono stati ritrovati in Cina. \u00c8 considerato il pi\u00f9 basale (primitivo) tra i tetrapodomorfi.\nDescrizione.\nQuesto animale era di piccole dimensioni, e non superava la lunghezza di 20 centimetri. L'aspetto era piuttosto simile a quello dei tetrapodomorfi pi\u00f9 evoluti come \"Osteolepis\", ma vi erano alcune caratteristiche arcaiche (come un largo osso parasfenoide e fossette internasali appaiate) che richiamavano i dipnoi primitivi, come \"Dipnorhynchus\". Tra le caratteristiche evolute di \"Tungsenia\" si ricordano una scanalatura per la vena pituituaria nel processo basipterigoide, piastre dentali parasinfisiali piatte e un recesso a forma di goccia di fronte al foramen ottico.\nClassificazione.\n\"Tungsenia\" \u00e8 stato descritto per la prima volta nel 2012 sulla base di fossili ritrovati nello Yunnan (Cina), ed \u00e8 stato ascritto ai tetrapodomorfi, il grande gruppo di vertebrati che include i veri tetrapodi (dotati di zampe) e i loro stretti parenti come \"Eusthenopteron\", \"Panderichthys\" e \"Osteolepis\". \"Tungsenia\", a causa delle sue caratteristiche arcaiche miste a quelle pi\u00f9 evolute, \u00e8 considerato il pi\u00f9 basale di questo gruppo.\nPaleobiologia.\n\"Tungsenia\" era un piccolo predatore che viveva nelle acque marine basse e vicine alla costa."}
{"id": "4578654", "revid": "22356", "url": "https://it.wikipedia.org/wiki?curid=4578654", "title": "Tungsenia", "text": ""}
{"id": "4578655", "revid": "767487", "url": "https://it.wikipedia.org/wiki?curid=4578655", "title": "Jules Reimerink", "text": "Carriera.\nClub.\nHa giocato nella seconda serie tedesca con l'Energie Cottbus e nella massima serie olandese con il VVV Venlo, con cui ha giocato 2 partite in Eredivisie.\nNazionale.\nHa giocato alcune partite amichevoli sia con l'Under-19 che con l'Under-21."}
{"id": "4578658", "revid": "371529", "url": "https://it.wikipedia.org/wiki?curid=4578658", "title": "Clap Hands, Here Comes Charlie!", "text": "Clap Hands, Here Comes Charlie! \u00e8 il ventitreesimo album della cantante jazz Ella Fitzgerald, pubblicato dalla Verve Records nel 1961.\nTracce.\nLato A\nLato B\nBonus track riedizione 1989"}
{"id": "4578660", "revid": "729019", "url": "https://it.wikipedia.org/wiki?curid=4578660", "title": "Ezra Meeker", "text": "Figlio di Jacob Meeker (1804-1869) e di Phoebe Baker (1801-1854), nacque nella contea di Butler, in Ohio. Nel 1839 la famiglia Meeker si trasfer\u00ec a Indianapolis, da apprendista tipografo all\"'Indianapolis Journal\".\nIn questa veste conobbe il celebre pastore Henry Ward Beecher, che accett\u00f2 di sovvenzionare il giornale su richiesta del piccolo Meeker.\nNel 1851 spos\u00f2 Eliza Jane Sumner, insieme alla quale decise di raggiungere la Oregon Trail, la celebre pista per emigranti, per fare fortuna. Nel 1852 la famigliola raggiunse Kalama, lungo il fiume Columbia.\nNel 1853 Ezra ed Oliver Meeker, suo fratello, raggiunsero l'isola di McNeil e vi fondarono un insediamento. Nel 1855 Ezra, Oliver e Jacob Meeker fondarono una societ\u00e0 di spedizioni commerciali fluviali, ma Oliver perse la vita in una di queste, cosicch\u00e9 la societ\u00e0 fu destinata a fallire.\nAvendo perso la residenza sull'isola, Meeker si trasfer\u00ec nella Puyallup Valley e vi occup\u00f2 un lotto di terreno demaniale per la sopravvivenza. Presto decise di coltivare luppolo insieme al padre Jacob per produrre alcolici, attivit\u00e0 che riport\u00f2 in attivo i conti di famiglia.\nNegli anni '80 del XIX secolo Meeker raggiunse addirittura l'Inghilterra per smerciare la sua bevanda alcolica e fu ricevuto dalla regina Vittoria del Regno Unito.\nNel frattempo partecip\u00f2 alla fondazione della cittadina di Puyallup e ne fu sindaco dall'agosto del 1890 al gennaio del 1891.\nCol tempo le tecniche di coltivazione di Meeker divennero obsolete e Meeker fu costretto a ripercorrere a ritroso l'Oregon Trail (1905) con un carro trainato da buoi nel tentativo di guadagnare notoriet\u00e0 e rivalorizzare l'antica pista dei pionieri.\nL'impresa riusc\u00ec alla perfezione e Meeker fu incontrato da Theodore Roosevelt, che se ne congratul\u00f2 con lui. Roosevelt inoltre propose al Congresso di raccogliere fondi per aiutare il vecchio pioniere e rivalorizzare la pista.\nL'esploratore, ormai molto vecchio, si appassion\u00f2 all'aeronautica e nel 1924 arriv\u00f2 a percorrere la Oregon Trail in aeroplano (precedentemente aveva utilizzato un treno e un'automobile).\nNel 1909 Eliza Jane Sumner mor\u00ec e Meeker vendette le sue vaste propriet\u00e0. Nel 1922 fond\u00f2 la \"Old Oregon Trail Association\" e nel 1926 gli fu dedicato un grosso monumento, simbolo dell'et\u00e0 d'oro dei pionieri.\nMor\u00ec a 97 anni il 9 dicembre 1928, dopo aver da poco avviato una collaborazione con Henry Ford in qualit\u00e0 di testimonial."}
{"id": "4578664", "revid": "479409", "url": "https://it.wikipedia.org/wiki?curid=4578664", "title": "ALn 56 c.a.", "text": ""}
{"id": "4578665", "revid": "599013", "url": "https://it.wikipedia.org/wiki?curid=4578665", "title": "Jeffrey Altheer", "text": "Carriera.\nClub.\nNella stagione 2007-2008 ha giocato 20 partite con l'Eredivisie, categoria in cui \u00e8 tornato a giocare nella stagione 2012-2013 con il VVV Venlo dopo aver passato diversi anni nella seconda serie olandese; dopo aver giocato 3 partite in massima serie la sua squadra retrocede in Eerste Divisie, la seconda serie olandese, e lui viene riconfermato anche per la stagione 2013-2014.\nNazionale.\nHa giocato alcune partite amichevoli con l'Under-20."}
{"id": "4578668", "revid": "1952678", "url": "https://it.wikipedia.org/wiki?curid=4578668", "title": "The Colony", "text": ""}
{"id": "4578669", "revid": "371529", "url": "https://it.wikipedia.org/wiki?curid=4578669", "title": "Rhythm Is My Business", "text": "Rhythm Is My Business \u00e8 il ventiquattresimo album della cantante jazz Ella Fitzgerald, pubblicato dalla Verve Records nel 1962.\nTracce.\nLato A\nLato B\nBonus track riedizione 1999"}
{"id": "4578671", "revid": "729019", "url": "https://it.wikipedia.org/wiki?curid=4578671", "title": "Stanmer", "text": "Stanmer \u00e8 un piccolo paese nella periferia est di Brighton, nell'East Sussex, in Inghilterra.\nStoria.\nStanmer era un villaggio circondato da un laghetto di pietre sarsen, che rappresenta il nome del luogo, in inglese antico significa \"stagno di pietra\".\nLe prime documentazioni risalgono al 765 d.C. quando venne concessa dal Ealdwulf di Sussex a Hunlaf in modo che egli avrebbe fondato un collegio di canonici secolari a South Malling vicino a Lewes.\nFu per lungo tempo un villaggio chiuso, governato dai signori di Stanmer, con una popolazione a poco pi\u00f9 di 100. Dal XVIII secolo venne governata dalla famiglia Pelham, che rivette il titolo di conte di Chichester nel 1801 oltre al titolo di barone di Stanmer. Vissero a Stanmer House.\nIl villaggio \u00e8 stato incorporato con Brighton nel 1928."}
{"id": "4578673", "revid": "787565", "url": "https://it.wikipedia.org/wiki?curid=4578673", "title": "Luigi Valcarenghi", "text": "Biografia.\nNacque a Grumello Cremonese l'8 gennaio 1891. Arruolatosi nel Regio Esercito nel corso della prima guerra mondiale, come sottotenente di complemento in forza al 7\u00ba Reggimento bersaglieri, tra il 1915 e il 1916 combatt\u00e9 sul fronte carsico, ottenendo la promozione a capitano. Nell'aprile 1917 fu trasferito in Libia con il suo reparto, l'anno successivo ottenne di rientrare in Patria assegnato al I Gruppo d\u2019assalto del battaglione \"La Marmora\". Nell'ottobre 1918, alla testa della sua compagnia fu tra i primi a riattraversare il fiume Piave nel corso della battaglia di Vittorio Veneto. Per il suo comportamento coraggioso fu insignito della medaglia di bronzo al valor militare, e posto in congedo nel 1919 fu poi promosso maggiore. \nSostenitore del fascismo, nel 1922 partecip\u00f2 alla marcia su Roma e nel 1923 entr\u00f2 nella Milizia Volontaria Sicurezza Nazionale dove venne promosso seniore a scelta nel 1932. Il 14 febbraio 1935 ottenne di essere destinato in Africa Orientale nelle file del Regio corpo truppe coloniali d'Eritrea, e dopo pochi giorni sbarcava a Massaua dove fu nominato comandante del II Battaglione del I Gruppo battaglioni CC. NN. (Camicie Nere) del gruppo battaglioni Generale Diamanti. Partecip\u00f2 alla guerra d'Etiopia e cadde in combattimento il 21 gennaio 1936 nel corso della battaglia di Passo Uarieu insieme all'amico Reginaldo Giuliani, dopo aver combattuto aspramente. Per il suo eroismo fu insignito della medaglia d'oro al valor militare alla memoria."}
{"id": "4578679", "revid": "371529", "url": "https://it.wikipedia.org/wiki?curid=4578679", "title": "Ella Swings Brightly with Nelson", "text": "Ella Swings Brightly with Nelson \u00e8 il venticinquesimo album della cantante jazz Ella Fitzgerald, pubblicato dalla Verve Records nel 1962.\nL'album vede la cantante accompagnata dall'orchestra diretta da Nelson Riddle. Pochi mesi dopo uscir\u00e0 \"Ella Swings Gently with Nelson\".\nTracce.\nLato A\nLato B\nBonus track riedizione 1993"}
{"id": "4578684", "revid": "729019", "url": "https://it.wikipedia.org/wiki?curid=4578684", "title": "Malmbanan", "text": "La Malmbanan (letteralmente \"linea dei minerali ferrosi\", ovvero \"linea del ferro\") \u00e8 una linea ferroviaria che parte dalla citt\u00e0 norvegese di Narvik e raggiunge la citt\u00e0 di Lule\u00e5 in Svezia.\nLa linea \u00e8 lunga e il tempo di viaggio fra Narvike e Lule\u00e5 \u00e8 di 7 ore e 4 minuti.\nNome.\nIl nome (\"linea del ferro\") deriva dal fatto che la linea fu costruita per far giungere sulla costa svedese i minerali ferrosi estratti dalle zone minerarie del Norrbotten. Con il termine Malmbanan si \u00e8 passati dall'indicare l'originale tratta svedese ad indicare tutta la linea dalla norvegese Narvik fino a Lule\u00e5 includendo quindi anche il tratto norvegese: la Ofotbanen. Il nome riportato sugli orari ufficiali \u00e8 Narvik\u2013Kiruna\u2013Boden\u2013Lule\u00e5."}
{"id": "4578685", "revid": "539461", "url": "https://it.wikipedia.org/wiki?curid=4578685", "title": "Ferrovia Lule\u00e5 \u2013 Narvik", "text": ""}
{"id": "4578690", "revid": "767487", "url": "https://it.wikipedia.org/wiki?curid=4578690", "title": "Modello della ragnatela", "text": "Il modello della ragnatela \u00e8 una teoria che cerca di spiegare la fluttuazione dei prezzi, e gli esempi classici forniti dalla letteratura espongono il caso del settore agricolo. I coltivatori possono seminare del frumento o del granoturco. La loro scelta dipende dai prezzi che sperano di ricevere al momento del raccolto. Supponiamo che i coltivatori prendono il prezzo attuale come stima del prezzo atteso (aspettativa statica: formula_1). Se il prezzo del frumento \u00e8 alto e quello del granoturco basso, i coltivatori semineranno molto grano. Al momento della raccolta il prezzo del grano sar\u00e0 basso (si suppone che i coltivatori siano obbligati a vendere tutto il loro raccolto) e quello del granoturco alto. La prossima stagione i coltivatori semineranno poco frumento e alla prossima raccolta il prezzo sar\u00e0 alto. Ci sar\u00e0 quindi un ciclo dei prezzi con dei valori alti che alternano con dei valori bassi.\nUn altro esempio \u00e8 quello del ciclo del maiale: se il prezzo dei suini \u00e8 alto si alleveranno molti maiali e dopo alcuni mesi, al momento della vendita, il prezzo sar\u00e0 basso (gli allevatori sono obbligati a venderli e allora l'offerta \u00e8 forte e il prezzo basso). Ci saranno meno suini allevati e cos\u00ec di seguito.\nIl modello.\nSia la funzione di offerta al periodo t:\ndove q \u00e8 la quantit\u00e0, formula_3 il prezzo di vendita previsto e c, f dei parametri positivi. \nSupponiamo che l'allevatore prenda il prezzo odierno come stima del prezzo atteso (aspettative statiche: formula_4). La funzione di offerta diventa:\nSe la domanda \u00e8 la funzione lineare seguente:\ncon a &gt; 0 et b &lt; 0 , si ottiene il prezzo di equilibrio uguagliando queste due funzioni:\nLa soluzione di questa equazione di differenze finite \u00e8:\nSiccome formula_9 \u00e8 un valore negativo, si ottengono delle oscillazioni dei prezzi attorno al prezzo di equilibrio di lungo periodo formula_10 siccome formula_11 \u00e8 negativo o positivo secondo che l'esponente sia un numero pari o un numero dispari.\nNel grafico con equilibrio stabile, se la quantit\u00e0 prodotta \u00e8 formula_12 il prezzo pagato \u00e8 formula_13. Questo alto prezzo conduce a una forte produzione formula_14 nel periodo seguente (si veda la curva di offerta s) ma allora il prezzo pagato sar\u00e0 basso (affinch\u00e9 la domanda D possa assorbire questa quantit\u00e0) e cos\u00ec di seguito. Si ottiene un grafico che assomiglia ad una ragnatela.\nSe f \u00e8 superiore al valore assoluto di b, l'equilibrio \u00e8 instabile e le oscillazioni dei prezzi pagati diventano sempre pi\u00f9 forti. In altri termini, se l'elasticit\u00e0 dell'offerta \u00e8 superiore all'elasticit\u00e0 della domanda, non c'\u00e8 limite nella fluttuazione dei prezzi. Samuelson suppone allora che a partire di un certo livello di fluttuazione l'elasticit\u00e0 dell'offerta diventa inferiore a quella della domanda. In questo caso i prezzi oscillano tra due limiti fissi.\nLe critiche.\nLe aspettative statiche non sono molto realiste. Il coltivatore dovrebbe rendersi conto che prevede un prezzo alto e ottiene un prezzo basso o viceversa.\nIn realt\u00e0 il problema non \u00e8 cos\u00ec semplice poich\u00e9 altri fattori intervengono nel calcolo del prezzo e possono contrastare o annullare la tendenza teorica. Per esempio, il morbo della mucca pazza ha fatto aumentare il prezzo della carne di maiale.\nAffinch\u00e9 l'equilibrio sia stabile bisogna che l'elasticit\u00e0 della domanda sia pi\u00f9 forte di quella dell'offerta. In realt\u00e0 si costata il contrario e allora l'equilibrio sarebbe instabile. Inoltre, la lunghezza dei cicli prevista dal modello (due volte la durata della produzione) \u00e8 inferiore ai valori osservati.\nSi potrebbe supporre che il prezzo previsto sia il prezzo attuale pi\u00f9 una modifica prevista:\ndove formula_16 \u00e8 un valore negativo quando il prezzo attuale \u00e8 considerato troppo alto e un valore positivo quando \u00e8 considerato troppo basso.\nSe le aspettative sono adattive la funzione di offerta diventa:\nUguagliando l'offerta e la domanda si ottiene:\ne la soluzione \u00e8:\nQuando formula_20 \u00e8 debole l'equilibro sar\u00e0 quasi sempre stabile.\nSe le aspettative sono razionali, gli errori di previsione sono senza bias e non sono correlati. Tuttavia, il ciclo sparisce. Bisogna introdurre delle variabili aleatorie (condizioni climatiche, modificazioni della domanda, eccetera) se si vuole ottenere un ciclo dei prezzi agricoli."}
{"id": "4578692", "revid": "371529", "url": "https://it.wikipedia.org/wiki?curid=4578692", "title": "Ella Swings Gently with Nelson", "text": "Ella Swings Gently with Nelson \u00e8 il ventiseiesimo album della cantante jazz Ella Fitzgerald, pubblicato dalla Verve Records nel 1962.\nL'album, che segue \"Ella Swings Brightly with Nelson\", vede la cantante nuovamente accompagnata dall'orchestra diretta da Nelson Riddle.\nTracce.\nLato A\nLato B\nBonus track riedizione 1993"}
{"id": "4578693", "revid": "6923", "url": "https://it.wikipedia.org/wiki?curid=4578693", "title": "Help for Heroes", "text": "Help for Heroes (H4H) \u00e8 un'organizzazione di beneficenza nata il 1\u00ba ottobre 2007 a favore dei soldati britannici feriti dopo l'11 settembre 2001."}
{"id": "4578695", "revid": "133248", "url": "https://it.wikipedia.org/wiki?curid=4578695", "title": "The Intimate Ella", "text": ""}
