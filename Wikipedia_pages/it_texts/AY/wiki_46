{"id": "4677541", "revid": "84184", "url": "https://it.wikipedia.org/wiki?curid=4677541", "title": "Battaglia di Caporetto (pianificazione e preparazione)", "text": "La grande offensiva austro-tedesca dell'ottobre 1917 durante la prima guerra mondiale sfociata nella battaglia di Caporetto venne preceduta da molte settimane di accurata pianificazione da parte degli stati maggiori e da complesse procedure di rafforzamento e riorganizzazione delle forze assegnate al teatro d'operazioni. Contemporaneamente all'interno degli alti comandi dell'esercito italiano si verificarono numerosi contrasti tra i generali riguardo alla pianificazione strategica e alle decisioni tattiche che favorirono la riuscita dell'offensiva austro-tedesca.\nDecisioni dei comandi tedeschi e austro-ungarici.\nDopo la fine della aspra e sanguinosa Undicesima battaglia dell'Isonzo, la situazione delle forze austro-ungariche sul fronte italiano era diventata veramente critica; nonostante l'ostinata ed abile resistenza, le truppe al comando del generale Svetozar Borojevi\u0107 avevano subito forti perdite a causa degli ostinati attacchi dell'esercito italiano e avevano rischiato di subire una sconfitta strategica decisiva. Nella fase pi\u00f9 critica della battaglia, il comando austro-ungarico aveva preso in considerazione l'eventualit\u00e0 di una ritirata strategica oltre il vallone di Chiapovano, abbandonando l'intero altopiano della Bainsizza, con la conseguenza di rendere precario l'intero schieramento sull'Isonzo a copertura di Trieste e Lubiana.\nSolo grazie alla capacit\u00e0 e alla determinazione dei comandi e delle truppe austro-ungariche, al logoramento dei reparti italiani ed alle loro serie difficolt\u00e0 logistiche, alla fine di agosto 1917 l'offensiva italiana era stata fermata senza cedere la cresta orientale dell'altopiano della Bainsizza, senza ripiegare sul vallone di Chiapovano e mantenendo il possesso dell'importante testa di ponte di Tolmino e del monte San Gabriele. Nel periodo tra maggio e settembre 1917 l'esercito italiano ebbe 400.000 soldati morti, feriti e dispersi, ma anche l'esercito austro-ungarico usc\u00ec fortemente indebolito dai violenti e prolungati scontri perdendo circa 230.000-240.000 soldati.\nAncor prima della fine dell'Undicesima battaglia dell'Isonzo, l'alto comando austriaco si era fortemente preoccupato per la situazione sul fronte giulio di cui si temeva un cedimento strategico in caso di nuove offensive italiane; alcuni alti ufficiali ritennero che non fosse pi\u00f9 possibile rimanere sulla difensiva e che fosse invece indispensabile sferrare un'offensiva per guadagnare terreno ed anticipare nuove minacce del nemico. A causa della debolezza dell'esercito austro-ungarico si consider\u00f2 indispensabile per assicurare il successo di una simile offensiva il concorso di truppe e artiglieria dell'alleata Germania e fin dall'inizio di agosto il generale August von Cramon, ufficiale di collegamento tedesco tra il Gran Quartier Generale austro-ungarico (Armeeoberkommando) e quello tedesco a Bad Kreuznach (Oberste Heeresleitung), propose per la prima volta ai generali alleati i piani di attacco contro l'Italia con l'apporto di rinforzi dell'esercito tedesco.\nNell'Alto Comando Tedesco di Bad Kreuznach in un primo tempo si accolse con scetticismo queste proposte; in particolare il generale Erich Ludendorff, principale responsabile della condotta strategica della guerra, manifest\u00f2 una chiara contrariet\u00e0 ad offensive sul fronte italiano da lui considerate di limitata utilit\u00e0 e contrastanti con i suoi grandiosi piani operativi. Il generale preferiva nettamente non disperdere le forze dell'esercito tedesco e organizzare un'ambiziosa offensiva in Moldavia da cui si attendeva il crollo della Romania ed un ulteriore indebolimento della Russia, gi\u00e0 minata dalla situazione rivoluzionaria interna. Il generale Ludendorff riteneva in questo modo di poter recuperare molte divisioni impegnate sul fronte orientale per sferrare nella primavera 1918 un'offensiva decisiva sul fronte occidentale. Il suo principale collaboratore, il colonnello Georg Wetzell, capo dell'ufficio operazione, considerava invece con favore il concorso di reparti tedeschi in un'offensiva sul fronte italiano; un crollo dell'Italia avrebbe rafforzato la situazione globale degli Imperi Centrali e costretto gli anglo-francesi ad inviare molte forze per organizzare un nuovo fronte sud-occidentale.\nI generale austriaci avevano elaborato una serie di piani operativi per l'eventuale offensiva sul fronte italiano. Il feldmaresciallo Franz Conrad von H\u00f6tzendorf, ex capo di stato maggiore generale dell'esercito austro-ungarico, aveva proposto un grande progetto strategico che prevedeva una doppia offensiva dal Trentino e dal fronte giulio con 42 divisioni; per portare a termine questo piano, che avrebbe potuto provocare l'uscita dell'Italia dalla guerra, sarebbe stato necessario il concorso di almeno 12 divisioni tedesche. Questo ambizioso progetto venne per\u00f2 criticato da altri generali austriaci; le forze disponibili non sembravano sufficienti, l'Italia sarebbe in ogni caso rimasta in guerra con il sostegno degli alleati occidentali; inoltre si prevedeva che i tedeschi si sarebbero opposti e avrebbero rifiutato un concorso di truppe cos\u00ec ingente. Il generale Borojevic invece propose un piano pi\u00f9 limitato con un attacco concentrato sull'alto Isonzo, per sfruttare l'importante testa di ponte di Tolmino, a ovest del fiume, minacciare le retrovie del nemico sul basso Isonzo e costringerlo a ripiegare sulla linea di confine.\nIl 26 agosto il generale Arthur Arz von Straussenburg, capo di stato maggiore generale austro-ungarico, present\u00f2 questo piano all'imperatore Carlo ottenendo la sua approvazione e il 29 agosto 1917 il generale Johann Freiherr von Waldst\u00e4tten, primo aiutante di campo del generale Arz, si rec\u00f2 al quartier generale tedesco di Bad Kreuznach per illustrare il progetto e richiedere formalmente l'aiuto dell'alleato. L'inviato austriaco illustr\u00f2 la precaria situazione sul fronte italiano e descrisse in termini ottimistici le possibilit\u00e0 di un'offensiva limitata a partire dalla testa di ponte di Tolmino verso Cividale del Friuli per aggirare da nord le posizioni nemiche sul basso Isonzo; lo stato maggiore austro-ungarico riteneva che sarebbero state necessarie per questa offensiva 13 divisioni di cui otto divisioni con artiglieria pesante sarebbero state fornite dalla Germania. Il generale Ludendorff si mostr\u00f2 subito decisamente contrario a questo piano; egli riteneva dubbio che un attacco in un settore cos\u00ec ristretto avrebbe potuto avere successo e considerava molto rischioso dirottare divisioni tedesche sul fronte italiano mentre nelle Fiandre continuavano gli ostinati attacchi britannici. Il generale, rimaneva favorevole invece ad organizzare una nuova offensiva sul fronte orientale per conquistare la Moldavia. Il feldmaresciallo Paul von Hindenburg, capo di stato maggiore generale, si dimostr\u00f2 meno ostile alle proposte presentate dal generale von Waldst\u00e4tten; egli per il momento decise di inviare un alto ufficiale qualificato sul posto per una valutazione diretta della situazione prima di prendere una decisione.\nTra il 2 e il 6 settembre 1917 il generale Konrad Krafft von Dellmensingen, capo di stato maggiore di un gruppo d'armate sul fronte occidentale ed esperto di guerra di montagna, essendo stato al comando in precedenza dell'Alpenkorps tedesco, si rec\u00f2 sul fronte italiano ed esamin\u00f2 accuratamente le posizioni e le caratteristiche geografiche del terreno. Il generale ritenne corrette le valutazioni strategiche del generale von Waldst\u00e4tten ma descrisse nel suo rapporto finale le grandi difficolt\u00e0 geografiche dell'aspro territorio montuoso ed i grandi vantaggi tattici degli italiani. Egli concluse che un'offensiva nel settore di Tolmino presentava notevoli rischi ed era un'impresa \"ai limiti del possibile\", tuttavia egli aveva piena fiducia nelle maggiori capacit\u00e0 e nell'aggressivit\u00e0 delle truppe tedesche che riteneva nettamente superiori ai soldati italiani ed in grado di vincere nonostante le difficolt\u00e0. Il generale quindi espresse parere favorevole al piano di attacco.\nNella conferenza decisiva al quartier generale tedesco, il generale Krafft von Dellmensingen present\u00f2 il suo rapporto definitivo che impression\u00f2 gli alti ufficiali; alla fine il generale Ludendorff, pur conservando alcuni dubbi, si convinse e diede la sua approvazione all'offensiva con le parole \"Io penso che l'impresa sia molto difficile e molto rischiosa...ma, in nome di Dio, noi vogliamo farcela!\". Egli tuttavia richiese l'immediata sospensione dell'attacco in caso di mancato sfondamento iniziale. Il feldmaresciallo von Hindenburg invece mostr\u00f2 la sua consueta tranquilla sicurezza, approvando il piano d'attacco ed esprimendo la sua piena fiducia nel successo. Si diede quindi subito inizio ai preparativi per l'offensiva sull'alto Isonzo denominata in codice \"Waffentreu\", \"fedelt\u00e0 d'armi\", per sottolineare la stretta alleanza dei popoli germanici contro l'infido ex-alleato della Triplice Alleanza, \"das treulose Italien\".\nL'alto comando italiano.\nIl generale Luigi Cadorna, capo di stato maggiore generale del Regio Esercito, aveva previsto inizialmente, in una direttiva diramata il 10 settembre 1917, di sferrare, nonostante il risultato deludente dell'Undicesima battaglia dell'Isonzo, un'ulteriore offensiva sull'altopiano carsico. Tuttavia, le notizie di movimenti di truppe nemiche, la segnalata presenza di reparti tedeschi dell'Alpenkorps in Trentino, le insufficienze di munizioni ed effettivi dell'esercito e soprattutto le notizie provenienti dal fronte orientale che facevano temere un crollo della Russia e quindi il disimpegno di ingenti forze degli Imperi Centrali, indussero il generale a mutare completamente le sue decisioni ed a divulgare una nuova direttiva il 18 settembre.\nIn questo documento il generale Cadorna affermava di \"ritenere probabile\" che il nemico avrebbe sferrato \"prossimamente un serio attacco\"; egli quindi aveva deciso di abbandonare i nuovi progetti offensivi e di organizzare le forze per \"la difesa ad oltranza\" delle posizioni raggiunte. A questo scopo il generale richiedeva ai suoi subordinati di predisporre le adeguate misure difensive per respingere il temuto attacco. Nel documento non era precisato il periodo in cui era atteso l'attacco nemico e sembra che il generale Cadorna temesse soprattutto un'offensiva decisiva nella primavera 1918 anche se da alcune lettere e da comunicazioni inviate agli alleati egli prendeva in considerazione la possibilit\u00e0 di attacchi \"gi\u00e0 in questo scorcio di stagione operativa\". Gli alleati occidentali accolsero negativamente queste decisioni dell'alto comando italiano e il generale britannico William Robertson, capo di stato maggiore Imperiale, il 24 settembre mostr\u00f2 vivo disappunto in una lettera inviata al generale Cadorna in cui richiedeva anche la restituzione delle 16 batterie di artiglieria britannica inviate sul fronte italiano per scopi offensivi. Il comandante in capo italiano replic\u00f2 seccamente il giorno dopo evidenziando la sua totale responsabilit\u00e0, di fronte al Re e al Governo italiano, \"nel giudicare della situazione su questo fronte\".\nLa sorprendente direttiva del generale Cadorna del 18 settembre fu accolta con un certo scetticismo dal generale Luigi Capello, l'energico ed aggressivo comandante della 2\u00aa Armata protagonista dei successi della Undicesima battaglia dell'Isonzo e della conquista dell'altopiano della Bainsizza; egli, dotato di spiccata attitudine offensiva, riteneva che di fronte ad un eventuale attacco nemico fosse soprattutto opportuno organizzare forze adeguate per sferrare un immediato e potente contrattacco a partire dalla Bainsizza verso nord a Tolmino o verso sud a Gorizia. Il generale Capello durante la conferenza convocata il 19 settembre con i generali Luca Montuori, Enrico Caviglia e Pietro Badoglio, comandanti rispettivamente del II, XXIV e XXVII corpo d'armata, aveva illustrato le direttiva difensiva del generale Cadorna, ma aveva anche evidenziato la necessit\u00e0 di adottare un \"concetto difensivo-controffensivo\". Il 22 settembre il generale comunicava che, mentre si doveva dare inizio ai lavori difensivi previsti, non si doveva \"perdere di vista la possibilit\u00e0 di un'offensiva\".\nIl 5 ottobre il generale Cadorna lasci\u00f2 il suo posto di comando di Udine per trasferirsi a Vicenza e controllare gli apprestamenti difensivi sul fronte trentino che egli riteneva particolarmente esposto ad eventuali attacchi nemici; era previsto che il comandante in capo rimanesse lontano da Udine per circa due settimane. Nel frattempo l'Ufficio Situazione del colonnello Calcagno e l'Ufficio Informazioni del maggiore Dupont stavano ricevendo una serie di informazioni contraddittorie sul nemico. Il 7 ottobre venne segnalata la presenza dell'Alpenkorps tedesco in Trentino; circolavano inoltre voci, ritenute poco attendibili, su due divisioni tedesche, la 12\u00aa slesiana e la 26\u00aa w\u00fcrttemburghese, forse destinate a trasferirsi sul fronte italiano. In realt\u00e0 i due uffici dello stato maggiore ritenevano probabile una prossima offensiva limitata austro-ungarica sul medio Isonzo con il concorso di poche formazioni germaniche; era invece escluso un attacco nel Trentino. Nei giorni seguenti il maggiore Dupont, attraverso le informazioni fornite da prigionieri e disertori, pot\u00e9 fornire nuovi apprezzamenti; il 10 ottobre egli riteneva che sul fronte dell'Isonzo fosse presente un quartier generale tedesco e che gli Imperi Centrali stessero raggruppando forze cospicue. Non era ancora chiaro se queste forze fossero destinate a sferrare una vera offensiva; il colonnello Calcagno riteneva pi\u00f9 probabile che esse avessero un compito difensivo o al massimo controffensivo.\nIl 9 ottobre il generale Capello aveva convocato a Cormons i comandanti degli otto corpi della sua armata; in questa occasione il generale ammise che il nemico avrebbe probabilmente attaccato sul fronte della 2\u00aa Armata, ma manifest\u00f2 grande ottimismo esprimendosi in termini sarcastici sulla presunta efficienza delle truppe tedesche di cui era stata segnalata la presenza; egli sembr\u00f2 sicuro del successo. Il generale Capello afferm\u00f2 che il IV e il XXVII corpo avrebbero potuto essere attaccati, ma conferm\u00f2 l'importanza di occupare saldamente l'altopiano della Bainsizza da dove il XXIV, II e VI corpo avrebbero potuto contrattaccare; l'artiglieria, schierata ancora in posizione avanzata, avrebbe concorso alla controffensiva. Il 10 ottobre il generale Capello dovette ricoverarsi in ospedale per una forma di nefrite e il comando venne assunto temporaneamente dal generale Luca Montuori.\nIl 10 ottobre il generale Cadorna, dopo aver ricevuto due giorni prima le direttive operative del generale Capello, intervenne a sua volta con una comunicazione alla 2\u00aa Armata in cui egli, pur \"approvando in massima\" queste direttive, metteva in evidenza alcuni punti. Egli richiedeva che la prima linea del fronte fosse difesa solo da forze limitate e che soprattutto il XXVII corpo d'armata del generale Badoglio trasferisse sulla riva destra dell'Isonzo il grosso delle sue truppe. Inoltre prescriveva che le artiglierie pesanti fossero ritirate dalle posizioni avanzate, dove erano esposte all'azione nemica; infine egli richiedeva che venisse preparata una \"violentissima contropreparazione\" dell'artiglieria da attivare contro le basi di partenza e le strutture di comando, durante il bombardamento iniziale dell'avversario. Queste disposizioni del generale Cadorna prevedevano una pianificazione strettamente difensiva e non coincidevano completamente con il pensiero strategico del generale Capello. Quest'ultimo mostr\u00f2 in apparenza, durante un incontro in ospedale l'11 ottobre con il generale Carlo Porro, di condividere il pensiero del generale, ma parl\u00f2 ancora di \"manovra controffensiva\", richiedendo di mantenere sulla riva sinistra dell'Isonzo potenti artiglierie e il grosso del XXVII corpo.\nIn un incontro del 15 ottobre con il colonnello Ugo Cavallero, il generale Capello, rientrato al comando, continu\u00f2 ad insistere sull'importanza di preparare una controffensiva per controbattere l'attacco nemico che egli prevedeva per la terza decade di ottobre; egli richiese anche rinforzi per costituire una massa di manovra e il 17 ottobre il quartier generale del VII corpo d'armata venne messo a disposizione dell'armata. Il 17 e 18 ottobre il generale Capello riun\u00ec nuovamente i comandanti dei suoi corpi d'armata; egli disse che in quella stagione \"il nemico non pu\u00f2 far nulla\" e che i germanici non valevano pi\u00f9 degli austro-ungarici, tuttavia ritenne che gli avversari avrebbero attaccato dalla testa di ponte di Tolmino e da Plezzo, contava tuttavia sul \"potentissimo\" schieramento d'artiglierie del XXVII corpo d'armata. Il 19 ottobre il generale Cadorna rientr\u00f2 ad Udine ed ebbe subito un colloquio con il generale Capello durante il quale egli finalmente disse chiaramente che, a causa dell'insufficienza di complementi e di mezzi, dovevano essere abbandonati piani ambiziosi di controffensiva e concentrate invece tutte le risorse su una solida difesa ad oltranza; egli richiedeva al generale Capello di inviare ai corpi d'armata direttive precise in questo senso.\nA partire dal 21 ottobre quindi i comandi italiani cercarono frettolosamente di rinforzare le linee difensive; si tent\u00f2 di trasferire parte delle batterie dalle posizioni avanzate troppo esposte; una divisione di fanteria e tre battaglioni alpini vennero inviati al fronte minacciato; il generale Capello rientr\u00f2 al suo comando e diram\u00f2 una serie di disposizioni operative. Venne disposto che la difesa della valle dell'Isonzo fosse suddivisa tra il IV corpo d'armata sulla riva sinistra e il XXVII corpo d'armata sulla riva destra; venne deciso l'invio della brigata Napoli per rafforzare l'ala sinistra del XXVII corpo d'armata del generale Badoglio. Nella notte del 23 ottobre il generale Capello, in non buone condizioni di salute, tenne un'ultima conferenza con i suoi generali e precis\u00f2 i compiti difensivi nella \"dannata ipotesi\" di uno sfondamento; egli illustr\u00f2 anche i compiti delle riserve del VII corpo, assegnate per coprire la direttrice di Caporetto e lo sbocco della valle del Natisone; il generale espresse ancora una volta la sua piena fiducia.\nIn realt\u00e0 sembra che il generale Cadorna abbia ricevuto fino all'ultimo relazioni ottimistiche dai suoi subordinati e che gli alti comandi siano rimasti scettici sulla potenza e sulla pericolosit\u00e0 dell'offensiva nemica. Ancora il mattino del 23 ottobre al posto di comando del XXVII corpo, il generale Badoglio manifest\u00f2 al comandante in capo, giunto al suo posto di comando, la sua completa fiducia nella capacit\u00e0 di respingere il nemico. Il mattino del 24 ottobre 1917 il generale Cadorna, che il giorno precedente aveva rassicurato il ministro della guerra, generale Gaetano Giardino, diram\u00f2 un bollettino in cui affermava che \"il nemico ci trova saldi e ben preparati\".\nIl teatro delle operazioni.\nL'offensiva delle forze austro-ungariche e tedesche si svolse in un territorio montuoso aspro e inospitale solcato dal corso del fiume Isonzo, compreso tra il massiccio del Monte Rombon a nord e l'altopiano della Bainsizza, da poco occupato dalle truppe italiane, a sud. Il fiume Isonzo, dopo la sua origine nelle Alpi Giulie, scorre inizialmente verso ovest, costeggiato da cime alte fino a 2.000 metri e quindi si apre in una prima valle, limitata da una catena montuosa settentrionale, compresa tra il Monte Rombon a est, 2.208 metri, e il Monte Canin a ovest (2.585), e una catena meridionale caratterizzata dalle cime un poco meno elevate dello Javorcek, dello Jama Planina e del Polovnik. Nella valle passava la strada che conduceva al passo del Predil a est e vi si trovavano due cittadine, Plezzo a nord del fiume, e \u010cezso\u010da a sud. La valle si restringe verso ovest dove si trova la cosiddetta \"stretta di Saga\", a questo livello l'Isonzo modifica il suo corso e inizia a scorrere verso sud-est costeggiando il Polovnik.\nIl fiume percorre un tratto compreso tra la dorsale del Polovnik a est e quella del Monte Stol a ovest quindi raggiunge una seconda vallata dove si trova la cittadina di Caporetto; questa seconda valle \u00e8 limitata ad est dell'impressionante massiccio del Monte Nero, mentre a ovest si trovano il Monte Stol, a settentrione, e il Monte Matajur, a meridione; tra questi due monti era stata aperta una strada carreggiabile che da Caporetto arrivava a Cividale del Friuli, mettendo quindi in collegamento il bacino dell'Isonzo con quello del fiume Natisone. L'isonzo scorre ancora verso sud-est fino ad arrivare alla conca di Tolmino, bordeggiato da un'altra serie di monti: a sud-ovest, dopo il Monte Matajur, si eleva la lunga catena del Kolovrat dove si trovano le quote del Monte Kuk, del Monte Piatto e del Monte Podklabuc, a nord-est dopo il Monte Nero, si trovano le montagne che giungono fino a Tolmino: il Monte Rosso, lo Sleme, il Mzli, il Vodil; a sud dell'Isonzo e a est del Podklabuc, la conca di Tolmino si restringe notevolmente e qui si trova la cosiddetta \"stretta di Foni\", compresa tra il fiume a nord e le dorsali di Costa Rauza e Costa Duole che a sud si connettono con il sistema del Kolovrat.\nIl percorso dell'Isonzo cambia nuovamente all'altezza della conca di Tolmino; il fiume scorre ora verso sud-ovest e dalla sua riva destra partono una serie di costoni da est a ovest che si connettono con il massiccio montuoso che si estende invece da nord a sud e comprende il Monte Jeza, lo Jeseniak, il Varda Vhr, il Krad Vhr e il Cukli Vhr. A ovest di questa catena montuosa si trovano altri due costoni dominati dal Globocak e dal Monte Kum che separano la valle del Doblar e la valle dello Iudrio, due affluenti dell'Isonzo. La riva sinistra dell'Isonzo \u00e8 meno irregolare e montuosa e sono presenti solo le alture di Santa Lucia e Santa Maria, la conca di Tolmino \u00e8 chiusa a sud dall'altopiano dei Lom e soprattutto dall'altopiano della Bainsizza. L'Isonzo continua a scorrere verso sud a ovest della Bainsizza fino a raggiungere Gorizia e lo sbocco in pianura.\nLe vie di comunicazione tra il bacino dell'alto Isonzo e la pianura friulana erano molto limitate; a nord una strada da Saga conduceva in Val Resia a Moggio Udinese attraverso il valico di Uccea, da Uccea percorrendo la valle del Mea per Tanamea e da Musi la valle del Torre si arrivava Tarcento; si trattava di comunicazioni di scadente qualit\u00e0 incassate in un territorio impervio. Migliore era invece la strada maestra che da Caporetto e Stupizza conduceva lungo la valle del Natisone fino a Cividale; esisteva anche una parallela che passava ad ovest del Monte Matajur attraverso la sella di Luico. Erano queste le uniche vie di rifornimento disponibili per le truppe italiane in combattimento tra il Monte Rombon e la conca di Tolmino.\nSchieramento degli eserciti.\nLe forze italiane.\nNell'ottobre 1917 l'ala sinistra della 2\u00aa Armata italiana comandata dal generale Capello era schierata lungo l'alta valle dell'Isonzo ma non occupava tutto il terreno; in particolare la conca di Plezzo era in parte ancora in possesso degli austriaci, mentre nella conca di Tolmino le forze austro-tedesche disponevano di una vasta testa di ponte a ovest del fiume. Tra Plezzo e Tolmino invece gli italiani avevano raggiunto e ampiamente superato l'Isonzo anche se le creste dominanti a sud del Monte Nero erano ancora in mano del nemico che difendeva anche i Lom. Dopo l'undicesima battaglia dell'Isonzo la 2\u00aa Armata occupava gran parte dell'altopiano della Bainsizza.\nLa difesa della parte settentrionale delle linee italiane era affidata al IV corpo d'armata del generale Alberto Cavaciocchi che disponeva di tre divisioni in prima linea: da nord e sud la 50\u00aa, la 43\u00aa e la 46\u00aa Divisione fanteria; in riserva c'era la 34\u00aa Divisione fanteria; questi reparti erano schierati a nord dell'Isonzo, nel settore compreso tra il Monte Rombon a nord e il villaggio di Gabrje sulla riva sinistra del fiume. Il comandante della 50\u00aa Divisione, generale Giovanni Arrighi aveva assegnato il settore del Monte Rombon e del Monte Cuklja ai tre battaglioni alpini del tenente colonnello Cantoni, mentre la conca di Plezzo era difesa dalla brigata Friuli con due reggimenti; in seconda linea la 50\u00aa Divisione schierava altri quattro battaglioni alpini e un reggimento della brigata Foggia che sbarrava la stretta di Saga.\nIl cosiddetto \"saliente del Monte Nero\" era invece difeso dalla 43\u00aa Divisione del generale Angelo Farisoglio con quindici battaglioni, e dalla 46\u00aa Divisione del generale Giulio Amadei che disponeva di diciotto battaglioni combattenti; queste truppe erano schierate nel settore dall'inizio dell'anno e disponevano di posizioni fortificate solide. Il generale Farisoglio difendeva le linee tra la sella di Za Kraju e il Monte Rosso con la brigata Genova, un reggimento della brigata Etna era posizionato sul Monte Nero, i tre battaglioni alpini del V gruppo del colonnello Magliano tra il Monte Pleka, il Monte Krasij e Drezenca; era imminente l'arrivo del 9\u00ba reggimento bersaglieri del colonnello Radaelli di rinforzo. Dal Monte Rosso alla riva dell'Isonzo a Gabrje si trovavano invece le truppe della 46\u00aa Divisione del generale Amadei.\nQuesta divisione difendeva il Monte Rosso e le linee fino allo Sleme con due reggimenti della brigata Etna, mentre a sud dello Sleme fino allo Mzli era schierata la brigata Caltanissetta con altri due reggimenti che, fortemente provati dalle perdite subite nel mesi agosto, erano gi\u00e0 in precarie condizioni. Il generale Amadei infine aveva assegnato alla brigata Alessandria la difesa del settore meno fortificato e pi\u00f9 pericoloso dallo Mzli fino alla riva sinistra dell'Isonzo. Queste forze erano in parte sparpagliate nelle retrovie: la brigata Alessandria schierava dal Vodil alla riva del fiume solo un battaglione, mentre altri battaglioni erano posizionati a Smasti, sede del comando di divisione, a Kamno e a Seli\u0161\u010de. Infine il IV corpo d'armata disponeva in riserva della 34\u00aa Divisione del generale Luigi Basso che tuttavia, privata di molte delle sue forze, era ridotta a soli due reggimenti della brigata Foggia che il 24 ottobre, ancora molto deboli per le perdite subite sulla Bainsizza, erano stazionati nelle retrovie nell'area di Caporetto. Il generale Cavaciocchi aveva ricevuto assicurazioni dal comando della 2\u00aa Armata che importanti rinforzi erano stati assegnati al suo corpo d'armata, ma al momento dell'offensiva austro-tedesca, queste forze, la brigata Potenza e la brigata Massa Carrara, erano ancora lontane tra Cividale e Faedis.\nA sud dell'Isonzo iniziava il settore delle linee italiane assegnato al XXVII corpo d'armata del generale Pietro Badoglio che, dovendo difendere un ampio settore compreso tra la riva meridionale del fiume e la parte settentrionale dell'altopiano della Bainsizza, aveva schierato la 19\u00aa Divisione a nord, sulla riva destra dell'ansa dell'Isonzo, e altre tre divisioni, la 22\u00aa, 64\u00aa e 65\u00aa, a sud, sulla riva sinistra del fiume, sulla Bainsizza. La 19\u00aa Divisione del generale Giovanni Villani sbarrava da sola l'ampio settore a nord con i suoi ventuno battaglioni, tra cui quattro battaglioni alpini; da nord a sud si succedevano la brigata Taro nella zona di Volzana, la brigata Spezia fino al Monte Jeza e al costone Cemponi, il X gruppo alpini del colonnello Salvioni, dal Varda Vhr, al Krad Vhr, fino alla confluenza del Doblar nell'Isonzo. In seconda linea il generale Villani aveva schierato la brigata Napoli nel settore Clabuzzaro-Kolovrat-Foni ma senza coprire adeguatamente il fondo valle dell'Isonzo; infine la brigata Puglie, dipendente direttamente dal comando del XXVII corpo d'armata, era posizionata vicino alla linea del Globacak.\nNella parte settentrionale dell'altipiano della Bainsizza, sulla sinistra dell'Isonzo, erano invece schierate le altre tre deboli divisioni del XXVII corpo d'armata; a nord la 65\u00aa Divisione del generale Guido Coffaro disponeva della brigata Roma e di parte della brigata Belluno; da Mesnjak fino a Hoje la 22\u00aa Divisione del generale Giovanni Battista Chiossi impiegava la sola brigata Pescara, mentre a sud, collegato con il XXIV corpo d'armata del generale Enrico Caviglia, c'era il comando della 64\u00aa Divisione del generale Vittorio Fiorone con un reggimento della brigata Belluno e un battaglione della brigata Taro. Nonostante le ripetute esortazioni del generale Cadorna, la potente artiglieria del XXVII corpo d'armata era ancora schierata in gran parte sul massiccio del Kolovrat e sul Globocak, in posizione pericolosamente avanzata, esposta ad una eventuale penetrazione nemica; dalle ore 12.00 del 22 ottobre inoltre il generale Badoglio aveva trasferito il suo posto di comando nel villaggio di Kosi, a tre chilometri dal precedente quartier generale dell'Ostry Kras dove era rimasto invece il comando dell'artiglieria.\nIl 17 ottobre era stato messo a disposizione della 2\u00aa Armata del generale Capello anche il VII corpo d'armata con il compito di costituire una massa di riserva nelle retrovie dell'ala sinistra dell'armata e intervenire eventualmente alla giunzione tra il IV e il XXVII corpo d'armata; tuttavia il VII corpo, comandato dal generale Luigi Bongiovanni era costituito da sole due divisioni ancora in corso di completamento e schieramento. La 62\u00aa Divisione del generale Giuseppe Viora nella notte del 24 ottobre aveva la brigata Salerno distesa tra Savogna e Luico in marcia per raggiungere le posizioni assegnate sul Monte Matajur, mentre una brigata di bersaglieri era in avvicinamento a Luico. La 3\u00aa Divisione del generale Ettore Negri di Lamporo era pi\u00f9 solida essendo costituita da tre brigate, ma le truppe erano ancora in trasferimento verso le posizioni assegnate: la brigata Arno era a Drenchia con solo deboli avanguardie sul Monte Kuk e sul Kolovrat, la brigata Elba si trovava a Lombai e aveva dislocato piccoli nuclei a Monte Kum, mentre la brigata Firenze costituiva la riserva del VII corpo e stava raggruppando le sue forze tra Clodig e Peternel.\nIl pomeriggio del 23 ottobre il generale Cadorna espresse un certo ottimismo durante un ultimo colloquio con il generale Bongiovanni: \"...le truppe facendo il loro dovere, la minaccia austro-tedesca non poteva avere alcuna probabilit\u00e0 di successo\". Da queste parole sembra emergere in realt\u00e0 qualche incertezza del comandante in capo legata alla effettiva capacit\u00e0 delle truppe di sostenere una battaglia difensiva. Alla vigilia dell'offensiva austro-tedesca i soldati italiani mostravano i segni delle continue e logoranti battaglie combattute con modesti risultati e pesanti perdite sul fronte dell'Isonzo. Tra i reparti erano evidenti la stanchezza fisica e psichica e un certo scadimento del morale legato al prolungamento della guerra, al numero elevatissimo di morti e feriti, all'eccessiva durezza della disciplina e alla sensazione di isolamento rispetto alla nazione. L'esercito italiano era una struttura molto rigida, con modesta capacit\u00e0 di iniziativa e di reazione, con alcuni reparti logorati dal continuo impegno in azione, sensibile al panico e alle voci, impreparato a sostenere un combattimento contro un nemico che avrebbe adottato tattiche nuove e inattese.\nPreparativi delle forze tedesche e austro-ungariche.\nGli alti comandi tedesco e austro-ungarico procedettero ad una completa riorganizzazione dello schieramento sul fronte italiano costituendo un gruppo d'armate del Trentino affidato al feldmaresciallo Conrad ed un Fronte Sud-Occidentale guidato dall'arciduca Eugenio da cui sarebbero dipese le due armate dell'Isonzo del generale Borojevic, la 10\u00aa Armata del generale Alexander von Krobatin e soprattutto la nuova 14\u00aa armata germanica che venne organizzata appositamente per costituire la massa d'urto principale dell'offensiva contro il fronte giulio. Affidata al comando del generale tedesco Otto von Below, ufficiale esperto, protagonista di molte vittorie in precedenza sul fronte orientale, la 14\u00aa Armata venne attivata il 15 settembre 1917 e il suo quartier generale venne subito trasferito nella zona d'operazioni per coordinare i preparativi dell'offensiva. Il generale von Below, dopo un colloquio l'11 settembre con il generale Ludendorff e il feldmaresciallo von Hindenburg, si rec\u00f2 a Vienna e quindi visit\u00f2 a Postumia il posto di comando del generale Borojevic prima di raggiungere con i suoi ufficiali il bacino della Sava.\nLo stato maggiore della 14\u00aa Armata, inizialmente stabilito a Kranj, venne costituito con personale particolarmente qualificato ed esperto di guerra in montagna; il capo di stato maggiore del generale Otto von Below fu proprio il generale Konrad Krafft von Dellmensingen; il generale Richard von Berendt ebbe il comando dell'artiglieria, il tenente colonnello Jochim e il maggiore von Willisen dirigevano i settori operativi e logistici del comando d'armata. L'alto comando tedesco assegn\u00f2 alla 14\u00aa Armata i quartier generali del III corpo d'armata bavarese e del LI corpo d'armata. Mentre venne disposto l'invio di notevoli quantit\u00e0 di artiglieria tedesca pesante e da campagna, di reparti di lanciamine e di truppe speciali, alla fine solo sei divisioni tedesche furono effettivamente trasferite alla 14\u00aa Armata per l'offensiva. Queste divisioni erano costituite da truppe scelte, in parte gi\u00e0 addestrate alla guerra di montagna; una settima divisione tedesca venne in seguito organizzata raggruppando alcuni battaglioni di cacciatori. Il generale von Below avrebbe anche avuto a disposizione alcune delle migliori divisioni austro-ungariche che, al comando del generale Alfred Krau\u00df, sarebbero state impegnate a Plezzo per proteggere il fianco destro dell'attacco principale a Tolmino.\nIl 15 settembre si svolse a Maribor, posto di comando del Fronte Sud-Occidentale, una prima riunione tra il generale Theodor Konopicky, capo di stato maggiore dell'arciduca Eugenio, ed il generale Krafft von Dellmensingen. In questa occasione il generale tedesco critic\u00f2 fortemente il piano d'operazioni proposto dall'ufficiale austriaco che prevedeva solo una modesta offensiva per il \"miglioramento delle posizioni\". Il generale Krafft von Dellmensingen propose invece un progetto molto pi\u00f9 ambizioso che mirasse come obiettivo minimo al raggiungimento della linea del fiume Tagliamento. Dopo alcune discussioni, l'arciduca Eugenio condivise i piani del generale tedesco e venne deciso di ampliare il settore d'attacco coinvolgendo altre forze austro-ungariche a nord e a sud della 14\u00aa Armata tedesca; l'ordine di operazioni prevedeva di \"buttare gli italiani...se possibile, fin oltre il Tagliamento\". Nonostante l'accordo, ancora il 27 settembre il generale Borojevic manifest\u00f2 sarcasticamente il suo scetticismo sulla riuscita dell'offensiva durante un nuovo incontro con il generale von Below.\nNel frattempo erano in corso i complessi movimenti delle truppe e dei materiali assegnati alla 14\u00aa Armata; le divisioni tedesche, provenienti dagli altri fronti di guerra, vennero raggruppate in un primo momento in Carinzia e Carniola, lungo la valle della Sava Dolinka. Per effettuare i trasferimenti delle truppe fu necessario un grande sforzo logistico che richiese l'impiego in un mese di circa 2.500 treni. Per ingannare i servizi di informazioni italiani, l'Alpenkorps venne inizialmente inviato in Trentino e solo ai primi di ottobre si trasfer\u00ec a Bled; a nord di Lubiana si schierarono altre tre divisioni tedesche, mentre il comando del III corpo d'armata bavarese arriv\u00f2 a \u0160kofja Loka e il LI corpo si stabil\u00ec a Kamnik. Le divisioni austro-ungariche di rinforzo furono trasferite a sud-ovest di Lubiana; a Villach e nella valle della Drava si trovavano due divisioni scelte austriache, infine altre due divisioni tedesche arrivarono a Klagenfurt. Per mantenere nell'incertezza gli italiani le truppe destinate all'offensiva vennero trattenute in queste posizioni arretrate e effettuarono solo negli ultimi giorni la marcia verso le posizioni di attacco; inoltre l'afflusso di uomini e mezzi avvenne lentamente con movimenti in gran parte di notte.\nCon l'arrivo in rinforzo alle limitate unit\u00e0 aeree austriache di numerosi reparti di caccia tedeschi fu possibile riprendere il controllo dei cieli e proteggere la marcia delle truppe; l'aviazione da ricognizione germanica pot\u00e9 inoltre effettuare accurati rilevamenti fotografici che permisero di ottenere precise informazioni topografiche del terreno.\nMolto difficile fu l'organizzazione del traffico sulle limitate vie di comunicazione disponibili e il miglioramento delle strade di accesso alla testa di ponte di Tolmino. Le vie di accesso pi\u00f9 importanti che passavano per il valico di Piedicolle verso Tolmino e il passo del Predil in direzione di Plezzo, vennero potenziate e mantenute in efficienza. Importante fu anche il posizionamento delle batterie di artiglieria che venne mantenuto segreto e completato solo nell'imminenza dell'offensiva. Sorsero notevoli difficolt\u00e0 per il trasporto e l'equipaggiamento delle truppe; c'erano carenze nella disponibilit\u00e0 di animali da soma e di conducenti e si dovettero anche impiegare mezzi di fortuna; i soldati tedeschi dovettero essere riequipaggiati per la guerra in montagna nella stagione autunnale. Contemporaneamente al trasporto dei materiali, le divisioni vennero addestrate per i nuovi compiti: si effettuarono esercitazioni di combattimento, marce in montagna, assalti di pattuglie a quote elevate. L'artiglieria venne fortemente potenziata: sul fronte giulio furono schierati 3.300 cannoni e 650 bombarde, mentre solo la 14\u00aa armata germanica disponeva di 1.600 pezzi di artiglieria, tra cui 300 bombarde.\nDal punto di vista tattico i tedeschi decisero di impiegare cannoni prevalentemente di medio e piccolo calibro, pi\u00f9 facilmente utilizzabili sul terreno montuoso, per effettuare solo un breve e violento fuoco di distruzione che, senza prolungarsi per molte ore, sarebbe stato seguito subito dall'assalto della fanteria. Il generale von Behrendt, distintosi al comando di reparti di artiglieria su altri fronti di guerra, diresse con abilit\u00e0 la dislocazione e l'organizzazione tattica delle batterie. Si previde inoltre di sferrare anche un bombardamento preliminare con granate a gas che sarebbe continuato per quattro ore per saturare la zona e costringere gli artiglieri nemici ad abbandonare i loro cannoni, a cui sarebbe seguito il tiro di distruzione per circa un'ora. Dopo il bombardamento, la fanteria tedesca e austro-ungarica, ammassata in posizione molto ravvicinata alle trincee nemiche, avrebbe dovuto subito passare all'attacco; sarebbero state adottate le nuove tattiche tedesche, gi\u00e0 utilizzate con successo dai tedeschi sul fronte orientale e dagli austriaci nei contrattacchi di Flondar e del monte Ortigara, imperniate sull'impiego delle cosiddette \"Sto\u00dftruppen\", reparti d'assalto addestrati ad adottare le tattiche di mobilit\u00e0, potenza di fuoco ravvicinato ed infiltrazione ritenute efficaci ad aprire varchi nelle linee nemiche, avanzando in profondit\u00e0 senza preoccuparsi della copertura sui fianchi e nelle retrovie.\nLa fanteria austro-tedesca d'assalto quindi fu in grado di raggiungere di sorpresa le prime linee italiane scosse dal bombardamento e di proseguire rapidamente segnalando con grandi cartelli numerati e con razzi luminosi le posizioni raggiunte alle unit\u00e0 di seconda schiera. Adottando le direttive tattiche specificate dal generale von Below nel documento n. 228 del 4 ottobre 1917, i reparti d'assalto tedeschi, guidati da ufficiali abili ed esperti, avanzarono suddivisi in gruppi tattici, sorpresero con la loro inattesa comparsa le posizioni e le batterie italiane, individuarono i punti deboli e attaccarono alle spalle i capisaldi, marciarono con grande rapidit\u00e0 in silenzio e senza sparare. Di grande importanza tattica si rivel\u00f2 inoltre l'impiego massiccio da parte dei reparti d'assalto tedeschi delle nuove mitragliatrici leggere MG 08/15 che, distribuite abbondantemente ad ogni compagnia, fornirono una grande potenza di fuoco e permisero di effettuare con successo l'infiltrazione e l'aggiramento delle posizioni italiane, i cui difensori si trovarono sistematicamente sorpresi e schiacciati dal fuoco di queste nuove armi automatiche a disposizione dei gruppi d'assalto.\nLe truppe tedesche e austro-ungariche mostrarono di sopportare stoicamente le difficolt\u00e0 del clima e del terreno e, pur non prive di dubbi sulla riuscita dell'offensiva e sulla capacit\u00e0 di resistenza dell'esercito italiano, accolsero con fiducia le notizie di una prossima avanzata. Ai reparti vennero distribuite razioni per soli quattro giorni, si prevedeva che i soldati avrebbero potuto impadronirsi dei depositi di materiali del nemico sconfitto. Le divisioni impegnate erano in gran parte formate da soldati di lingua tedesca, reclutati in regioni di forti tradizioni militari, la Pomerania, la Slesia, la Svevia, la Sassonia, la Baviera, la Stiria, il Tirolo, la Carinzia; le truppe erano stanche della guerra ma decise a combattere soprattutto per appropriarsi, dopo la vittoria, di un ricco bottino materiale.\nSchieramento finale.\nMentre continuava il difficile movimento di truppe e materiali verso la zona di operazioni, era in corso negli alti comandi tedesco e austro-ungarico la definizione degli ultimi dettagli tattici e degli scopi operativi dell'offensiva. Venne ribadito in un ordine dell'arciduca Eugenio che obiettivo della operazione \"Waffentreue\" sarebbe stato \"scacciare gli italiani fuori dai confini dell'Impero e, se possibile, anche al di l\u00e0 del Tagliamento\"; inoltre il generale von Below progett\u00f2 di proseguire l'avanzata senza interruzione anche oltre quel fiume, sboccando in pianura e costringendo il nemico ad abbandonare anche la Carnia, il Cadore e parte del Trentino; non mancavano ufficiali che ipotizzavano avanzate ancor pi\u00f9 in profondit\u00e0 in Italia settentrionale.\nPer raggiungere questi obiettivi la 14\u00aa Armata del generale von Below avrebbe esteso il suo fronte d'attacco da Tolmino verso nord, trasferendo la sua linea di avanzata principale a nord-ovest di Cividale e proseguendo lungo le direttrici Gemona-Tarcento e Cornino-Pinzano. L'ala destra dell'armata sarebbe stata potenziata e, passando per la stretta di Saga, avrebbe collaborato con le truppe tedesche in marcia lungo l'Isonzo da Tolmino verso Caporetto e Robi\u010d. Questa parte della armata dipendeva dal I corpo d'armata austro-ungarico del generale Alfred Krau\u00df che era costituito da tre esperte divisioni austriache: la 3\u00aa Divisione \"Edelweiss\", posizionata dal Monte Rombon alla strada del Plendil, la 22\u00aa Divisione \"Sch\u00fctzen\", schierata nel settore di Plezzo, la 55\u00aa Divisione fanteria, dal Monte Javor\u0161\u010dek al Monte Nero; in riserva era disponibile anche la divisione di cacciatori (\"J\u00e4ger\") tedesca.\nL'attacco principale sarebbe stato sferrato a partire dalla testa di ponte di Tolmino, dal Monte Nero a nord fino al Monte Jeza a sud, dal potente III corpo d'armata tedesco (bavarese) del generale Hermann von Stein che disponeva di quattro divisioni; a nord dell'Isonzo avrebbe attaccato la 50\u00aa Divisione austro-ungarica, mentre la 12\u00aa Divisione tedesca avrebbe fatto irruzione lungo la valle del fiume in direzione dei ponti di Caporetto. Pi\u00f9 a sud nella testa di ponte sarebbe stato concentrato l'Alpenkorps bavarese rinforzato dal forte battaglione da montagna del W\u00fcrttemberg. Queste truppe speciali avrebbero avuto il compito di conquistare tutte le quote pi\u00f9 importanti del massiccio del Kolovrat che dominavano la valle dell'Isonzo e bloccavano l'accesso alle valli del Natisone e dello Iudrio. Il III corpo disponeva in riserva in seconda linea a sette km ad est di Tolmino della 117\u00aa Divisione tedesca.\nInfine pi\u00f9 a sud, tra il Monte Jeza e i Lom di Tolmino, erano schierati il LI corpo d'armata tedesco del generale Albert von Berrer e il XV corpo d'armata austro-ungarico del generale Karl Scotti con altre quattro divisioni a cui era stato assegnato il compito di attaccare e occupare le catene montuose comprese tra la Valle Doblar e la Valle dello Iudrio, marciare su Cividale e guadagnare spazio per l'avanzata sul fianco sinistro anche della 2\u00aa Armata dell'Isonzo. Il LI corpo disponendo di poco spazio nella testa di ponte, dovette schierare in prima linea solo la 200\u00aa Divisione tedesca, mentre la 26\u00aa Divisione tedesca del W\u00fcrttemberg rimase inizialmente in seconda linea. Il generale Scotti invece posizion\u00f2 in testa la 1\u00aa Divisione austro-ungarica; la 5\u00aa Divisione tedesca, che era in forte ritardo, rimase pi\u00f9 indietro in valle Idria.\nLa 14\u00aa Armata disponeva infine di una serie di formazioni di riserve assegnate dal comando del Fronte Sud-Occidentale dell'arciduca Eugenio che avrebbero potuto essere impegnate, sulla base degli sviluppi reali della situazione, in rinforzo del gruppo Krauss verso Bergogna o del gruppo Stein in direzione di Robi\u010d. A 35\u00a0km a est di Tolmino era schierata la 35\u00aa Divisione austro-ungarica, sulla strada di Circhina era in arrivo la 13\u00aa Divisione \"Sch\u00fctzen\", mentre tra Idria e Circhina era in afflusso la 4\u00aa Divisione austro-ungarica. La pianificazione originaria dell'Alto comando tedesco aveva previsto l'intervento di altre divisioni tedesche; in particolare era stata considerata la possibilit\u00e0 di trasferire sul fronte italiano anche la 195\u00aa Divisione \"J\u00e4ger\" e la 28\u00aa Divisione fanteria; tuttavia l'evoluzione della guerra sul Fronte occidentale costrinse il generale Ludendorff a modificare le decisioni iniziali.\nL'andamento della cruenta e logorante battaglia nelle Fiandre che stava mettendo a dura prova le forze tedesche sottoposte alla costante pressione dell'esercito britannico, costrinse l'Alto comando tedesco a comunicare il 10 ottobre al quartier generale della 14\u00aa Armata che queste ultime due divisioni non sarebbero pi\u00f9 state disponibili; inoltre il generale Ludendorff avvert\u00ec, sempre il 10 ottobre, che molto presto sarebbero state ritirate le artiglierie pesanti assegnate al fronte italiano. Il 12 ottobre il Quartier generale supremo allert\u00f2 la 14\u00aa Armata che forse anche una parte delle divisioni tedesche sarebbero state richiamate. Il 18 e 19 ottobre l'Alto comando invece, rassicurato dal rallentamento degli attacchi nemici nelle Fiandre, decise di soprassedere da quest'ultima decisione e autorizz\u00f2 anche a trattenere una parte dell'artiglieria campale; rimase per\u00f2 evidente l'impazienza del Quartier generale tedesco e il suo desiderio di concludere rapidamente la partecipazione germanica sul fronte italiano. Rassicurati, i generali von Below e Krafft von Dellmensingen poterono quindi proseguire con i preparativi; nonostante ritardi nell'arrivo delle artiglierie e delle munizioni soprattutto nella conca di Plezzo, venne stabilito che l'attacco avrebbe avuto inizio il 24 ottobre, mentre le divisioni avrebbero iniziato la marcia finale di avvicinamento tra il 14 e il 16 ottobre.\nNegli ultimi giorni prima del 24 ottobre 1917 le divisioni raggiunsero i luoghi di concentramento e i soldati poterono finalmente riposare per alcune ore; il morale delle truppe era buono e i soldati erano fiduciosi di poter raggiungere il successo contro un avversario ritenuto meno pericoloso dei russi e dei francesi. All'alba del 24 ottobre 1917 le forze austro-ungariche diedero quindi inizio alla operazione \"Waffentreu\" che in pochi giorni avrebbe provocato il crollo dell'intero fronte italiano e modificato completamente, dal punto di vista militare e politico, l'andamento della guerra per l'Italia."}
{"id": "4677543", "revid": "599013", "url": "https://it.wikipedia.org/wiki?curid=4677543", "title": "About", "text": ""}
{"id": "4677544", "revid": "36426", "url": "https://it.wikipedia.org/wiki?curid=4677544", "title": "Cattedrale di Santa Maria (Calgary)", "text": "La cattedrale di Santa Maria \u00e8 la chiesa cattedrale della diocesi di Calgary, si trova nella citt\u00e0 di Calgary, in Canada.\nStoria.\nLa prima chiesa di Santa Maria risale al 1889 ed era un edificio in arenaria costruito vicino al fiume Elbow, su un terreno fornito dalla Canadian Pacific Railway, area successivamente nota come Mission District. La missione cattolica originale aveva il nome di Notre-Dame-de-la-Paix ed il terreno venne utilizzato per stabilire un villaggio di lingua francese chiamato Rouleauville ed una scuola.\nQuando la diocesi di Calgary \u00e8 stata costituita il 30 novembre 1912 da papa Pio X, la chiesa di Santa Maria \u00e8 divenuta la cattedrale e sede del vescovo.\nLa demolizione della cattedrale di arenaria \u00e8 iniziata il 21 luglio 1955 e il 30 ottobre 1955 fu posta la prima pietra per la nuova cattedrale, la cui costruzione \u00e8 stata completata nel febbraio 1957. L'attuale cattedrale \u00e8 stata ufficialmente consacrata l'11 dicembre 1957 dall'allora vescovo di Calgary, Francis Carroll.\nDescrizione.\nLa cattedrale \u00e8 costruita in stile neogotico, con pianta a croce di S. Antonio (a forma di \"Tau\"), su progetto degli architetti Maxwell Bates ed Alfred Hodges.\nTabernacolo, calici, ostensorio, porta candele e lampada sono stati tutti progettati e lanciati da \"Gunning and Son Bronze Works\" di Dublino, in Irlanda.\nLe vetrate in tutta la cattedrale sono state commissionate alla \"Franz Mayer Company\" di Monaco di Baviera, in Germania.\nIl pulpito \u00e8 stato progettato dai due architetti autori della chiesa, \u00e8 stato realizzato in legno di quercia intagliato a mano dal \"Globe Furniture Company\" di Waterloo, in Ontario. Le sculture raffigurano le figure di Cristo e dei quattro grandi profeti: Isaia, Geremia, Ezechiele e Daniele.\nSopra la porta principale svetta una statua della \"Vergine con Bambino\" in pietra artificiale, progetto dello scultore di Calgary, Luca Lindoe."}
{"id": "4677550", "revid": "767487", "url": "https://it.wikipedia.org/wiki?curid=4677550", "title": "Le due vie del destino - The Railway Man", "text": "Le due vie del destino - The Railway Man (\"The Railway Man\") \u00e8 un film del 2013 diretto da Jonathan Teplitzky.\nLa pellicola, con protagonisti Colin Firth e Nicole Kidman, \u00e8 l'adattamento cinematografico dell'omonima autobiografia di Eric Lomax.\nIl film \u00e8 stato presentato in anteprima mondiale il 6 settembre 2013 al Toronto International Film Festival.\nTrama.\nDurante la seconda guerra mondiale, Eric Lomax \u00e8 un ufficiale britannico addetto ai segnali e appassionato di ferrovie che viene catturato insieme ad altre migliaia di giovani soldati dai giapponesi, che hanno invaso Singapore, e mandato in un campo di prigionia dov'\u00e8 costretto a lavorare alla realizzazione della famigerata Ferrovia della morte, cos\u00ec chiamata per le condizioni di lavoro drammatiche e perch\u00e9 vi sono periti met\u00e0 di coloro che vi hanno lavorato, tra la Thailandia e la Birmania a nord della penisola malese. Durante la sua permanenza nel campo, Lomax \u00e8 testimone delle inimmaginabili sofferenze a cui gli uomini sono sottoposti. Egli costruisce in segreto una radio, ma viene scoperto ed in seguito torturato.\nAnni pi\u00f9 tardi, a guerra ultimata e scampato miracolosamente alla morte, Lomax soffre il trauma psicologico delle sue drammatiche esperienze e, perseguitato dall'immagine del suo torturatore, un giovane ufficiale giapponese Takashi Nagase, si isola dal mondo. L'incontro con Patti sembra per la prima volta sbloccare la sua psiche. I due si corteggiano e poi si sposano, ma la notte delle nozze gli incubi di Eric riemergono e il ricordo dell'ufficiale giapponese lo trascina agli orrori del passato. La moglie lo trova urlante sul pavimento della camera da letto ed Eric si richiude nuovamente in se stesso, scaricando la sua furia silenziosa sulla moglie e rendendole la vita insopportabile. Patti cerca allora di scoprire la causa del tormento dell'uomo amato e lottando contro il codice del silenzio che unisce gli ex prigionieri di guerra, persuade l'enigmatico Finlay a rivelarle quanto accaduto e che l'ufficiale giapponese responsabile \u00e8 ancora vivo e che lui stesso sa dove trovarlo.\nProduzione.\nMentre lavorava alla sceneggiatura, Frank Cottrell Boyce, co-sceneggiatore del film, and\u00f2 a Berwick-upon-Tweed nel Northumberland, insieme a Colin Firth, per incontrare l'allora novantunenne Eric Lomax.\nCast.\nPer il ruolo di Patricia Wallace fu inizialmente scelta l'attrice Rachel Weisz, la quale per\u00f2 dovette abbandonare forzatamente il progetto per i conflitti di programmazione con le riprese del film \"Il grande e potente Oz\" e le riprese aggiuntive di \"The Bourne Legacy\", avvenute nello stesso periodo delle riprese principali di \"The Railway Man\"; il ruolo viene affidato poi a Nicole Kidman, su richiesta dello stesso Colin Firth.\nBudget.\nIl budget del film \u00e8 stato di circa 26 milioni di dollari.\nRiprese.\nLe riprese della pellicola sono iniziate nel mese di aprile 2012 e si sono svolte tra gli Stati dell'Australia ed il Regno Unito (Scozia ed Inghilterra), con alcune sequenze girate in Thailandia.\nPromozione.\nIl primo trailer viene diffuso il 10 settembre seguente.\nDistribuzione.\nIl film viene presentato in anteprima mondiale al Toronto International Film Festival il 6 settembre 2013.\nLa pellicola \u00e8 stata distribuita nelle sale cinematografiche australiane a partire dal 26 dicembre 2013 ed in quelle britanniche dal 3 gennaio 2014, mentre in quelle italiane dall'11 settembre 2014.\nFilm correlati.\nAltri film che raccontano la prigionia in Giappone e/o la costruzione della \"ferrovia della morte\":"}
{"id": "4677551", "revid": "298229", "url": "https://it.wikipedia.org/wiki?curid=4677551", "title": "Yuliya Golubchikova", "text": ""}
{"id": "4677553", "revid": "74415", "url": "https://it.wikipedia.org/wiki?curid=4677553", "title": "Automotrice FCE ALn 64", "text": ""}
{"id": "4677555", "revid": "59785", "url": "https://it.wikipedia.org/wiki?curid=4677555", "title": "Archidamo IV", "text": "Biografia.\nArchidamo IV era figlio di Eudamida I e fratello di Agesistrata e dell'eforo Agesilao.\nNel 295 a.C. affront\u00f2 in battaglia Demetrio I Poliorcete, re di Macedonia che, dopo aver conquistato Atene, aveva volto le sue mire espansionistiche verso Sparta.\nNella prima battaglia, avvenuta nei pressi di Mantinea in Arcadia, Archidamo fu sconfitto e costretto alla fuga, mentre Demetrio, che pure aveva avuto alcune difficolt\u00e0 all'inizio della campagna, poteva quindi invadere la Laconia. Anche nella seconda battaglia, avvenuta nei pressi di Sparta, il re di Macedonia ebbe la meglio, uccidendo duecento spartiati e facendo cinquecento prigionieri, portandosi, secondo la testimonianza di Plutarco, ad un passo dalla conquista di Sparta, che all'epoca non aveva nemmeno delle mura difensive.\nTuttavia, in quell'occasione, la sorte aiut\u00f2 Archidamo perch\u00e9 Demetrio dovette immediatamente ritirarsi in quanto gli era giunta la notizia che Lisimaco, re di Tracia, approfittando della sua assenza, aveva invaso a sorpresa la Ionia, all'epoca in mano al Poliorcete, annettendola ai suoi territori.\nInoltre, gli giunse contemporaneamente la notizia che Tolomeo I, re d'Egitto aveva conquistato parte dell'isola di Cipro e aveva messo sotto assedio Salamina, dove si trovavano la madre Stratonice e i figli.\nPausania evidenzia che, dopo lo scampato pericolo della mancata conquista della citt\u00e0 da parte di Demetrio, a Sparta furono erette delle palizzate e delle fortificazioni murarie a difesa della citt\u00e0, che fino a quell'epoca ne era stata priva. Fino al regno di Archidamo IV, infatti, gli Spartani si ritenevano invincibili a tal punto da non temere un assedio nemico.\nAd Archidamo IV, morto nel 275 a.C., successe il figlio Eudamida II, che spos\u00f2 zia Agesistrata.\nIl fratello di Archidamo, Agesilao, divenne eforo nel 271 a.C. e sostenne, almeno inizialmente, il tentativo di riforma del re Agide IV, figlio di Eudamida II."}
{"id": "4677557", "revid": "648716", "url": "https://it.wikipedia.org/wiki?curid=4677557", "title": "George Asanidze", "text": ""}
{"id": "4677559", "revid": "599013", "url": "https://it.wikipedia.org/wiki?curid=4677559", "title": "Eudamida", "text": ""}
{"id": "4677560", "revid": "767487", "url": "https://it.wikipedia.org/wiki?curid=4677560", "title": "Informazioni su", "text": "Informazioni su (traduzione di \"About\") \u00e8 una finestra di dialogo che fornisce informazioni sul software e sui suoi autori. Pu\u00f2 contenere dettagli sulla versione e sulla licenza del prodotto.\nLa funzionalit\u00e0 \u00e8 stata inizialmente inserita nei programmi di Mac OS. Nel sistema operativo Microsoft Windows \u00e8 in genere posizionato nel menu \"Aiuto\"."}
{"id": "4677562", "revid": "767487", "url": "https://it.wikipedia.org/wiki?curid=4677562", "title": "Viktors \u0160\u010derbatihs", "text": ""}
{"id": "4677563", "revid": "124610451", "url": "https://it.wikipedia.org/wiki?curid=4677563", "title": "Opere e poetica del Marchese de Sade", "text": "Alla base di tutte le opere e della poetica del \"Marchese de Sade\" vi \u00e8 un'idea estrema di concepire la realt\u00e0; l'autore, per distinguersi ed allontanarsi sempre pi\u00f9 dalla morale religiosa convenzionale, dall'idea di convivenza civile e sistema sociale condiviso, imposta un edificio filosofico in cui i suoi fondamenti e colonne portanti sono l'ateismo e il libertinaggio pi\u00f9 esagerato.\nScrittore prolifico, al limite dell'ossessivo, di romanzi e racconti, drammi teatrali e saggi filosofici, viene considerato anche uno degli esponenti dell'Illuminismo pi\u00f9 radicale. L'eroe protagonista qui \u00e8 sempre un anti-eroe, che si macchia dei delitti pi\u00f9 spaventosi, per poi giustificare intellettualmente le proprie azioni; il tutto per ribaltare i valori comuni di virt\u00f9 e vizio, dando al primo una connotazione eminentemente negativa, mentre al secondo una forza trionfante derivatagli dal suo esser conforme alla realt\u00e0 del mondo naturale.\nPer tutto il XIX secolo e il primo XX secolo influenz\u00f2 pi\u00f9 o meno direttamente romanzieri e poeti, come Gustave Flaubert, F\u00ebdor Dostoevskij, Algernon Swinburne, Arthur Rimbaud e i decadenti (Baudelaire, Barbey d'Aurevilly, Huysmans, ecc.), Victor Hugo, Mary Shelley, Pierre Lou\u00ffs, George Sand, i surrealisti e Guillaume Apollinaire: quest'ultimo lo defin\u00ec come \"lo spirito pi\u00f9 libero che sia mai esistito\". Il caposcuola del surrealismo Andr\u00e9 Breton lo proclam\u00f2 \"Divin Marchese\" in riferimento al \"Divin Aretino\", il primo autore erotico dell'epoca moderna (XVI secolo). Un'influenza sadiana \u00e8 rilevante anche in filosofi come Max Stirner, sulla psicoanalisi teorica di Freud, su innumerevoli autori e artisti successivi (ad esempio Pier Paolo Pasolini) e, secondo Georges Bataille e altri studiosi, anche Friedrich Nietzsche potrebbe aver subito l'influenza filosofica di Sade.\nDopo la morte tutti i suoi lavori sono stati inclusi nell'Indice dei libri proibiti della Chiesa cattolica. Napoleone Bonaparte nel suo \"Memoriale di Sant'Elena\" definisce il romanzo sadiano \"La nuova Justine\" come \"\"il libro pi\u00f9 abominevole generato dalla fantasia pi\u00f9 depravata\". Il suo nome stesso, d'altra parte, \u00e8 all'origine del termine sadismo, indicante l'eccitazione sessuale prodotta da atti di crudelt\u00e0 compiuti su un'altra persona, influenzando il moderno immaginario del sadomasochismo.\nPresentazione.\nSecondo la filosofa francese di matrice femminista Simone de Beauvoir \"le anomalie sadiane assumono un loro valore specifico nel momento in cui, invece di considerarle come un qualcosa d'imposto per natura, l'autore si propone d'elaborarle in un sistema col proposito specifico di rivendicarne la bont\u00e0\". Nel suo saggio intitolato \"Bruciare Sade?\" parte da un approccio che lega la personalit\u00e0 di de Sade alla sua opera: egli orient\u00f2 le sue particolarit\u00e0 psicofisiologiche in direzione di una determinata 'morale alternativa' e plasm\u00f2 ostinatamente queste sue singolarit\u00e0 fino a concludere col considerarle intime alla condizione umana generale. La questione che si pone \u00e8: \u00e8 possibile senza rinnegare la propria individualit\u00e0 soddisfare le aspirazioni pi\u00f9 universali, oppure \u00e8 solamente attraverso il sacrificio delle 'differenze' che pu\u00f2 riuscire l'integrazione dentro la collettivit\u00e0.\nSecondo lo studio della Beauvoir fin dalla giovent\u00f9 la sua personalit\u00e0 mostr\u00f2 una certa predisposizione al cambiamento continuo e alla sperimentazione di nuove situazioni in quanto, nonostante le posizioni di rilievo ricoperte nell'esercito e le occupazioni privata, non era in fin dei conti mai soddisfatto; la precoce frequentazione dei bordelli gli ha poi introiettato il desiderio di scatenare tutte le pi\u00f9 inconfessabili fantasie. Per la filosofa, poi \"le pratiche sessuali dell'aristocrazia del tempo includevano situazioni molto pi\u00f9 imbarazzanti di quelle per cui \u00e8 stato processato Sade\".\nMa al di fuori delle mura della sua \"petit maison\" Sade s'\u00e8 sempre caratterizzato come persona dal carattere cordiale e un buon conversatore; i dati conservati circa la sua personalit\u00e0 rivelerebbero allora il comportamento tipico d'un uomo timido, timoroso degli altri e anche della stessa realt\u00e0 che lo circonda. Si sente, almeno in parte, un isolato e disadattato, ed \u00e8 ci\u00f2 che gli ha fatto scegliere l'immaginazione come valvola di sfogo, anche per difendersi dalla realt\u00e0 sempre pi\u00f9 caotica che lo circondava (debiti, questioni d'affari e familiari difficili e problemi con la giustizia): nell'erotismo pi\u00f9 sfrenato ha allora l'unico mezzo in cui poter trovare un po' di stabilit\u00e0.\nSade filosofo.\nSade si \u00e8 sempre proclamato un filosofo di professione; Jean Deprun nel suo articolo introduttivo alle opere del Marchese per la \"Pl\u00e9iade\", si chiede: \"Sade era un filosofo? Risponderei affermativamente, nel senso polemico del termine, non quindi come fratello postumo di Platone o Cartesio, bens\u00ec come seguace dell'Illuminismo\"\".\nSade si \u00e8 sempre presentato come un uomo appartenente al suo tempo ed il suo materialismo procede di fatto dall'illuminismo pi\u00f9 radicale: i \"saggi\" filosofici che alterna alle scene pi\u00f9 crude dei suoi romanzi sono per lo pi\u00f9 prestiti diretti, a volte anche d'intere pagine, dei pensatori materialisti Paul Henri Thiry d'Holbach, Julien Offray de La Mettrie e Denis Diderot. Oltre a questi, le principali fonti filosofiche di Sade sono state le opere di Niccol\u00f2 Machiavelli, Thomas Hobbes, Jean-Jacques Rousseau, Helv\u00e9tius, Montesquieu e Voltaire; questi ultimi furono conoscenze personali del padre e dello zio abate.\nTuttavia Deprun nota tre principali differenze rispetto ai principi fisico-deontologici dell'illuminismo, primo fra tutti l'assoluto isolamento e solitudine che lo caratterizza (in ci\u00f2 simile a Rousseau): Sade \u00e8 un uomo solo, gli altri essendo per lui nient'altro che prede o, nella migliore delle ipotesi, complici; poi l'intensit\u00e0 dell'espressione libertina, il piacere \u00e8 completo quando l'atto \u00e8 il pi\u00f9 violento possibile, tutto \u00e8 buono quando \u00e8 eccessivo ed esagerato; infine la Natura intesa in maniera del tutto anti-etica, essa \"\u00e8 crudele ed il male \u00e8 l'unico modo per servirla adeguatamente... bene \u00e8 seguire l'esempio naturale, il quale ci presenta un numero infinito di omicidi e distruzioni in tutte le forme possibili ed immaginabili\". La morte e la distruzione servono per rinnovare costantemente la Natura, pertanto sono un bene.\nSade ha il diritto di definirsi un filosofo, conclude Deprum, rivelando la tendenza pi\u00f9 estrema dell'illuminismo: \"un figlio naturale, nel doppio senso di illegittimo e non molto somigliante\".\nPerfino Benedetto Croce, severo critico dei filosofi-artisti e dei libertini come Sade, ha affermato che \u00abil marchese de Sade asser\u00ec dure e coraggiose verit\u00e0, di quelle verit\u00e0 da cui si suol torcere il viso, quasi che in tal modo si riesca ad annullarle\u00bb.\nSade politico.\nAnche se non costruito organicamente, il pensiero di Sade contiene anche, in parte, un'idea politica. Fatto rilasciare dopo lunga prigionia grazie al decreto dell'Assemblea Nazionale Costituente del 13 marzo 1790 che abolisce le lettre de cachet, per quasi tre anni partecipa attivamente al processo rivoluzionario: collabora scrivendo vari discorsi, tra cui \"Id\u00e9e sur le mode de la sanction des loix\" e quello letto al funerale di Marat; gli fu assegnato il compito di proporre modifiche sull'organizzazione dell'assistenza pubblica ospedaliera e quello di dare alle strade nuovi nomi, infine viene nominato segretario di sezione.\nNon passa molto per\u00f2 che si trova costretto \"dalla coscienza\" a dimettersi, difatti:\"Sono stanco, esausto, ho sputato sangue. La riunione \u00e8 stata talmente burrascosa che, davvero, non ne posso pi\u00f9. Ieri, tra l'altro, ho dovuto ritirarmi due volte per lasciar il posto al mio vice. Volevano votare un orrore disumano. Mi sono rifiutato, di punto in bianco. Grazie a Dio me ne sono liberato!\"\nL'8 dicembre 1793 viene arrestato, probabilmente perch\u00e9 considerato un 'moderato': viene anche iscritto nelle liste dei futuri ghigliottinati, ma alla fine riesce a sfuggirvi e viene rilasciato in ottobre 1794, dopo il Regime del terrore. Da allora in poi Sade inizia per\u00f2 ad essere attaccato per i suoi romanzi: \"Aline e Valcour\" era considerato scandaloso e \"La Nuova Justine\" deve essere pubblicata clandestinamente.\nIl pensiero di Sade si avvicina alla corrente del libertinismo settecentesco: \"Tutto \u00e8 nella Natura\", sostiene, quindi una conciliazione tra Eros e Natura. Nel testo \"Francesi, ancora uno sforzo se volete essere Repubblicani\" inserito ne \"La filosofia del boudoir\" (1795) si oppone al deismo di Maximilien Robespierre e del suo Culto dell'Essere Supremo accusandolo cos\u00ec di voler soffocare l'autentica rivoluzione totale, che dev'esser innanzi tutto quella dei costumi.\nIl pensiero.\nPer Simone de Beauvoir il nobile de Sade era un uomo profondamente razionalista che sentiva il bisogno di comprendere le dinamiche interne delle azioni umane, ha creduto di trovare certe prove al riguardo e ne ha dato una sua interpretazione, una sua verit\u00e0: \u00e8 questo desiderio di ricerca che gli ha fatto oltrepassare con un balzo la tradizionale concezione della sessualit\u00e0, per trasformarla in un'autentica, unica ed assoluta, verit\u00e0 naturale. Le idee di de Sade, sempre secondo la Beauvoir, anticipano in larga parte quelle di Max Stirner, Friedrich Nietzsche, Sigmund Freud e dello stesso Surrealismo ma, a differenza di questi, il suo lavoro \u00e8 - in senso strettamente filosofico - in gran parte illeggibile in quanto conduce spesso all'incoerenza.\nPer Maurice Blanchot il pi\u00f9 intimo pensiero di de Sade rimane impenetrabile, anche se all'interno di tutta la sua opera abbondano i ragionamenti teorici, molto ben chiaramente espressi, e nonostante il fatto ch'essi siano pienamente conformi alle regole dialettiche della logica. In de Sade il \"sistema della logica\" viene utilizzato costantemente e con certosina pazienza pi\u00f9 e pi\u00f9 volte sullo stesso argomento; l'autore scruta tutti gli argomenti che sente pi\u00f9 vicini alle sue corde da ogni punto di vista, prendendo in esame le obiezioni e avendo premura di rispondervi a tono. Il suo linguaggio \u00e8 ricco, di un'esagerata chiarezza, fermo e preciso; tuttavia, secondo il critico, non \u00e8 possibile vedere il fondo del suo pensiero, in qual direzione si dirige e da quale direzione \u00e8 giunto. Cos\u00ec dopo un intenso tentativo di costruzione razionalizzante, il tutto si scioglie in un completo irrazionalismo.\nLeggendo con la dovuta attenzione che merita l'intera opera di de Sade, prosegue Blanchot, si genera nel lettore un'inquietudine intellettuale nei confronti di questo pensiero che sempre si rinnova, pur impegnandosi a distruggere e crear nuove macerie, tanto pi\u00f9 nella misura in cui il linguaggio dell'autore \u00e8 semplice, non facendo mai uso di complesse figure retoriche o di argomenti inverosimili.\nLa nascita di una filosofia.\nIncarcerato, per volere della moglie, si dedic\u00f2 soprattutto a leggere e a scrivere, giungendo a raccogliere una libreria di oltre 600 volumi, interessato com'era sia ai classici (Francesco Petrarca, Giovanni Boccaccio, Miguel de Cervantes) sia alla filosofia, soprattutto quella rousseauiana. Quando le autorit\u00e0 carcerarie gli negarono \"Le confessioni\" cos\u00ec scrive alla moglie: \"Sappiate che una cosa \u00e8 buona o cattiva a seconda del livello in cui uno si trova, non di per s\u00e9. Se un autore come Rousseau pu\u00f2 essere pericoloso per la vostra razza ipocrita, per me invece \u00e8 un grandissimo pensatore. Jean-Jacques \u00e8 per me ci\u00f2 che per voi \u00e8 L'Imitazione di Cristo. La morale e la religiosit\u00e0 di Rousseau sono cose particolarmente difficoltose per me ed io lo leggo ogni qualvolta voglia migliorare me stesso\". \nCome Rousseau, crede alla giustezza dell'uomo naturale, ma la sua concezione \u00e8 pi\u00f9 vicina all\"'homo homini lupus\" di Hobbes che al buon selvaggio del ginevrino: l'uomo \u00e8 un selvaggio crudele, e deve accettarsi com'\u00e8.\nInteressato non solo agli studi umanistici, la sua biblioteca comprende anche libri di genere pi\u00f9 spiccatamente scientifico come la \"Storia naturale\" di Georges-Louis Leclerc de Buffon\nL'ateismo.\nMaurice Heine ha messo in evidenza la forza dell'ateismo teorico e pratico di de Sade ma, come anche Pierre Klossowski, dice che quest'ateismo non \u00e8 a sangue freddo. Nel momento in cui gli giunge davanti agli occhi il nome di Dio il suo linguaggio immediatamente si spegne, il tono si alza, il feroce odio antireligioso che emana pare provocargli difficolt\u00e0 di ragionamento lucido e turbamento. Egli si defin\u00ec \"\u00abateo sino al fanatismo\u00bb\".\nNon \u00e8 pertanto certamente nelle scene pi\u00f9 eccessive di orge e libertinaggio in cui l'autore d\u00e0 maggior prova della propria passione, ma invece nel violento disprezzo, nella suprema vertigine di \"volont\u00e0 di potenza\" (per usare un'espressione di Nietzsche) che si sveglia immediatamente in lui ogni qualvolta percepisca una qualche forma di religiosit\u00e0: l'idea di Dio \u00e8 in qualche modo la mancanza inespiabile dell'umanit\u00e0, il suo pi\u00f9 autentico peccato originale. Ora, \u00e8 quest'idea stessa, essendo fondata sul Nulla - e dimostrando pertanto che lo stesso essere umano \u00e8 nulla -, ad autorizzare e giustificare il crimine anche pi\u00f9 spietato contro chi invece l'accetta (contro l'uomo che ha accettato di farsi nulla davanti a Dio): per de Sade non esiste purtroppo ancora un mezzo abbastanza energico e sicuro che possa estirpare l'idea di Dio dal cuore dell'uomo.\nSade spiega che, non conoscendo l'uomo ci\u00f2 che vedeva di fronte a s\u00e9, non essendo ancora capace d'attribuirgli una spiegazione naturale, nell'impossibilit\u00e0 in cui si trovava di spiegare le propriet\u00e0 ed il comportamento della Natura, ha eretto al di sopra di se stesso un essere immaginario onnipotente creatore e dominatore del mondo naturale: Dio, capace di produrre tutte le cause e gli effetti a lui sconosciuti. Molti dei ragionamenti sadiani, che passano dal malteismo all'ateismo pi\u00f9 esplicito, sono ripresi dal barone d'Holbach e da Jean Meslier.\nSade in alcune circostanze rimpiange anche il paganesimo antico, criticando il culto dell'Essere supremo imposto dalla Rivoluzione \nL'abitudine a credere che ci\u00f2 sia vero, ed il conforto interiore che una tale fede dona, \u00e8 niente altro che un modo per tranquillizzare la propria pigrizia mentale; quest'invenzione col tempo si cerc\u00f2 addirittura di dimostrarla (vedi Esistenza di Dio) in maniera \"geometrica\" e la persuasione divenne cos\u00ec forte, cos\u00ec radicata abitudine, che ci volle tutta la forza della ragione per poter preservar nel tempo un tal errore. Cos\u00ec, secondo de Sade, per placare gli effetti negativi che la Natura ha portato agli uomini, si cominci\u00f2 a adorare e implorare Dio, creando al contempo tutta una gerarchia di colpe e penitenze, il tutto effetto di paura e debolezza.\nLa visione teologica sadiana \u00e8 stata criticata anche da alcuni atei, come Albert Camus, e, sulla scia di Camus, da Michel Onfray, il quale lo accusa di gnosticismo - negando il suo ateismo - e di proto-fascismo, ignorando l'aspetto erotico e romanzesco ma considerando alla lettera solo quello \"filosofico\".\nLo scrittore cristiano ortodosso F\u00ebdor Dostoevskij, dalla lettura di Sade, ricava invece la propensione al sadismo e alla sopraffazione del forte sul debole presente nell'umanit\u00e0 (raffigurata poi in diversi personaggi dei suoi libri, come il Principe di \"Umiliati e Offesi\", Svidrigajlov di \"Delitto e castigo\" e Stavrogin de \"I demoni\", immorali e corrotti, ma destinati poi alla crisi personale e al suicidio), e si convince che solo la fede cristiana possa attenuarla. Per l'autore russo, Sade con il suo ateismo senza morale \u00e8 uno degli esempi razionali per cui \u00abuna volta ripudiato Cristo, l'intelletto umano pu\u00f2 giungere a risultati stupefacenti\u00bb poich\u00e9 \u00abvivere senza Dio \u00e8 un rompicapo e un tormento. L'uomo non pu\u00f2 vivere senza inginocchiarsi davanti a qualcosa. Se l'uomo rifiuta Dio, si inginocchia davanti ad un idolo. Siamo tutti idolatri, non atei\u00bb. Ne \"I fratelli Karamazov\" uno dei personaggi, il tormentato Iv\u00e0n Karamazov, pronuncia - in un dialogo col fratello Al\u00eb\u0161a che ha intrapreso la carriera religiosa - la celebre frase: \u00abSe Dio non esiste, tutto \u00e8 permesso\u00bb, che richiama diverse affermazioni sadiane.\nLa ragione come mezzo di verifica.\nPer Sade la Ragione \u00e8 la facolt\u00e0 naturale per cui un essere umano sceglie tra un oggetto e un altro, in proporzione alla quantit\u00e0 di piacere o danno che quest'oggetto porta con s\u00e9; questo calcolo sottost\u00e0 interamente alla legge dei sensi, poich\u00e9 solo da questi si ricevono le impressioni comparative riguardanti i dolori a cui si vuole sfuggire o i piaceri a cui si tende (la ragione proviene quindi direttamente dal sensismo).\nLa ragione non \u00e8 quindi altro che la bilancia con la quale si pesano gli oggetti per vederne cos\u00ec la relazione sussistente tra loro, di modo che sia sempre il maggior piacere ad avere la meglio ed essere scelto. Sia negli esseri umani come in tutte le altre specie animali, ci\u00f2 \u00e8 il risultato del meccanismo pi\u00f9 automatico e materiale possibile: non esiste mezzo di verifica pi\u00f9 affidabile.\nEsistenza reale ed esistenza oggettiva.\nIl primo effetto della ragione \u00e8, per Sade, quello di stabilire una distinzione essenziale tra l'oggetto che effettivamente appare e quello che viene percepito; la rappresentazione e la percezione di uno stesso oggetto sono pertanto due tipi differenti di situazione. Quando l'oggetto non si mostra davanti a s\u00e9, ma \u00e8 pur presente nel tempo per la mente, ci\u00f2 si chiama memoria; se gli oggetti si presentano nella mente ora non mostrandosi, ci\u00f2 si chiama immaginazione e questa \u00e8 la causa di tutti gli errori.\nFonte pi\u00f9 abbondante di questi errori \u00e8 la supposizione di esistenza da parte di questi oggetti costituiti esclusivamente da percezione interiore: dar a tal percezioni un'esistenza del S\u00e9, nella medesima forma in cui vengono concepiti separatamente. Pertanto Sade d\u00e0 a quest'idea separata emersa dall'oggetto immaginato il nome di \"esistenza oggettiva o speculativa\", per differenziarlo dall'oggetto presente a cui d\u00e0 la definizione di \"esistenza reale\".\nSui pensieri e le idee.\nNiente \u00e8 pi\u00f9 comune, dice Sade, dell'auto-ingannarsi tra la reale esistenza dei corpi che stanno al di fuori di s\u00e9 e l'esistenza \"oggettiva-speculativa\" delle percezioni che si trovano all'interno della propria mente; le medesime percezioni si differenziano da ci\u00f2 che le percepisce in quanto, certamente, percepiscono gli oggetti presenti ma anche le loro relazioni, e le relazioni di queste relazioni.Sono pensieri in quanto portano le immagini delle cose assenti, mentre sono idee in quanto trasportano immagini che stanno dentro di noi; tuttavia, senza dubbio alcuno, tutte queste cose non sono altro che modalit\u00e0 o forme d'esistenza del S\u00e9, le quali rimangono pressoch\u00e9 indistinguibili, proprio come l'estensione, la solidit\u00e0 e la figura, il colore, il movimento di un corpo si distinguono da quel medesimo corpo.\nLa fallacia della semplice relazione causa-effetto.\nPoi, dice Sade, facilmente s'immaginano termini generali per comprendere in un'unica definizione tutte le idee particolari in qualche modo simili; \u00e8 stato dato il nome di Causa a tutto ci\u00f2 che produce qualcosa da un qualcosa che rimane distinto: l'effetto della causa sarebbe quello di produr un cambiamento in un oggetto ulteriore, un effetto.Tutto ci\u00f2 produce nelle persone immagini confuse di essere, azione, reazione e cambiamento e finiscono col servirsene per credere d'avere invece percezioni chiare e distinte, ed infine giungere ad immaginare che possa esistere una causa che sia e rimanga realmente distinta da qualsiasi altro corpo, organismo o ente e che, senza alcun movimento n\u00e9 azione possa produrre tutti gli effetti immaginabili.\nPer Sade la totalit\u00e0 degli esseri, agendo e reagendo costantemente gli uni sugli altri, producono e soffrono al medesimo tempo nel Divenire ma, l'intima progressione degli esseri che sono stati cause ed effetto presto producono nelle menti di coloro che vogliono trovare ad ogni costo le cause e i relativi effetti di tutto una conclusione: ripercorrendone cos\u00ec la lunga sequenza di idee pare loro pi\u00f9 facile risalire ad una 'prima causa', immaginata come Causa universale (essendo la totalit\u00e0 delle cause particolari suoi effetti) la quale non \u00e8 a sua volta effetto d'alcunch\u00e9.\nIn conclusione, il prodotto dell'esistenza oggettiva-speculativa, \u00e8 quello a cui le persone danno il nome di Dio: dice in \"Juliette\" \"sono d'accordo che non capiamo il rapporto, la sequenza e la progressione di tutte le cause, ma l'ignoranza di un fatto non \u00e8 mai motivo sufficiente per crearne o determinarne degli altri\".\nLa critica del giudaismo.\nIn quanto antiteista e contro le religioni abramitiche, Sade, sull'esempio dell'illuminismo, aderisce anche all'antigiudaismo, ossia la critica verso la religione ebraica, in cui vede le radici del cristianesimo. Sade esamina l'ebraismo come segue: in primo luogo critica il fatto che i libri della Torah siano stati scritti molto tempo dopo il loro presunto verificarsi, lasciando quindi un margine d'incertezza alla stessa narrazione storica. Afferma pertanto che tutte queste opere sono soltanto il lavoro di abili buffoni e che in esse vi si possono trovare non tracce della divinit\u00e0, bens\u00ec il risultato della stupidit\u00e0 umana.\nLa prova di questo, per Sade, \u00e8 il fatto che il popolo ebraico s'autodefinisce come \"eletto\", affermando che solo ad esso ha parlato Dio e che a Lui interessa solo la loro sorte; che solo per esso muta il corso degli astri, separa il mare in due parti, fa cadere la manna dal cielo: come se non fosse stato molto pi\u00f9 facile per quel Dio penetrare i cuori ed illuminare le menti che cambiare il corso della natura; come se questa predilezione in favore di un popolo potesse accordarsi con la suprema maest\u00e0 dell'essere che ha creato l'intero universo.\nSade presenta anche come prova che induce a dubitare fortemente degli eventi straordinari narrati dalla Torah il fatto che i documenti storici delle nazioni confinanti non citano in alcun modo nessuno di tali presunti miracoli meravigliosi. Egli prende in giro anche la consegna dei Dieci comandamenti da parte di Mos\u00e8: mentre difatti Yahweh era impegnato nella \"dettatura\" del decalogo, il popolo cosiddetto eletto si stava costruendo un vitello d'oro da poter adorare. Cita infine altri esempi di incredulit\u00e0 da parte degli Ebrei, come per dire che in certi momenti essi furono ben poco fedeli al loro Dio, e questo proprio quando le disgrazie non li opprimevano con maggior durezza.\nLa critica al cristianesimo.\nNel respingere il Dio degli Ebrei, de Sade s'impone di esaminare con attenzione anche la dottrina cristiana. Inizia quindi col dire che la stessa biografia di Ges\u00f9 di Nazareth \u00e8 piena di trucchi e acrobazie circensi, con guarigioni da ciarlatano e giochini di parole: quello che viene pubblicizzato come Figlio di Dio per Sade non \u00e8 altro che \"un Ebreo pazzo\". Essendo poi nato in una stalla risulta essere il simbolo per eccellenza dell'abiezione, della miseria e della pusillanimit\u00e0, caratteristiche queste che non fanno altro che contraddire una presunta \"Maest\u00e0 divina\".\nEgli dice infine che il successo del cristianesimo si \u00e8 verificato perch\u00e9 ha conquistato la simpatia del popolo incolto, predicando la semplicit\u00e0 mentale (povert\u00e0 di spirito) come fosse una virt\u00f9.\nIl concetto d'Uguaglianza.\nSade considera tutti gli individui \"uguali\" di fronte all'unica grande legge naturale, di modo che nessuna persona singola ha il pieno diritto di \"non\" essere sacrificata in nome della conservazione altrui; questo anche se la propria felicit\u00e0 dipende dalla rovina degli altri: il suo concetto d'uguaglianza \u00e8 pertanto intimamente interconnesso a quello di egoismo. Tutti gli uomini sono uguali, questo significa che nessuna creatura vale di pi\u00f9 di un'altra, e quindi tutti sono intercambiabili, nessuno \u00e8 necessario ed indispensabile, in quanto non vi \u00e8 alcun valore ad essere un'unit\u00e0 all'interno d'un numero infinito.\nLa totalit\u00e0 degli esseri umani \u00e8 senza scampo perfettamente \"uguale\" nella sua essenziale nullit\u00e0: anche l'uomo pi\u00f9 potente, nel disperato tentativo di ridurre questo Nulla, non fa infine altro che renderlo ancora pi\u00f9 evidente ed esplicito. La formula di reciprocit\u00e0 dei diritti mediante una regola valida tanto per le donne come per gli uomini pu\u00f2 essere soltanto questa: prendere per s\u00e9 tutto ci\u00f2 che si desidera, ottener ci\u00f2 che si vuole, anche se \u00e8 necessario prenderselo con la forza dagli altri. Questo almeno rende il singolo libero - colui che sa esprimere liberamente tutto se stesso senza alcuna limitazione - in confronto agli altri.\nSimili proposizioni paiono irrefutabili a Sade: l'uomo ha il diritto di posseder il suo prossimo per soddisfare i propri desideri; gli esseri umani son cos\u00ec ridotti al rango di oggetti, solo e nient'altro che organi sessuali e, come qualsiasi altro oggetto, perfettamente intercambiabili, quindi anonimi e privi di qualsivoglia individualit\u00e0.\nL'Egoismo integrale.\nPer Maurice Blanchot principio fondamentale per eccellenza del pensiero sadiano \u00e8 il \"relativismo assoluto\", si tratta cio\u00e8 di una filosofia dell'interesse portata avanti in completo egoismo. Per Sade ognuno \"deve!\" fare ci\u00f2 che vuole e non esiste altra legge oltre a quella che si basa sul proprio \"principio di piacere\"; lo stesso principio che fu sottolineato pi\u00f9 tardi dall'occultista inglese Aleister Crowley nel suo \"Il libro della legge\".\nQuesta anti-morale \u00e8 fondata in primo luogo da una visione di solitudine assoluta dell'essere umano, abbandonato in mezzo al mondo: la Natura crea l'uomo e lo fa nascere irrimediabilmente solo, non esistendo alcuna specie di relazione che possa accomunar l'uomo all'altro uomo, il singolo individuo ai propri simili. L'unica regola di condotta, quindi, \u00e8 che l'uomo scelga per s\u00e9 tutto quel che preferisce e che pi\u00f9 gli aggrada, a prescindere dalle conseguenze che una tal decisione possa causar al prossimo.\nIl pi\u00f9 grande dolore e la sofferenza altrui contano sempre meno del proprio piacere: l'acquisizione, anche di una minima gioia, in cambio di tutta una serie di disgrazie che cadono sopra gli altri, \u00e8 sempre meritevole d'essere conseguita; questa legge sta, che lo si voglia ammettere o meno, dentro il cuore d'ognuno fin dai primordi della sua storia. Gli effetti sugli altri del crimine commesso non ne impedisce affatto l'esecuzione; ch\u00e9 l'intima soddisfazione interiore sar\u00e0 sempre maggiore del danno esteriore.\nQuesto principio d'egoismo cosmico \u00e8 perfettamente chiaro in Sade e lo si pu\u00f2 ritrovare nella totalit\u00e0 della sua opera: l'egoismo cerca allora il potere, il quale a sua volta si fa portatore del diritto anche al genocidio, se necessario. Secondo il parere espresso da Sade la vita comunitaria \u00e8 inaccettabile in quanto i principii che vi presiedono sono inaccettabili; il rimorso infine consiste soltanto nel timore della sanzione, pertanto rimossa questa la strada per il piacere \u00e8 sgombra da ogni ostacolo.\nIl Potere.\nPer Sade il potere \u00e8 un diritto, ma un diritto che dev'essere conquistato. Per gli uni, le origini sociali rendono il potere pi\u00f9 accessibile, mentre gli altri devono cercare di raggiungerlo da una posizione iniziale di svantaggio. I personaggi che detengono il potere, nelle opere di Sade, sono coloro che hanno avuto la forza titanica di superare i pregiudizi (morali, ma non solo), ci\u00f2 in antitesi col resto dell'umanit\u00e0.\nAlcuni si trovano gi\u00e0 in posizioni privilegiate, duchi, ministri, vescovi ecc, e sono forti perch\u00e9 sono parte fin da principio di una classe forte; ma il potere non \u00e8 soltanto uno 'status' acquisito per nascita o socialmente, ma anche e soprattutto una decisione e una conquista: \u00e8 realmente potente solo colui che \u00e8 capace di raggiungerlo attraverso le sue sole forze e tutta l'energia messa in campo. In tal senso Sade \u00e8 in parte \"democratico\", concepisce difatti anche personaggi potenti che sono via via saliti dalle classi pi\u00f9 basse e meno favorite della societ\u00e0; in tal modo i punti di partenza del potere possono esser le due situazione estreme opposte, l'enorme fortuna da una parte, l'estrema miseria dall'altra.\nIl potente che nasce in mezzo ai privilegi si trova troppo in alto per non cadere, precipitare prima o poi rovinosamente; mentre colui che \u00e8 nato in povert\u00e0 si trova troppo in basso per poter conformarsi alle leggi sociali senza perire. Sade non ama chi nasce potente, bens\u00ec chi lo diventa: cos\u00ec le stesse idee rivoluzionarie di uguaglianza e libert\u00e0 - libert\u00e0 che si fa arbitrio - sono, in Sade, argomenti attraverso i quali viene affermato il diritto dell'uomo al dominio. Tutto ci\u00f2 accade proprio nel momento in cui le distinzioni scompaiono e i banditi vengono elevati alla stessa condizione dei nobili.\nIn Sade, secondo alcuni, \u00e8 per\u00f2 presente, con le solite contraddizioni della sua opera, anche una critica dura e spietata del potere in quanto tale e, secondo quanto espresso dallo scrittore Fulvio Abbate in un articolo per bicentenario della morte del marchese, \u00abPier Paolo Pasolini, di Sade non comprese nulla, il senso dell'opera del nostro marchese \u00e8 una barricata letteraria contro il potere e non una legittimazione dello stesso nella sua forma pi\u00f9 assoluta e prevaricante. Anche i comunisti di Sade non hanno mai capito la grandezza\u00bb.\nIl crimine.\nPer l'anti-eroe sadiano il crimine \u00e8 un'affermazione di potere, conseguenza della regola dell'egoismo integrale; il criminale sadiano non ha il minimo timore d'un eventuale punizione divina in quanto ateo, pertanto sostiene d'aver superato quella 'minaccia'. Sade risponde poi all'eccezione che esiste per la perpetua soddisfazione criminale: quest'eccezione consiste nel fatto che il potente trova la sua disgrazia nella propria ossessiva ricerca del piacere, passando cos\u00ec da tiranno a vittima. Egli stesso comincer\u00e0 a vedere allora la legge del piacere come una trappola mortale per cui, in conclusione, l'umanit\u00e0 invece di voler il trionfo dell'eccesso accetta di tornar a vivere nella preoccupazione del male minore.\nLa risposta di Sade a questa questione \u00e8 chiara: all'uomo che si lega al male non potr\u00e0 mai accadere nulla di male! Questo \u00e8 il tema centrale di tutta la sua opera, il male porta bene mentre il bene porta male, la virt\u00f9 \u00e8 una disgrazia mentre il vizio una costante prosperit\u00e0; la virt\u00f9 crea agli uomini i peggiori infortuni, ma non perch\u00e9 li espongono ad eventi sfortunati, bens\u00ec perch\u00e9 se si toglie l'idea fantasiosa di virt\u00f9 qualsiasi miseria e tristezza che regna nel mondo diventa occasione di piacere, cos\u00ec anche i pi\u00f9 grandi tormenti si fanno immense volutt\u00e0.\nPer Sade l'uomo che assume il potere diventa inaccessibile al male in quanto nessuno gli pu\u00f2 far del male, \u00e8 colui che pu\u00f2 tranquillamente indulgere a tutte le passioni: \u00e8 l'uomo dell'egoismo integrale, che sa come trasformare tutti i disgusti in delizia, tutte le cose pi\u00f9 ripugnanti e riprovevoli in enorme attrazione. Come dice ne \"La filosofia nel boudoir\": Mi piace tutto, mi diverto con tutto, voglio riunificare tutti i generi. Ed \u00e8 cos\u00ec che ne \"Le 120 giornate di Sodoma\" s'impegna nel compito, ai limiti dell'impossibile, di far un dettagliato elenco non solo di tutte le deviazioni ed anomalie, ma anche di tutte le possibilit\u00e0 umane.\nI suoi personaggi hanno un'intima necessit\u00e0 di provare tutto per non ritrovarsi in balia di qualcosa: Non conoscerai proprio un bel niente se non hai conosciuto tutto, se sei troppo timido per vivere con naturalezza questa ti sfuggir\u00e0 per sempre. La fortuna pu\u00f2 cambiare e diventare sfortuna, ma questo poi si tramuter\u00e0 in nuova fortuna, tanto desiderata e tanto soddisfacente come la precedente.\nIl crimine si fa esagerazione di negazione, un universale progetto annichilente, nel desiderio impossibile di ridurre Dio e il mondo a nulla (M. Blanchot).\nLe opere.\n Molte delle opere di Sade contengono descrizioni esplicite di stupro e di innumerevoli altre perversioni e parafilie, il tutto condito da una violenza cos\u00ec estrema che a volte rasentano i limiti del possibile. I protagonisti sono anti-eroi libertini i quali hanno dedicato l'esistenza, in tutta la sua interezza, a compiere il male e poi a giustificarne la necessit\u00e0.\nMa \"uno dei grandi errori che viziano la lettura di Sade \u00e8 propriamente quello di prenderlo troppo sul serio, a prescindere dallo scopo finale della sua scrittura, cos\u00ec intensamente permeata dal suo animo\". Tuttavia la maggior parte di coloro che hanno interpretato l'opera sadiana hanno voluto vedere nelle presentazioni dei principi filosofici dei suoi anti-eroi l'autore stesso.\nTemi sadiani.\nFondamentale tema dell'opera di Sade \u00e8 la totale-universale inversione ragionativa, per cui tutto ci\u00f2 che comunemente si crede bene - per la maggioranza dell'umanit\u00e0 - diventa male e viceversa: cos\u00ec l'orrido e mostruoso diviene meraviglioso, la bruttezza affascinante, gli escrementi cibo, la vita morte, il piacere dolore infinito. La perversione sadiana \u00e8 intimamente felice e soddisfatta della propria devianza.\nInversione dei valori.\nLa massa \u00e8 mera passivit\u00e0 sottoposta ad eventi decisi da una minoranza senza alcuna motivazione razionalmente accettabile; vi \u00e8 anche qui una tendenza didattica in Sade, per cui \u00e8 evidente ch'egli operava consciamente per una inversione dei principi: sia le parti appetibili dei corpi delle vittime sia le vittime tutte intere sono definite come oggetti, diventano mere \"cose\". In questa doppia morale starebbe il germe delle teorie superomiste; ma questa duplicit\u00e0 deriva dalla divisione tra la casta elitaria dei carnefici e la folla anonima dei torturati.\nCoprofagia.\nL'atto sessuale sadista \u00e8 per principio contro-Natura, nel senso che ne rovescia categoricamente i termini, fino a far dichiarare inconcepibile per i propri personaggi una diversa maniera ovvero un altro luogo in cui soddisfarsi: il sistema che con-fonde (cio\u00e8 fonde in uno) bocca-vagina-sfintere \u00e8 in Sade prassi che segue una precisa teoresi. Mescolandoli non fa altro che mettere in primo piano l'evidenza di una verit\u00e0 tanto drammatica quanto naturale: il parallelismo tra organi sessuali ed escrementizi, in quanto gli uni corrispondono agli altri.\nL'escremento prodotto ed espulso dal corpo naturale - un microcosmo fatto ad immagine e somiglianza del macrocosmo - da male/vizio si fa bene/virt\u00f9, va pertanto ingerito nuovamente (dopo forzata coprostasi) per far s\u00ec che tutto possa risultare sotto-sopra, la cui esaltazione fa parte della procedura ateista sadiana. \"Anche in questo caso al lodato vizio fa riscontro la contropartita della virt\u00f9, cio\u00e8 l'ingestione di cibi virtuoso senza di che la evacuazione non si produrrebbe. Come la virt\u00f9 mercificata \u00e8 indispensabile al vizio che quella consuma e di cui ha quindi continuo bisogno cos\u00ec il cibo rettamente ingerito \u00e8 indispensabile per fornire il piacere della ingestione escrementizia\".\nDifficolt\u00e0 nel raggiungimento del piacere.\nPer i personaggi sadiani \u00e8 sempre quantomai difficoltoso ottenere un orgasmo soddisfacente, un accorgimento necessario questo per allungare la serie delle descrizioni criminose eccitanti; tale difficolt\u00e0 \u00e8 funzionale alla filosofia sadista. Normalmente l'orgasmo ha valore di catarsi, rasserenamento psicofisiologico, rilassamento dopo una prolungata tensione; rallentarne l'evento significa per Sade prolungare il male (le torture, i crimini, la violenza inflitta e fatta subire alle vittime).\nLa sofferenza della vittima \u00e8 indispensabile alla soddisfazione del vizio; ci\u00f2 impone al libertino sadista una distruttivit\u00e0 che si fa anche auto-distruttivit\u00e0, una contrapposta reciprocit\u00e0 sadomasochistica: piacere e dolore, vittima e carnefice in felice opposizione/congiunzione, ma il tutto vissuto in una tensione illimitata (perfettamente antitetico al 'normale' orgasmo).\nLo stragismo.\nLa \"visione stragista\" verso l'umanit\u00e0 si trova principalmente in \"Juliette\" e, soprattutto ne \"Le 120 giornate di Sodoma\" (specialmente nell'incompiuta seconda parte, descrizione abbozzata di efferati omicidi). Se Dio \u00e8 il bene massimo che crea la vita, il libertino ateo si fa portatore del male assoluto che la distrugge. Un male che \u00e8 e rimane sempre possibile realizzazione individuale, al massimo spettante ad un'oligarchia, non pu\u00f2 mai pertanto diventare sinonimo di crimini nazionali (come credeva invece Albert Camus che ne intese le opere come ideali precorritrici dei campi di sterminio nazisti ne \"L'uomo in rivolta\").\nPer esercitare il sadismo condizione prima e necessaria \u00e8 l'impunit\u00e0 della congregazione dei torturatori, e siccome il piacere coincide (e quasi si confonde) col crimine, il suo esercizio non pu\u00f2 non implicare un perenne libert\u00e0 fondata sull'arbitrio totale e garantita dal potere assoluto: lo strumento atto a garantire l'impunit\u00e0 \u00e8 una legislazione criminosa che legittimi il delitto (le regole ferree di matrice psicosessuale che si ritrovano in tutti i libri di Sade, che hanno dato origine nell'immaginario BDSM moderno a varie \"regole del gioco\", ma in un contesto consensuale e non \"violento\").\nSade dal canto suo nelle \"120 giornate\" mostra una sovranit\u00e0 totale sopra un territorio separato dal resto del mondo, in cui vige per\u00f2 sempre il pericolo d'autodistruzione, nulla vieta difatti che due libertini si accordino per togliere di mezzo il terzo (questo accade in \"Juliette\"); il delitto ha per scopo ultimo la nullificazione dell'esistente. Frenetica scalata edonistica al cui vertice sta una libidine dello sterminio, nella meccanica d'una vandalica rovina prodotta con l'intento di ottenere il massimo del piacere il quale tuttavia, giungendo al limite di s\u00e9, determina l'esplosione della macchina stessa.\n\u00c8 la teoria opposta rispetto alla scommessa di Pascal: \"siccome col trionfo della virt\u00f9 tutto muore, proviamo a perseguire il trionfo del vizio\". Un praticismo nientificatore reso universale, che rinnega per\u00f2 sempre il suicidio in quanto troppo affetto da romanticismo; rovina e distruzione devono sempre provenire dal di fuori di se stessi.\nSecondo Mario Praz Sade \u00e8 l'implicito precursore del gotico-romantico del XIX secolo, ad esempio della figura del vampiro, nonostante il critico abbia sostenuto che \nElenco.\nSade \u00e8 stato un autore molto prolifico, che ha approfondito si pu\u00f2 dire tutti i generi letterari, spaziando dalla narrativa breve al romanzo fiume, dalla poesia alla saggistica agli scritti politici ed infine anche al teatro (il suo preferito). Gran parte del suo lavoro \u00e8 andato perduto, vittima di diverse persecuzioni, tra cui quelle della stessa famiglia, la quale ha distrutto in pi\u00f9 di un'occasione molti tra i suoi manoscritti. Altre opere rimangono a tutt'oggi inedite, in particolare per quanto riguarda i drammi (gli eredi ne hanno fatto pubblicare 14 fino ai primi anni settanta).\nMolte tra le sue opere vengono conservate nella sezione \"Inferno\" della Biblioth\u00e8que nationale de France.\nRomanzi e racconti.\nI romanzi del \"Marchese de Sade\", descritti da Georges Bataille come \"un'apologia del crimine\"\", intesi spesso come opere di \"demenza libertina\", continuarono ad essere diffusi clandestinamente - in quanto proibiti - per tutto il XIX secolo. Il loro divieto, prima della \"normalizzazione\" avvenuta attorno alla met\u00e0 del '900, li ha resi leggendari: \"\"L'aura di leggenda nera che per quasi due secoli li accompagn\u00f2, inserisce di diritto il suo autore tra i pi\u00f9 grandi \"maledetti\" della letteratura universale. Una leggenda forgiata gi\u00e0 durante la sua esistenza, fino al punto di desiderar in punto di morte lui stesso scomparire dalla memoria degli uomini. Ma non era davvero un tale desiderio che ha sostenuto Sade, ma soltanto la conclusione di una persecuzione assurda e ingiusta e che sarebbe proseguita fino al XX secolo... Se c'\u00e8 un autore in cui l'identificazione, o meglio, la confusione tra la scrittura e la persona, questi \u00e8 certamente Sade.\"\"\nNel 1782, mentre si trovava in stato di prigionia, compone il racconto lungo intitolato \"Dialogo tra un prete e un moribondo\", in cui esprime il suo ateismo attraverso il dialogo che si svolge tra un prete e un vecchio che sta per morire: il secondo riesce infine a convincere il primo che tutta la purezza di vita da lui tanto predicata e praticata \u00e8 stata nient'altro che un terribile errore.\nNel 1785 inizia la composizione de \"Le 120 giornate di Sodoma, ovvero la scuola del libertinaggio\"; \u00e8 la sua prima grande opera, un enorme catalogo comprendente una vastissima gamma di perversioni sessuali perpetrate da quattro uomini adulti nei confronti di un gruppo di 14 adolescenti maschi e femmine ridotti in schiavit\u00f9.Per evitare che gli venga sequestrato copia il testo con una scrittura piccolissima e stretta su 33 fogli di 11,5\u00a0cm incollati l'uno all'altro cos\u00ec da formare un lunghissimo papiro, fittamente scritto da entrambi i lati. Il manoscritto, che scomparve durante la presa della Bastiglia, venne fortunosamente ritrovato da Iwan Block nel 1904, ma dovette ancora attendere fino al 1931-35 prima d'esser dato alle stampe.\nNel 1787 scrive la prima versione di Justine, quella pi\u00f9 breve intitolata semplicemente \"Le disavventure della virt\u00f9\".\nTra il 1787-88 scrive una serie di 24 racconti, che saranno pubblicati solo postumi nel 1926 sotto il titolo di \"Storielle e racconti\".\nIl tema di \"Aline e Valcour\", scritto nel 1788 ma dato alle stampe solo nel 1795, \u00e8 uno dei pi\u00f9 ricorrenti nell'opera dell'autore: c'\u00e8 una giovane coppia innamorata, ma il padre d'uno dei due sta cercando d'imporre un matrimonio di convenienza. Il romanzo \u00e8 costituito da diverse trame parallele tra loro, intercalate da due viaggi compiuti da ciascuno dei due giovani. Questo \u00e8 stato il primo libro che Sade ha fatto pubblicare col suo nome.\nNel 1791 riesce a far pubblicare \"Justine o le disavventure della virt\u00f9\", la seconda versione ampliata da lui scritta nel 1788. Descrive qui per filo e per segno le dis-avventure di una ragazza che sceglie la via della virt\u00f9, non ricevendone altro premio che abusi ripetuti da parte di donne e uomini libertini che incontra lungo la sua strada; essi, felicemente, la sottopongono alle pi\u00f9 sfrenate infamie fino a farla morire.\nDel 1795 \u00e8 \"La filosofia nel boudoir\" che racconta l'opera di corruzione morale di una ragazzina appena adolescente, istruita in ci\u00f2 da alcuni 'educatori', al punto che finisce per procurar la morte della madre nel pi\u00f9 crudele dei modi: prima facendola violentare da un gruppo di uomini e poi lasciandola morire di sifilide. La storia \u00e8 scritta in forma di dialogo teatrale, ed al cui interno v'\u00e8 anche un ampio pamphlet politico intitolato \"Francesi, ancora uno sforzo se volete essere Repubblicani\".\nTra il 1798 e il 1801 scrive e poi pubblica la \"Storia di Juliette, ovvero le prosperit\u00e0 del vizio\", che racconta le avventure della sorella di Justine la quale, scegliendo di rifiutare gl'insegnamenti della Chiesa, adottando invece per s\u00e9 un sistema di vita basato su un edonismo del tutto amorale, realizza una vita piena di gioie e successo mondano.\nNel 1800 pubblica una raccolta comprendente ben quattro volumi di racconti ed intitolata complessivamente \"I crimini dell'amore\": nell'introduzione fa riferimento anche alla letteratura gotica, considerando \"Il monaco\" di Matthew Gregory Lewis superiore alle opere di Ann Radcliffe. Uno dei racconti inseriti in questa raccolta, \"Florville e Courval\", \u00e8 stato considerato anche come appartenente a tutti gli effetti al genere gotico: \u00e8 la storia di una giovane donna che, suo malgrado rimane, invischiata in un intrigo incestuoso.\nMentre si trovava nuovamente imprigionato, questa volta a Charenton, ha infine scritto anche tre romanzi di genere storico.\nIn italiano, oltre alle \"Opere scelte\" a cura di El\u00e9mire Zolla (1961, presso Longanesi), Gian Piero Brega (1962 presso Feltrinelli) e Paolo Caruso (1976 e successive, ne \u00abI Meridiani\u00bb Mondadori), l'unica traduzione integrale di tutte le opere \u00e8 quella a cura di Gianni Nicoletti per Newton Compton (1993); singole opere sono sparse poi per molte case editrici.\nOpere su Sade o tratte dai suoi romanzi.\nCinema.\nLa vita e gli scritti di De Sade hanno ispirato numerose pellicole. Fra i registi che hanno lavorato su Sade spiccano in particolare i nomi di Luis Bu\u00f1uel (il primo cineasta a citare Sade in un film), Peter Brook, Jes\u00fas Franco e Pier Paolo Pasolini. Rappresentazioni delle opere di Sade cominciarono ad apparire a partire dal periodo surrealista. Ecco una lista di alcuni film (tralasciando gli innumerevoli a carattere esclusivamente pornografico) basati sulla sua vita e sulle sue opere letterarie:\nConclusione.\nIl 2 dicembre 1814 Sade muore. Due giorni dopo, contro la sua volont\u00e0, il figlio Claude-Armand lo fa seppellire nel cimitero di San Maurizio di Charenton, dopo una cerimonia religiosa di routine, nonostante il dichiarato ateismo del padre. Il figlio bruci\u00f2 anche molti dei manoscritti inediti rimasti, tra cui il lavoro in pi\u00f9 volumi \"Les Journ\u00e9es de Florbelle\". Il suo cranio \u00e8 stato riesumato anni dopo per sottoporlo a studi di frenologia.\nL'inventario dei beni materiali lasciati \u00e8 il seguente: 40 franchi e 50 centesimi, un ritratto ad olio del padre, 4 miniature, pacchetti di documenti, una cassa contenente 21 manoscritti, una libreria di 269 volumi tra cui il Don Chisciotte della Mancia e le opere complete di Jean-Jacques Rousseau e di Voltaire, poi \"Le ricreazioni matematiche\", \"L'arte di comunicare le idee\", un \"Saggio sulle malattie pericolose\", \"Il pornografo\" di Restif de la Bretonne ed infine una \"Storia della Maschera di ferro\".\nAppendice.\nNel mese di agosto 2012 la Corea del Sud ha proibito per \"estrema oscenit\u00e0\" la pubblicazione delle 120 giornate; Jang Tag Hwan, membro della commissione di stato per l'etica editoriale, ha ordinato il ritiro immediato dalla vendita nonch\u00e9 la distruzione di tutte le copie gi\u00e0 stampate del romanzo. Ha spiegato che la descrizione dettagliata di atti sessuali commessi con minorenni, oltre alle pratiche di sadismo, incesto, bestialit\u00e0 e necrofilia, \u00e8 stata fattore determinante nella decisione di considerare come \"nociva\" la sua pubblicazione. Il divieto \u00e8 stato successivamente rimosso in considerazione del valore letterario dell'opera."}
{"id": "4677565", "revid": "22475", "url": "https://it.wikipedia.org/wiki?curid=4677565", "title": "Dialog box", "text": ""}
{"id": "4677568", "revid": "767487", "url": "https://it.wikipedia.org/wiki?curid=4677568", "title": "Grote Prijs Stad Zottegem 2013", "text": "La Grote Prijs Stad Zottegem 2013, settantottesima edizione della corsa e valida come evento dell'UCI Europe Tour 2013 categoria 1.1, si svolse il 20 agosto 2013 su un percorso di 183,8\u00a0km. Fu vinta dallo slovacco Bla\u017e Jarc che termin\u00f2 la gara in 4h05'16\", alla media di 44,96\u00a0km/h.\nAl traguardo 29 ciclisti portarono a termine la gara."}
{"id": "4677572", "revid": "938", "url": "https://it.wikipedia.org/wiki?curid=4677572", "title": "Israel Rubio", "text": "Ha partecipato anche alle Olimpiadi di Pechino 2008 nei pesi leggeri, terminando la competizione all'11\u00ba posto.\nNel gennaio del 2012 Rubio \u00e8 stato arrestato dai Carabinieri a Pescara per traffico di cocaina."}
{"id": "4677579", "revid": "858648", "url": "https://it.wikipedia.org/wiki?curid=4677579", "title": "Il furto \u00e8 l'anima del commercio...?!", "text": ""}
{"id": "4677580", "revid": "1543377", "url": "https://it.wikipedia.org/wiki?curid=4677580", "title": "Ginnastica ai Giochi della VIII Olimpiade - Volteggio al cavallo", "text": "La competizione del volteggio al cavallo di Ginnastica artistica dei Giochi della VIII Olimpiade si \u00e8 svolta allo stadio di Colombes dal 17 al 20 luglio 1924."}
{"id": "4677581", "revid": "628767", "url": "https://it.wikipedia.org/wiki?curid=4677581", "title": "Vincas Ram\u00f3nas", "text": "Dal 1924 al 1928 studi\u00f2 lingue e letteratura lituana e tedesca all'Universit\u00e0 Vytautas Magnus di Kaunas, all'epoca scrisse diversi racconti pubblicati in periodici. \nDl 1926 fu insegnante a Marijampol\u0117, nel 1944 si trasfer\u00ec in Germania, dal 1945 al 1946 visse a Uchte dove insegn\u00f2 al liceo lituano del campo deportati. Nel 1948 si trasfer\u00ec in Australia e nel 1950 negli Stati Uniti a Chicago dove mor\u00ec nel 1985.\nTra le sue opere si ricordano \"L'artista Rauba\" (1943), \"Croci\" (1947), \"Un mattino nebbioso\" (1960).\nNon fu autore prolifico, solo due romanzi e due raccolte di racconti brevi ma \u00e8 uno dei principali autori di prosa della letteratura lituana d'emigrazione, in particolare il suo romanzo \"Croci\" \u00e8 il primo romanzo lituano ad essere stato tradotto in inglese, il romanzo descrive la prima occupazione comunista della Lituania del 1940."}
{"id": "4677582", "revid": "124604689", "url": "https://it.wikipedia.org/wiki?curid=4677582", "title": "Charles Mouton", "text": "Biografia.\nSono assai scarse e frammentarie le informazioni sulla vita del musicista. Quasi certamente nacque a Rouen, attorno al 1626. Le notizie riportate dicono della sua formazione musicale sotto la guida di Denis Gaultier, di cui eredit\u00f2 la popolarit\u00e0 nel mondo musicale francese, dato acquisito con buona approssimazione a partire dal 1656. Attorno al 1664 si trovava a Parigi, dove insegnava liuto. Sette anni dopo era alla corte di Torino, ma ritorn\u00f2 a Parigi verso il 1678. Il rientro nella capitale francese fu dovuto a un processo celebrato a sua moglie, e da allora il musicista prese definitivamente dimora nella citt\u00e0 parigina. Le cronache del 1691 nel \"Livre commode des adresses\" lo indicano come uno dei quattro maestri liutisti della capitale. Mouton ebbe fra i suoi allievi pi\u00f9 celebri Ren\u00e9 Milleran e Franz Le Sage de Rich\u00e9e. Diede anche lezioni alla figlia dell'incisore Gerard Edelinck, che per sdebitarsi incise nel 1690 il ritratto del liutista eseguito dal pittore Fran\u00e7ois de Troy.\nAutore di opere riguardanti il liuto e di composizioni per lo strumento, mor\u00ec alla fine del XVII secolo.\nOpere.\nSe incerte sono le informazioni sulla vita del musicista, rimangono meno dubbie le testimonianze sulle sue opere. Il catalogo di Amsterdam registra quattro libri di liuto di Mouton, \"Pi\u00e8ces sur diff\u00e9rents modes\", conservati o a stampa o in forma manoscritta nella Biblioteca Nazionale del Conservatorio di Parigi. Ciascun libro \u00e8 formato da 29 pezzi raccolti in 8 \"suite\", con un preludio che precede ognuna di esse. Pur essendo Mouton di impronta decisamente francese, anche per i suoi trascorsi torinesi avvert\u00ec l'influenza italiana, fornendo un significativo contributo alla forma della \"suite\" nella sua strutturazione."}
{"id": "4677586", "revid": "767487", "url": "https://it.wikipedia.org/wiki?curid=4677586", "title": "The Art of the Steal - L'arte del furto", "text": "The Art of the Steal - L'arte del furto (\"The Art of the Steal\") \u00e8 un film del 2013 scritto e diretto da Jonathan Sobol, con protagonisti Kurt Russell, Jay Baruchel e Matt Dillon.\nTrama.\nUn improbabile gruppo di persone costituisce un team di ladri pronti a rubare uno dei libri pi\u00f9 famosi e preziosi del mondo.\nProduzione.\nIl progetto inizialmente era intitolato \"The Black Marks\", ma nel gennaio 2013 viene reintitolato \"The Fix\" ed infine nel marzo viene definitivamente cambiato in \"The Art of the Steal\".\nLe riprese del film iniziano il 16 febbraio 2012.\nPromozione.\nIl primo trailer del film viene diffuso il 6 settembre 2013.\nDistribuzione.\nLa pellicola \u00e8 stata presentata in anteprima mondiale al Toronto International Film Festival l'11 settembre 2013 e successivamente distribuita nelle sale cinematografiche statunitensi a partire dal 20 settembre successivo."}
{"id": "4677587", "revid": "154893", "url": "https://it.wikipedia.org/wiki?curid=4677587", "title": "Transatlantico (Palazzo Montecitorio)", "text": ""}
{"id": "4677590", "revid": "819238", "url": "https://it.wikipedia.org/wiki?curid=4677590", "title": "Societ\u00e0 anonima delle strade ferrate della Lombardia e dell'Italia Centrale", "text": "La Societ\u00e0 anonima delle strade ferrate della Lombardia e dell'Italia Centrale fu una societ\u00e0 a capitale privato misto anglo-franco-italiano costituita, in seguito alla spartizione del territorio, e delle ferrovie in esso costruite, in costruzione o in progetto, conseguente alla sconfitta dell'Austria nella seconda guerra di indipendenza, susseguentemente alla convenzione del 25 giugno 1860 tra i Ministri di S.M. il Re Vittorio Emanuele II per i Lavori pubblici e per le Finanze e la precedente Imperial-regia societ\u00e0 privilegiata delle strade ferrate lombardo-venete e dell'Italia Centrale.\nStoria.\nIl complicato iter che conduce alla nascita della societ\u00e0 affonda le sue radici nel complesso periodo storico costituito dal decennio 1850-1860. La convenzione stipulata tra i ministri dei Lavori pubblici e delle Finanze del Regno d'Italia (appena costituito) il 25 giugno 1860 e approvata da Parlamento del regno, costituito da Senato e Camera dei deputati il successivo 8 luglio, si limitava infatti a ratificare, con le opportune modifiche di composizione delle quote di capitale, delle garanzie e dei rappresentanti, la precedente convenzione che la precedente societ\u00e0 (imperial-regia privilegiata) aveva firmato con il governo austriaco il 14 marzo 1856 e con i governi, austriaco, parmense, modenese, toscano e pontificio tre giorni dopo, il 17 marzo. Non erano estranei fatti storici quali la seconda guerra di indipendenza che aveva comportato il frazionamento della rete ferroviaria del Lombardo-Veneto e i complessi intrecci economici relativi alla costruzione e all'esercizio delle ferrovie.\nLe premesse.\nLa costruzione delle ferrovie da parte dello Stato, tecnicamente e operativamente eccellente, per la carenza di fondi disponibili fin\u00ec per bloccarsi cos\u00ec nel 1854 una nuova legge per le concessioni diede inizio alla fase delle ferrovie private; molte infrastrutture furono completate dalle societ\u00e0 private la cui consistenza economica si basava essenzialmente sui capitali Rothschild della casa viennese (con partecipazioni non sempre quantificabili delle omologhe case parigina e londinese).\nIl 14 marzo del 1856 una \"Convenzione concernente l'assunzione, la costruzione e l'esercizio delle ferrovie nel Regno Lombardo-Veneto\" veniva firmata tra gli Imperial-regi Ministri delle Finanze e del Commercio austriaci e un consorzio di finanzieri e banchieri tra cui primeggiavano i Rotschild delle case viennese, parigina e inglese, Paulin Talabot e altri francesi, Pietro Bastogi, il Duca di Galliera e altri finanzieri italiani. La convenzione prevedeva all'articolo 1 che: \"L'I.R. Erario cede(sse) ai detti signori le II. RR. Strade ferrate dello Stato situate nel Regno Lombardo-Veneto con tutte le loro pertinenze, si mobili che immobili, eccettuandone soltanto quel tronco che partendo da Verona s'inoltra verso il Titolo meridionale, onde abbiano ad esercitarle ed usufruttuarle per la durata di 90 anni\". L'art. 43 concedeva la facolt\u00e0 al consorzio di banchieri di costituire una Societ\u00e0 anonima con residenza a Vienna e di emettere azioni. Il documento prevedeva l'obbligo di completamento dei lavori di costruzione delle tratte non ancora completate. \nCon la convenzione la societ\u00e0 acquisiva l'esercizio della Coccaglio-Venezia, della Milano-Treviglio e della costruenda Bergamo-Coccaglio; della Milano-Como, della Verona-Mantova e della Mestre-Casarsa. Si impegnava a costruire la Bergamo-Monza, la Lecco-Bergamo, la Milano-Boffalora, la Milano-Piacenza, la Milano-Sesto Calende, la Mantova-Borgoforte e la Casarsa-Udine-Nabresina e il libero esercizio tra Nabresina e Trieste appartenente alla Ferrovia Meridionale ancora in costruzione.\nIl 17 marzo 1856 fu firmata la Convenzione tra l'Austria, lo Stato Pontificio, il Granducato di Toscana e i ducati di Modena e Parma che accordava al marchese Raffaele De Ferrari, Duca di Galliera, la concessione per la costruzione della \"Ferrovia Centrale italiana\" costituita dalla Piacenza-Parma-Reggio e dalla Mantova-Reggio-Bologna-Pistoia e a Prato. Veniva inoltre accordata la garanzia di un interesse minimo annuale complessivo di lire 6.500.000 \"attese le gravissime difficolt\u00e0 dell'esecuzione dei lavori\". La societ\u00e0 adattava la denominazione in Imperial regia privilegiata societ\u00e0 delle ferrovie del lombardo-veneto e dell'Italia centrale in conseguenza di tale assegnazione.\nIl 24 maggio dello stesso anno veniva revocata ufficialmente la concessione gi\u00e0 accordata (il 16 giugno 1851) alla Societ\u00e0 Anonima per la Strada Ferrata dell'Italia Centrale dei Cini riguardo alla Pistoia-Bologna e passata alla nuova societ\u00e0.\nI gruppi bancari consorziati si adoperavano per ottenere ulteriori concessioni quali la Vienna-Trieste e della Innsbruck-Verona.\nIl 1\u00ba gennaio 1859 avvenne la fusione tra la societ\u00e0 delle lombardo-venete e dell'Italia Centrale e la societ\u00e0 della ferrovia orientale (K.k.p. Kaiser Franz Joseph-Orientbahngesellschaft) costituendo la Kaiserliche k\u00f6nigliche privilegierte s\u00fcdliche Staats, Lombardisch-venezianische und Zentral-italienische Eisenbahngesellschaft) con sede sociale a Vienna.\nDopo la sconfitta a la perdita della Lombardia il governo austriaco affid\u00f2 tutte le linee costruite o in costruzione nel territorio rimasto in suo possesso alla S\u00fcdbahn (che tra l'altro era anch'essa a capitale maggioritario Rothschild) sottraendole alla competenza della Lombardo-veneta (nella quale era presente notevole capitale francese e italiano)\nLa vecchia societ\u00e0 riprende vita nel Regno d'Italia.\nLa sconfitta dell'Austria nella seconda guerra di indipendenza comportava la decadenza delle concessioni (privilegio) mentre la successiva ripartizione del territorio del lombardo-veneto, con il confine spostato dal Ticino al Mincio spezzava l'operativit\u00e0 della societ\u00e0 con il rischio che venissero compromessi tutti i progetti e i relativi investimenti. Tutto un intreccio di mediazioni vennero intraprese perch\u00e9 si arrivasse ad ottenere una nuova convenzione con lo Stato italiano. Paulin Talabot fu la \"longa manus\" dei banchieri Rothschild. Non furono da meno le manovre dei gruppi bancari livornesi facenti capo a Pietro Bastogi ed erano interessati anche altri soggetti tra cui Bartolomeo Cini, il primo finanziatore della Porrettana e il duca di Galliera. La risoluzione presa dal governo italiano fu quella di svincolare la societ\u00e0 dai precedenti privilegi e da ogni forma di dipendenza da Vienna ricostituendola con una nuova concessione, che per sommi capi ricalcava quella precedente, tracciava le nuove linee a cui doveva attenersi e elencava le linee ferroviarie che le sarebbero state affidate.\nPer quanto riguarda l'Italia centrale la societ\u00e0 diveniva concessionaria della costruzione e dell'esercizio della Piacenza-Bologna e della linea per Pistoia; perdeva la concessione della Reggio-Borgoforte ma in cambio otteneva quella per la Bologna-Ferrara-Pontelagoscuro compreso il ponte sul Po.\nNel 1861 la societ\u00e0 veniva iscritta nel listino azionario ufficiale della Borsa valori di Milano.\nIl subentro della SFAI.\nGli anni successivi furono difficili e provocarono numerosi dissesti a cui provvide la con la formazione delle tre grandi societ\u00e0 ferroviarie: dell'Alta Italia, delle Romane, delle Meridionali. \nVenne cos\u00ec sancita la cessione delle ferrovie del Piemonte, in gran parte statali, accorpandole ad altre private, della Societ\u00e0 Vittorio Emanuele, e alcune della S\u00fcdbahn (dal 1858); complessivamente circa 1.400\u00a0km. Il tutto venne a costituire la rete della dell'Alta Italia e si aggiunse a quanto posseduto gi\u00e0 dalla societ\u00e0 lombardo-centrale fino a Firenze. Nasceva cos\u00ec la Societ\u00e0 per le Ferrovie dell'Alta Italia (SFAI) i cui componenti e finanziatori erano praticamente gli stessi della precedente societ\u00e0; un semplice subentro con acquisizione di ulteriore rete concessa.\nNelle casse del Regno entrarono 188,42 milioni di lire per la cessione di materiale rotabile e strade ferrate alla neo-costituita Societ\u00e0 delle Strade Ferrate dell'Alta Italia; in cambio le venne data una concessione della durata di 95 anni. Il Governo inoltre garant\u00ec alla Societ\u00e0 un prodotto lordo di 28 milioni di lire per l'intera rete.\nL'iscrizione in Borsa veniva revocata dieci anni dopo, nel 1871, dalla subentrata SFAI."}
{"id": "4677591", "revid": "180559", "url": "https://it.wikipedia.org/wiki?curid=4677591", "title": "Campionati europei di sollevamento pesi", "text": "I campionati europei di sollevamento pesi sono un evento annuale organizzato dalla European Weightlifting Federation. Il primo campionato si \u00e8 svolto nel 1896. Nel 1988 \u00e8 stato introdotto il campionato femminile, e dal 1998 i due campionati si svolgono nella stessa sede."}
{"id": "4677592", "revid": "74801", "url": "https://it.wikipedia.org/wiki?curid=4677592", "title": "Vincas Kr\u0117v\u0117-Mickevi\u010dius", "text": "Insegnante a Vilnius, nel 1947 emigr\u00f2 negli USA, dove ottenne la cattedra all'universit\u00e0 della Pennsylvania."}
{"id": "4677594", "revid": "99104368", "url": "https://it.wikipedia.org/wiki?curid=4677594", "title": "Benediktas Rutk\u016bnas", "text": "Nel 1944 emigr\u00f2 negli USA, ove pubblic\u00f2 le raccolte \"Uccelli mi gettano le ali \" (1947) e \"Il giorno azzurro\" (1967). La sua opera pi\u00f9 celebre resta per\u00f2 \"Peccati\" (1932)."}
{"id": "4677596", "revid": "536103", "url": "https://it.wikipedia.org/wiki?curid=4677596", "title": "Miriam Ferretti", "text": ""}
{"id": "4677598", "revid": "767487", "url": "https://it.wikipedia.org/wiki?curid=4677598", "title": "Sigitas Geda", "text": "Biografia.\nEsord\u00ec nel 1966 con \"Orme\", acquistando ulteriore notoriet\u00e0 con \"Oratorio panteista\" (1970). Nel 1984 assurse all'onore delle cronache il suo componimento \"Lo storno sotto la luna\", che nel 1994 gli valse, insieme ad altre poesie, il Premio Nazionale Lituano."}
{"id": "4677599", "revid": "599013", "url": "https://it.wikipedia.org/wiki?curid=4677599", "title": "Il signore delle anime", "text": "Con Il signore delle anime si pu\u00f2 intendere:"}
{"id": "4677600", "revid": "536103", "url": "https://it.wikipedia.org/wiki?curid=4677600", "title": "Miryam Ferretti", "text": ""}
{"id": "4677601", "revid": "767487", "url": "https://it.wikipedia.org/wiki?curid=4677601", "title": "Abraomas Kulvietis", "text": "Fondatore del collegio di Vilnius e fiero protestante, si rifugi\u00f2 a K\u00f6nigsberg per fuggire dalla Controriforma. Nel 1543 scrisse \"Confessio fidei\", il suo testamento religioso-spirituale."}
{"id": "4677603", "revid": "767487", "url": "https://it.wikipedia.org/wiki?curid=4677603", "title": "Tom \u00e0 la ferme", "text": "Tom \u00e0 la ferme \u00e8 un film del 2013 diretto da Xavier Dolan e basato sull'omonima opera teatrale scritta da Michel Marc Bouchard.\nTrama.\nIl giovane \"copywriter\" Tom si reca in campagna per partecipare al funerale del suo grande amore Guillaume. Qui rimane scioccato nello scoprire che nessuno sa di lui e dell'omosessualit\u00e0 di Guillaume, tranne Francis, fratello di quest'ultimo, che gli impone violentemente il silenzio, suscitando in Tom una strana attrazione.\nDistribuzione.\n\u00c8 stato presentato il 2 settembre 2013 come film in concorso alla 70\u00aa Mostra internazionale d'arte cinematografica di Venezia, vincendo il Premio FIPRESCI. Inoltre \u00e8 stato proiettato al Toronto International Film Festival 2013, nella sezione \"Special Presentation\".\nIn Italia \u00e8 uscite nelle sale il 6 luglio 2016 grazie a Movies Inspired."}
{"id": "4677606", "revid": "124123", "url": "https://it.wikipedia.org/wiki?curid=4677606", "title": "Merkelis Petkevi\u010dius", "text": "Scrivano del tribunale agricolo di Vilnius dal 1581, ader\u00ec apertamente alla Riforma religiosa proposta da Martin Lutero; nel 1598 tradusse e stamp\u00f2 il \"Catechismo polacco-luterano\", manifesto del luteranesimo in Polonia e Lituania."}
{"id": "4677607", "revid": "1391549", "url": "https://it.wikipedia.org/wiki?curid=4677607", "title": "Agua Dulce (contea di Nueces, Texas)", "text": ""}
{"id": "4677614", "revid": "599013", "url": "https://it.wikipedia.org/wiki?curid=4677614", "title": "Guerzoni", "text": ""}
{"id": "4677616", "revid": "628767", "url": "https://it.wikipedia.org/wiki?curid=4677616", "title": "Skirgaila", "text": "Dopo l'unione tra Polonia e Lituania, ottenne la carica di luogotenente reale e i possedimenti di Trakai e Polock.\nBiografia.\nDopo la morte di Algirdas nel 1377, Jogaila acquis\u00ec il potere in Lituania. Si ritiene che le controversie dinastiche presto scoppiate tra lui, suo zio K\u0119stutis e suo cugino Vitoldo furono in gran parte istigate da Skirgaila. Si ha notizia di alcuni suoi viaggi nello Stato monastico dei cavalieri teutonici nel 1379, solo un anno prima della firma del controverso trattato di Dovydi\u0161k\u0117s. Skirgaila, principale sostenitore di suo fratello Jogaila, lo aiut\u00f2 a imprigionare sia K\u0119stutis che Vitoldo nel castello di Kr\u0117va durante la guerra civile lituana (1381-1384). Alcuni storici ipotizzano che la morte di K\u0119stutis dopo una settimana di prigioni\u00e0 sia stata in realt\u00e0 un assassinio compiuto da Skirgaila di concerto con Jogaila e, per il servizio prestato, fosse stato poi ricompensato con il Ducato di Trakai.\nQuando Jogaila si mosse per compiere i passi che avrebbero portato all'Unione di Krewo, Skirgaila fu attivamente coinvolto nei negoziati e guid\u00f2 persino una missione diplomatica in Polonia. I negoziati ebbero buon esito e Jogaila spos\u00f2 Edvige d'Angi\u00f2, dopo aver abbracciato il cristianesimo, per poi venire incoronato re di Polonia nel 1386. Da quel momento, negli atti diviene noto come Ladislao II Jagellone; uno dei primi atti compiuti riguard\u00f2 la nomina, il 13 marzo 1386, di Skirgaila come governatore in Lituania. Questi fu incaricato di agire non solo in sua vece, ma anche per conto della regina Edvige e della corona polacca.\nUna volta divenuto sovrano della Lituania, Skirgaila dovette trattare con suo fratello maggiore Andrei, il quale ancora rifiutava di accettare l'autorit\u00e0 di Ladislao II come granduca. Per eseguire un simile compiuto, decise innanzitutto di sconfiggere Sviatoslav II di Smolensk, principale alleato di Andrei, in una battaglia avvenuta sul fiume Vichra vicino a Mscisla\u016d il 29 aprile 1386. Durante lo scontro, Sviatoslav perse la vita e il figlio di quest'ultimo, Jurij, dovette accettare la sovranit\u00e0 dei lituani sulla citt\u00e0 in cambio del trono principesco. A seguito di tale vittoria, Skirgaila si diresse a Polock, ma la sua prima spedizione, avvenuta nell'ottobre del 1386, ottobre non ebbe successo. Fu la successiva, quella del marzo 1387, che port\u00f2 alla cattura e all'uccisione di Andrei e di suo figlio Simeone. Il mese successivo Skirgaila ricevette Pokock e promise di nuovo fedelt\u00e0 a Ladislao II Jagellone, Edvige e alla corona polacca, promettendo inoltre di restituire le terre del Granducato al fratello sua terra in caso di morte senza eredi. Il territorio amministrato da Skirgaila era molto vasto (esso comprendeva parte delle odierne Lettonia, Lituania, Ucraina, Bielorussia, Russia e Polonia) e si estendeva da regioni periferiche alla capitale Vilnius. Il 20 febbraio 1387 Ladislao II decise di elevare Skirgaila al di sopra degli altri nobili lituani ed estese la sua autorit\u00e0 sulla Rutenia (incluse dunque le importanti Minsk e Kr\u0117va.\nNel 1389 scoppi\u00f2 una nuova guerra civile, ma dopo aver mancato la conquista Vilnius dovette chiedere aiuto ai cavalieri teutonici. Nel 1392 Ladislao II e Vitoldo firmarono il trattato di Astrava: in esso si riconosceva la nomina del secondo come reggente del primo nel Granducato di Lituania. Il Ducato di Trakai fu inoltre restituito a Vitoldo, in quanto gi\u00e0 posseduto prima che finisse in mano a Skirgaila.\nPer compensare la rimozione dall'incarico e la perdita dei feudi, Skirgaila ricevette una parte della Volinia e poi Kiev dal 1395. Le circostanze che circondano la sua morte non sono del tutto chiare (mor\u00ec forse avvelenato nel 1397), ma \u00e8 noto che fu sepolto nel Monastero delle Grotte di Kiev.\nReligione e giudizio storiografico.\nGli storici sono divisi sul carattere di Skirgaila, in considerazione del peso delle responsabilit\u00e0 che gravavano sulle sue spalle. Molti seguono il crudo ritratto fornito da Jan D\u0142ugosz di un uomo audace, provocatorio, con una notevole destrezza manuale e una lingua tagliente: essendo inoltre incline ad ubriacarsi, arrivava al punto di poter ferire amici e servitori. Egli era temuto per la sua crudelt\u00e0, avendo giustiziato o mutilato molti di coloro che si erano scontrati con lui, anche solo verbalmente. Nonostante una simile temibile reputazione, lo si \u00e8 spesso tacciato di essere incompetente e indegno del ruolo assegnatogli da Ladislao II: D\u0142ugosz era invece di avviso contrario e riproponeva le sue abilit\u00e0 come negoziatore nel 1384 e nel 1385 in Polonia. Ladislao II non vide in Skirgaila solo la lealt\u00e0: come riporta infatti anche lo storico polacco, la sua capacit\u00e0 di contrattazione era risaputa e, inoltre, Vitoldo sembrava temerlo, forse per l'appoggio di cui godeva tra i ruteni per via della sua conversione all'ortodossia.\nLa fede di Skirgaila, tuttavia, limitava la sua efficacia come governatore. Sempre secondo D\u0142ugosz, Ladislao II lo esort\u00f2 a convertirsi, ma la coscienza di Skirgaila era meno flessibile di quella di Vitoldo: egli rispose che lo avrebbe fatto solo se avesse abitato a Roma. Vitoldo, furioso per il ruolo di seconda fascia che il cugino gli aveva consegnato, si trovava in un'ottima posizione per ottenere il favore della nobilt\u00e0 cattolica. Nel 1389 i suoi rapporti con Skirgaila erano gi\u00e0 compromessi, tanto che il re polacco fu costretto a intervenire."}
{"id": "4677620", "revid": "287204", "url": "https://it.wikipedia.org/wiki?curid=4677620", "title": "Sebastian Saavedra", "text": ""}
{"id": "4677627", "revid": "110157", "url": "https://it.wikipedia.org/wiki?curid=4677627", "title": "Annam", "text": "L'Annam (in lingua vietnamita: \"An Nam\"; in lingua cinese: ) \u00e8 una regione storica situata nel territorio dell'odierno Vietnam. Nel corso dei secoli, l'entit\u00e0 politica ed il relativo territorio a cui il termine Annam ha fatto riferimento sono cambiati pi\u00f9 volte. Viene considerato in Vietnam un termine dispregiativo che indica alcune di tali entit\u00e0 politiche del passato, in particolare il protettorato dell'Impero Cinese tra il 679 e il 939, e quello francese tra il 1883 e il 1945, rispettivamente nel centro-nord e nel centro dell'odierno Vietnam.\nIn quasi tutto il mondo, per diversi secoli il termine Annam, che \u00e8 di origine cinese, \u00e8 stato utilizzato per indicare lo Stato dei vietnamiti, mentre gli stessi vietnamiti lo hanno sempre indicato utilizzando altri nomi, caratteristici della propria lingua. Dall'Annam ha preso nome la Catena Annamita, che separa oggi il Vietnam dalla Cambogia settentrionale e, ad eccezione di una parte della provincia laotiana di Houaphan, dal Laos. In Vietnam, tale catena montuosa \u00e8 invece tuttora chiamata D\u00e3y Tr\u01b0\u1eddng S\u01a1n.\nStoria.\nIl territorio dell'odierno Tonchino era stato unificato dai primi vietnamiti (L\u1ea1c Vi\u1ec7t) della Dinastia H\u1ed3ng B\u00e0ng, il cui dominio sullo Stato che chiamarono V\u0103n Lang inizi\u00f2 nella prima met\u00e0 del III millennio a.C. ed ebbe termine nel 257 a.C.. V\u0103n Lang fu conquistato dagli \u00c2u Vi\u1ec7t, un gruppo di antiche trib\u00f9 facenti parte dei popoli tai guidato da An D\u01b0\u01a1ng V\u01b0\u01a1ng, l'unico sovrano della dinastia Th\u1ee5c, che ribattezz\u00f2 il regno \u00c2u L\u1ea1c.\nLa prima intromissione dei cinesi nella regione fu ad opera del generale della declinante Dinastia Qin Zhao Tuo (in vietnamita: Tri\u1ec7u \u00d0\u00e0), che istitu\u00ec nel 207 a.C. il regno Nanyue (in vietnamita: Nam Vi\u1ec7t, letteralmente: yue del sud), un grande Stato con la capitale a Panyu, oggi un distretto di Canton nella provincia cinese di Guangdong, ed annesse \u00c2u L\u1ea1c. Tri\u1ec7u \u00d0\u00e0, capostipite della Dinastia Tri\u1ec7u, promosse l'integrazione fra le molteplici etnie che formavano i popoli yue, tra cui gli stessi viet, ed \u00e8 stato quindi considerato in Vietnam fondamentale per la conservazione dell'identit\u00e0 nazionale, anche per il ruolo che ebbe nel respingere gli attacchi degli eserciti della neonata Dinastia Han dell'Impero Cinese.\nPrime dominazioni cinesi.\nNel 111 a.C., le truppe cinesi della Dinastia Han invasero il Nam Vi\u1ec7t e si spinsero fino all'odierno Vietnam centrale, suddividendo i territori conquistati in Giao Ch\u1ec9 (cinese: \u4ea4\u8dbe, pinyin: Jiaozhi) nella valle del Fiume Rosso, C\u1eedu Ch\u00e2n la parte centrale e Nh\u1eadt Nam, l'odierno territorio da Qu\u1ea3ng B\u00ecnh a Hu\u1ebf. La ribellione delle sorelle Trung del 40 d.C. fu soffocata nel 42 ed abbe inizio la seconda dominazione che si concluse nel 544, nel turbolento periodo in cui la Cina fu divisa tra le dinastie del Nord e del Sud. Fu grazie all'instabilit\u00e0 in cui si trovava l'impero che i nobili vietnamiti si organizzarono e riuscirono ad ottenere l'indipendenza sotto la guida di L\u00fd Nam \u0110\u1ebf, il fondatore della Prima Dinastia L\u00fd.\nIl Paese prese il nome V\u1ea1n Xu\u00e2n ma rimase sotto la minaccia cinese, il suo territorio era costituito dalla parte settentrionale dell'odierno Vietnam mentre a sud si formava il regno induista di Champa. La Dinastia Sui riunific\u00f2 la Cina nel 561 e nel 602 il suo esercito invase e conquist\u00f2 V\u1ea1n Xu\u00e2n, che fu annesso all'impero. Nel 618, una ribellione interna della corte cinese consegn\u00f2 il potere imperiale alla Dinastia Tang, il cui solido regno dur\u00f2 fino al 907.\nProtettorato cinese dell'Annam.\nNel 679, i Tang istituirono nel Jiaozhi il governo militare chiamato Protettorato Generale per la Pacificazione del Sud, in cinese tradizionale: \u5b89\u5357\u90fd\u62a4\u5e9c, poi tradotto in sino-vietnamita An Nam \u0111\u00f4 h\u1ed9 ph\u1ee7; fu questa la prima volta che comparve il termine An nam (sud pacificato), che sarebbe in seguito stato ripreso anche nei documenti francesi e occidentali in genere. I vietnamiti chiamano invece questo terzo periodo di occupazione cinese B\u1eafc thu\u1ed9c (dominazione settentrionale). Malgrado le rivolte anti-cinesi che si succedettero, l'Annam rimase assoggettato alla Cina fino al 939; con la caduta dei Tang si apr\u00ec una crisi dell'impero passata alla storia come Periodo delle Cinque Dinastie e dei Dieci Regni.\nI vietnamiti approfittarono di tale crisi nel 938, sconfiggendo un esercito cinese nella battaglia del fiume Bach Dang, ponendo fine al lungo periodo di dominazione cinese. A capo della ribellione fu Ng\u00f4 Quy\u1ec1n, che l'anno dopo fond\u00f2 la Dinastia Ng\u00f4 e ridiede al regno il vecchio nome \u00c2u L\u1ea1c, quello del III secolo a.C. Nel 968, lo Stato cambi\u00f2 il nome in \u0110\u1ea1i C\u1ed3 Vi\u1ec7t, per essere poi ribattezzato Dai Viet nel 1054. Nei secoli successivi, i cinesi provarono molte volte a invadere la regione ma non sarebbero pi\u00f9 riusciti a sottometterla, se si eccettua il periodo tra il 1407 ed il 1427 durante la dinastia cinese dei Ming.\nIl Vietnam.\nIl regno indipendente Dai Viet rimase formalmente tributario dei cinesi, che continuarono a chiamarlo Annam, nome che rimase in uso anche presso i vicini siamesi e laotiani. Il XV secolo fu caratterizzato dall'espansione del regno verso sud con la conquista del Regno Champa, la cui capitale Vijaya capitol\u00f2 definitivamente nel 1471. Il secolo successivo segn\u00f2 il frazionamento del Paese in due parti: quella a nord in mano ai sovrani Tr\u1ecbnh e quella a sud alla signoria dei Nguy\u1ec5n. Nel XVI secolo si insediarono nel Sudest asiatico i primi europei, che come i cinesi chiamarono il Paese Annam. Negli scritti del missionario gesuita francese Alexandre de Rhodes, che visse nella regione nella prima parte del XVII secolo, il Paese era chiamato Annam ed era diviso al nord nel Tonchino e a sud nella Cocincina.\nLa parte meridionale dell'odierno Vietnam continuava a far parte della Cambogia, il cui re Chey Chettha II attorno al 1620 ruppe il vassallaggio con i siamesi e si alle\u00f2 con la signoria Nguy\u1ec5n. I vietnamiti iniziarono a penetrare cos\u00ec nel delta del Mekong ed avrebbero portato l'area dove si trova l'odierna Citt\u00e0 di Ho Chi Minh sotto il proprio controllo nel secolo successivo, sottraendola ai khmer. Il Paese fu riunificato all'inizio del XIX secolo dal nuovo imperatore Gia Long, che fond\u00f2 la Dinastia Nguy\u1ec5n e diede al nuovo Stato il nome Vietnam.\nProtettorato francese dell'Annam.\nIl XIX secolo fu il periodo in cui quasi tutto il Sudest asiatico fu colonizzato dal Regno Unito e dalla Francia. Nel 1859 le truppe di Napoleone III conquistarono Gia \u0110\u1ecbnh, l'odierna Citt\u00e0 di Ho Chi Minh, e negli 8 anni successivi si impadronirono di tutto il sud del Paese istituendo la colonia di Cocincina. I francesi iniziarono poi la conquista del nord e nel 1884 istituirono il Protettorato dell'Annam nella parte centrale del Vietnam e quello del Tonchino a nord. I vietnamiti chiamarono l'Annam \"Trung Ky\" (Paese centrale), il Tonchino \"B\u1eafc K\u1ef3\" (Paese settentrionale) e la Cocincina \"Nam K\u1ef3\" (Paese meridionale).\nSi gener\u00f2 quindi confusione in quanto i colonizzatori continuarono a chiamare Annam anche l'intero Paese, cos\u00ec che con il termine annamita veniva definito sia un cittadino del Vietnam che uno della sua parte centrale. I protettorati vietnamiti assieme a quelli del Laos e della Cambogia, conquistati in quello stesso periodo, confluirono tutti nell'entit\u00e0 coloniale chiamata Indocina francese. Il termine Annam fu definitivamente abbandonato con la fine della colonizzazione francese, avvenuta dopo la conclusione della seconda guerra mondiale."}
{"id": "4677628", "revid": "298055", "url": "https://it.wikipedia.org/wiki?curid=4677628", "title": "La vendetta del Numero Nove", "text": "La vendetta del Numero Nove (\"The Rise of Nine\") \u00e8 un romanzo di fantascienza per ragazzi scritto da James Frey usando lo pseudonimo di \"Pittacus Lore\", personaggio che appare nell'opera stessa. Il libro \u00e8 il terzo della serie letteraria intitolata \"Lorien Legacies\".\nIl romanzo \u00e8 stato pubblicato il 21 agosto 2012 in lingua originale; in Italia \u00e8 stato pubblicato il 29 agosto 2013, nella traduzione di \"Paolo Scopacasa\" e \"Ilaria Katerinov\".\nAl contrario dei precedenti capitoli (\"Sono il Numero Quattro\" e \"Il potere del Numero Sei\"), Jobie Hughes non ha preso parte alla scrittura del romanzo.\nTrama.\nMarina e Sei, insieme con Ella (Dieci) e Crayton (il suo C\u00eapan) sono su un aereo per l'India, dove sperano di trovare un altro membro dei Garde: il numero Otto. Non appena atterrano presso l'aeroporto di Nuova Delhi sono raccolti da uomini al servizio di Otto in quanto ritengono che egli sia la reincarnazione del dio ind\u00f9 Vishnu (poich\u00e9 \u00e8 stato rivelato che egli appare loro in forma di Vishnu, grazie alle sue capacit\u00e0 di mutare forma).\nQuesti uomini hanno in programma di portare i quattro fino alla cima di una montagna in Himalaya, dove Otto ha posto la sua casa. Tuttavia, prima che il gruppo raggiunga la meta, essi vengono attaccati dai soldati del Fronte di Resistenza del Signore, un'organizzazione di persone che vuole uccidere Otto e tutti quelli associati a lui.\nDopo che sono riusciti a sconfiggere i loro aggressori e raggiungere la montagna, Sei, Sette e Dieci devono affrontare tre avatar di Vishnu, che vengono utilizzati per testare se essi sono veramente membri dei Garde.\nUna volta che il numero otto si rende conto che sono Loric, racconta loro la sua storia; il suo C\u00eapan Reynolds \u00e8 stato ucciso dai Mog dopo essere stato tradito dall'amore della sua vita, un essere umano di nome Lola. Otto ha vissuto in Himalaya da allora.\nEssi scoprono che una delle Eredit\u00e0 di Otto \u00e8 la capacit\u00e0 di teletrasportarsi, ed hanno in programma di utilizzare tale facolt\u00e0per raggiungere New Mexico.\nAllora viaggiano pi\u00f9 in alto verso una grotta Loric contenente una grossa pietra di Loralite, che agisce come una \"porta\" tra diversi altri luoghi aventi una pietra Loralite.\nNella grotta vedono quadri alle pareti: sono una cronologia degli eventi accaduti (vedono la morte di Due e Tre, la battaglia di Quattro nella scuola, e Cinque mentre combatte i Mog da un albero).\nIn un dipinto, un Loric viene infilzato con una spada ma il volto \u00e8 stato strappato via. Si scoprir\u00e0 che questo \u00e8 numero Otto, che si \u00e8 strappato via la faccia per cercare di evitare il destino.\nI Mog poi arrivano nella grotta e riescono a uccidere Crayton, costringendo il gruppo a eseguire un teletrasporto affrettato insieme dall'Himalaya. Sei viene teletrasportata in un deserto del New Mexico, mentre Otto, Sette e Dieci finiscono in Somalia. Sei \u00e8 disidratata a causa del calore del deserto e in seguito viene catturata dagli agenti dell'FBI. Dopo un intenso interrogatorio riesce a uscire grazie alla sua Eredit\u00e0 e nel percorso di celle si imbatte in Sarah Hart, la ragazza di Quattro che presumibilmente lo ha venduto all'FBI. Con orrore di Sei, la falsa Sarah Hart si trasforma in Setr\u00e1kus Ra. Lei sfida Setr\u00e1kus Ra a una lotta uno contro uno, prima di essere gettata in una cella con la vera Sarah Hart.\nNel frattempo Quattro e Nove, insieme a Bernie Kosar, stanno riposando in un capannone non molto lontano dalla base Mog. All'improvviso irrompono agenti dell'FBI e, con grande sorpresa, Quattro e Nove scoprono che stanno lavorando con i Mog. \nCatturati, riescono a scappare facilmente, ferendo gravemente i loro rapitori.\nQuattro chiede a uno degli agenti, l'agente Walker, dove sono detenuti Sam e Sarah e lei risponde che sono stati portati a ovest.\nWalker quindi apparentemente muore.\nLa coppia prende un treno-merci per Chicago e discute su cosa fare. Alla fine decidono di andare a casa di Nove, che \u00e8 sicura, anche se Quattro \u00e8 irritato da quanto poco Nove sembra preoccuparsi di Sam e Sarah.\nNove rivela che la sua casa \u00e8 al sicuro nel piano superiore del John Hancock Center, tra le sale di formazione, armadi di armi e sistemi di sorveglianza in tutta la citt\u00e0.\nL\u00ec scoprono che c'\u00e8 un'apertura triangolare sul tablet del padre di Sam e quando collegano il cavo adatto, vedono una mappa della Terra con diversi puntini blu; due a Chicago, uno in Giamaica e quattro in India.\nSi rendono conto che il tablet mostra le posizioni degli altri Garde e, visto che ci sono sette punti invece di sei, comprendono che c'era una seconda nave arrivata sulla Terra, portando con s\u00e9 Dieci.\nPoi vedono due punti verdi, uno nel New Mexico e l'altro in Egitto, e si rendono conto che queste sono le loro navi. Mentre guardano, quattro punti scompaiono e riappaiono, tre al largo delle coste della Somalia e uno nel New Mexico. La coppia ancora una volta discute su cosa fare dopo (con Quattro che vuole andare in New Mexico per salvare il Garde incagliato e Nove che vuole andare a casa di Sam a Paradise, in Ohio, per vedere che cosa si pu\u00f2 trovare) e diventa violento.\nLa lotta va a finire sul tetto dove, dopo una lunga battaglia, Nove trattiene Quattro oltre il bordo e gli chiede di ritirare la pretesa di essere Pittacus Lore, (come aveva detto a Nove durante uno dei loro litigi) e che vanno a Paradise. \nRiluttante, Quattro accetta e Nove minaccia di farlo cadere la prossima volta. Pi\u00f9 tardi, nella notte, Quattro ha una visione in cui a lui e Nove viene detto di andare a New Mexico. Dopo aver scoperto che Nove ha avuto la stessa visione, viaggiano insieme verso New Mexico. Quattro comincia ad avere pi\u00f9 fiducia in Nove quando \u00e8 testimone del fatto che difende un paio di autostoppisti disarmati dai loro aggressori. Poi iniziano ad aprirsi sulle loro vite precedenti.\nSette, Otto e Dieci si teletrasportano a Stonehenge e poi nel New Mexico. Sei contatta Ella attraverso la telepatia (sviluppando l'Eredit\u00e0) e apprende la sua posizione. Ha anche contatti con Quattro, che era sulla strada per New Mexico insieme a Nove. Alla fine tutti si riuniscono dopo aver distrutto i mezzi dell'FBI che stavano attaccando Quattro e Nove ed entrano nella base dove Setr\u00e1kus Ra e numero Sei stanno combattendo. Setr\u00e1kus Ra riesce a usare il suo potere di rimuovere l'eredit\u00e0 di un Garde e sconfigge Sei, ma, invece di ucciderla, usa un'arma simile ad una frusta per trasformarla in roccia nera. Il gruppo intanto cerca di aprirsi la strada attraverso la base e trova Sarah, che crede che Quattro sia Setr\u00e1kus Ra cercando di ingannarla nuovamente. Una volta che Quattro la convince di essere davvero lui, si muovono, trovano anche l'agente Walker gravemente ferito. Ordinano a Sarah di controllare l'agente e di spararle se prova a scappare. In una grande sala vedono una statua nera sul tetto. Nove va a ispezionare e trova Sei l\u00ec, la quale dice loro che Setr\u00e1kus Ra \u00e8 morto e che la massa nera \u00e8 veleno Mogadorian. Otto si teletrasporta da Sei e l'abbraccia, ma viene pugnalato proprio come la pittura nella grotta Loric aveva mostrato. Il falso Sei si trasforma poi in Setr\u00e1kus Ra, che rimuove tutti i loro poteri. Nove combatte Setr\u00e1kus Ra mentre Bernie Kosar combatte i soldati Mogadorian. Quattro e Marina cercano di portare via Otto in modo che l'Eredit\u00e0 di Marina possa salvarlo, ma sono attaccate dai Mog. John scopre di poter guarire le persone quando colpiscono Sarah e poi cerca di proteggere Marina. Otto si fa male e sta perdendo sangue molto rapidamente. Ella dal nulla arriva e lancia un oggetto rosso a Ra, permettendo ai Garde di ottenere indietro i loro poteri. Questo permette a Marina di guarire tutti e salvare la vita di Otto. Misteriosamente Ra e i Mog scompaiono nel nulla. Sei riesce ad uscire dalla roccia nera e tutti i Garde decidono che \u00e8 arrivato il momento di attaccare i Mog con tutto quello che hanno ma per farlo devono prima trovare Cinque. "}
{"id": "4677631", "revid": "287204", "url": "https://it.wikipedia.org/wiki?curid=4677631", "title": "Transatlantico (film)", "text": ""}
{"id": "4677633", "revid": "481666", "url": "https://it.wikipedia.org/wiki?curid=4677633", "title": "Transatlantico (disambigua)", "text": ""}
{"id": "4677643", "revid": "1687355", "url": "https://it.wikipedia.org/wiki?curid=4677643", "title": "Maria Sanchez", "text": "Carriera.\nSi \u00e8 fatta notare a livello universitario dove \u00e8 stata numero uno NCAA in singolare. Preferisce giocare su campi in cemento.\nNel circuito ITF ha vinto 2 titoli in singolare e 24 titoli in doppio.\nNei tornei dello Slam ha preso parte solo agli US Open grazie alle wild-card, sia in singolare che in doppio; in questa seconda specialit\u00e0 ha ottenuto come miglior risultato il secondo turno nel 2012 assieme a Irina Falconi.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "4677646", "revid": "181541", "url": "https://it.wikipedia.org/wiki?curid=4677646", "title": "BREST", "text": ""}
{"id": "4677648", "revid": "181541", "url": "https://it.wikipedia.org/wiki?curid=4677648", "title": "Reattore nucleare BN600", "text": ""}
{"id": "4677650", "revid": "123337198", "url": "https://it.wikipedia.org/wiki?curid=4677650", "title": "Coraz\u00f3n valiente", "text": "Fearless Heart \u00e8 una serie televisiva statunitense, trasmessa dal 2012 al 2013 su NBC.\nTrama.\nDue amiche: Angela Valdez e Samantha Sandoval Navarro da ragazze vivevano in Messico, a Valle de Bravo, dove sono cresciute con le loro famiglie e insieme. Miguel Valdez il padre di Angela era la guardia del corpo di Samantha, figlia di una famiglia ricca (anche se poi si scoprir\u00e0 che non \u00e8 cos\u00ec e che \u00e8 figlia di Miguel e sorella di Angela). Un giorno le loro vite cambiano per sempre quando Samantha viene fatta sequestrare da Bernardo Del Castillo e Estela Valdez per vendicarsi (Bernardo del tradimento di sua moglie con il \"padre\" di Samantha e Estela del tradimento di suo marito, lei, infatti, chieder\u00e0 che il riscatto venga consegnato da Miguel). Dopo la morte di Miguel, che ha salvato Samantha, le due famiglie si separano ma le due ragazze si promettono di rincontrarsi).\nLa storia riprende a Los Angeles, dove Samantha e Angela si reincontrano, l'una guardia del corpo (come Miguel, infatti le due amiche avevano promesso anche di seguire le sue orme), l'altra possiede una caffetteria ma diventer\u00e0 anche lei guardia del corpo. Le due amiche, ormai grandi, dovranno affrontare molti pericoli, buoni e cattivi momenti; incontreranno anche l'amore (Samantha incontrer\u00e0 Guillermo Del Castillo, il suo amore dei 15 anni con cui aveva avuto un figlio sottratogli dal padre Dario Sandoval, Angela incontrer\u00e0 Juan Marcos Arroyo; entrambe le storie saranno ostacolate da persone e inganni).\nDa un altro lato non pu\u00f2 mancare l'antagonista della storia: Fernanda Del Castillo. Lei, durante il periodo delle scuole superiori, veniva presa in giro da tutti perch\u00e9 era brutta, le venivano fatti scherzi pesanti e aveva un solo amico: Vicente La Madrid. In seguito a una scommessa, Fernanda rimane incinta di Juan Marcos Arroyo, il padre Bernardo Del Castillo manda Vicente a farla cadere gi\u00f9 dalle scale e perdere cos\u00ec il bambino. Vicente all'inizio dice che a farla cadere \u00e8 stato il migliore amico di Juan Marcos: Gonzalo, il quale viene ucciso da lei. Da grandi le confessa che era stato Juan Marcos e lei per vendicarsi prova a uccidere la sua famiglia.\nAppariranno poi Miguel Guti\u00e9rrez/Valdez (il figlio di Miguel Valdez), Fabiola Ferrara/Arroyo (la vera sorella di Juan Marcos) e altri personaggi."}
{"id": "4677656", "revid": "27723", "url": "https://it.wikipedia.org/wiki?curid=4677656", "title": "Stazione di Citt\u00e0 del Ragazzo", "text": "La stazione di Citt\u00e0 del Ragazzo \u00e8 una stazione ferroviaria di Ferrara. Si trova sulla ferrovia Ferrara-Codigoro.\nSi trova a 7 km dalla stazione di Ferrara e a 46 km da Codigoro.\nLa gestione \u00e8 affidata a Ferrovie Emilia Romagna.\nStrutture ed impianti.\nIl piazzale \u00e8 dotato di 2 binari protetti da pensiline.\nMovimento.\nLa stazione \u00e8 servita dai treni regionali della relazione Ferrara-Codigoro. I treni sono svolti da Trenitalia Tper nell'ambito del contratto di servizio stipulato con la regione Emilia-Romagna.\nNei giorni festivi il servizio ferroviario \u00e8 sostituito da quattro coppie di autocorse..\nA novembre 2019, la stazione risultava frequentata da un traffico giornaliero medio di circa 36 persone (7 saliti + 29 discesi)."}
{"id": "4677657", "revid": "767487", "url": "https://it.wikipedia.org/wiki?curid=4677657", "title": "An Expensive Sky Piece", "text": "An Expensive Sky Piece (o \"Who Has My Sky Piece\") \u00e8 un cortometraggio muto del 1909 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company.\nDistribuzione.\nUsc\u00ec nelle sale cinematografiche USA il 10 marzo 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"The Crazy Barber\"."}
{"id": "4677660", "revid": "181541", "url": "https://it.wikipedia.org/wiki?curid=4677660", "title": "Reattore nucleare BN1200", "text": ""}
{"id": "4677662", "revid": "181541", "url": "https://it.wikipedia.org/wiki?curid=4677662", "title": "Reattore nucleare BN1600", "text": ""}
{"id": "4677665", "revid": "181541", "url": "https://it.wikipedia.org/wiki?curid=4677665", "title": "Reattore nucleare BN800", "text": ""}
{"id": "4677666", "revid": "716642", "url": "https://it.wikipedia.org/wiki?curid=4677666", "title": "Associazione Calcio Udinese 1946-1947", "text": "Questa voce raccoglie le informazioni riguardanti l'Associazione Calcio Udinese nelle competizioni ufficiali della stagione 1946-1947."}
{"id": "4677668", "revid": "74801", "url": "https://it.wikipedia.org/wiki?curid=4677668", "title": "Tony Jackson (musicista)", "text": "Biografia.\nJackson nacque in una povera famiglia afroamericana nel quartiere Uptown a New Orleans. Tony mostra le sue doti musicali fin dall'infanzia quando riesce a costruirsi da solo un rudimentale clavicembalo perfettamente accordato assemblando materiali di scarto nel giardino di casa sua riuscendo a riprodurre su di esso le melodie ascoltate in chiesa. In questo modo la fama del piccolo Tony si diffuse presto nel quartiere e alcuni vicini gli consentirono di utilizzare pianoforti e organi in loro possesso.\nLa carriera musicale di Jackson cominci\u00f2 molto presto. All'et\u00e0 di 13 anni inizia a lavorare come pianista in una bettola gestita dal barbiere e bandleader Adam Olivier e due anni dopo \u00e8 gi\u00e0 considerato da molti musicisti il miglior pianista in citt\u00e0.\nJackson divenne il pi\u00f9 popolare e ricercato intrattenitore a Storyville. Affermava di essere capace di ricordare e suonare qualsiasi melodia ascoltata anche una sola volta. Il suo repertorio includeva pezzi di ragtime, cakewalk, blues, musica classica, leggera e popolare.\nAnche le sue capacit\u00e0 canore erano formidabili; affermava di essere in grado di cantare pezzi operistici con estensioni da baritono a soprano. I musicisti e i cantanti che avevano avuto modo di lavorare con Jackson erano unanimemente convinti del suo talento e molti di essi lo soprannominavano \"il pi\u00f9 grande\". Perfino l'altezzoso \"Jelly\" Roll Morton lo qualificava come l'unico pianista migliore di Morton stesso.\nScrisse anche parecchie composizioni originali vendendone i diritti per pochi soldi mentre molte altre gli vennero semplicemente rubate. Alcuni vecchi musicisti di New Orleans affermarono che molte delle canzoni dell'epoca incise dalla Tin Pan Alley furono scritte da Jackson. Secondo il musicista jazz Clarence Williams \"\u00e8 stato grande perch\u00e9 era originale in tutte le sue improvvisazioni... Noi tutti lo abbiamo copiato\".\nAnche lo stile di Jackson, oltre che la sua musica, venne copiato: il vestito grigio perla, il gilet a scacchi, la cravatta Ascott fermata dalla spilla con diamante, i suoi ferma manica sulle maniche per tenerle sopra i polsini quando suona. Questo modo di vestire divenne uno standard per i pianisti di ragtime e boogie-woogie tanto che si diceva: \"Se non riesci a suonare come Jackson, almeno ti pu\u00f2 vestire come lui\".\nSi trasfer\u00ec a Chicago nel 1912. Nel 1916 venne pubblicato \"Pretty Baby\" uno dei pochi pezzi di Jackson che lo riporta come autore.\nMor\u00ec a Chicago il 20 aprile 1921, secondo alcuni a causa della sifilide, secondo altri a causa di una cirrosi epatica in stato avanzato. Soffriva inoltre di epilessia.\nJackson non ha mai registrato, ma porzioni del suo stile sono senza dubbio da ricercarsi nelle registrazioni di musicisti pi\u00f9 giovani che ha influenzato, come Jelly Roll Morton, Clarence Williams e Steve Lewis."}
{"id": "4677670", "revid": "767487", "url": "https://it.wikipedia.org/wiki?curid=4677670", "title": "Rudolf Seliger", "text": "Carriera.\nClub.\nHa sempre giocato nel Duisburg tranne una breve parentesi al Fortuna D\u00fcsseldorf.\nNazionale.\nDopo aver preso parte ai Giochi olimpici del 1972, ha giocato 2 partite in nazionale maggiore, una nel 1974 e l'altra nel 1976."}
{"id": "4677671", "revid": "767487", "url": "https://it.wikipedia.org/wiki?curid=4677671", "title": "Ricercar Consort", "text": "Il Ricercar Consort \u00e8 un ensemble strumentale belga di musica classica del periodo antico e barocco.\nStoria.\nIl gruppo \u00e8 stato fondato nel 1980, insieme alla etichetta discografica Ricercar del musicologo J\u00e9r\u00f4me Lejeune , dal violinista Fran\u00e7ois Fernandez, dall'organista Bernard Foccroulle e dal gambista Philippe Pierlot .\nAl consort strumentale si sono successivamente aggiunti, non solo interpreti vocali specialisti del repertorio barocco come i soprani Greta de Reyghere, Agn\u00e8s Mellon, il controtenore Henri Ledroit, i tenori James Bowman e Guy de Mey e il basso Max van Egmond, ma anche Jean Tub\u00e9ry, suonatore di cornetto.\nIl repertorio iniziale era incentrato sulla musica del barocco tedesco e il gruppo \u00e8 divenuto noto per la serie discografica \"Deutsche Barock Kantaten\".\nDiscografia parziale.\nSu etichetta Ricercar (gruppo Outhere):\nSu etichetta Mirare:"}
{"id": "4677673", "revid": "288300", "url": "https://it.wikipedia.org/wiki?curid=4677673", "title": "Rudi Seliger", "text": ""}
{"id": "4677675", "revid": "599013", "url": "https://it.wikipedia.org/wiki?curid=4677675", "title": "Arno Steffenhagen", "text": "Carriera.\nClub.\nHa giocato nel campionato tedesco, sudafricano, olandese, statunitense e canadese.\nNato a Berlino Ovest, a Reinickendorf, quartiere assegnato al settore francese, lavora come rilegatore e prende a calci un pallone coi giovani della locale RFC Alt-Holland.\nL'Hertha lo acquista per 20.000 marchi e lo fa debuttare in Bundesliga nel 1968: nonostante i rapporti tesi con l'allenatore Kronsbein che non gradisce la sua chioma fluente (in una trasferta lo fa scendere dal pullman invitandolo a recarsi da un barbiere) segna 32 reti in 132 presenze e guadagna una chiamata da Sch\u00f6n con la nazione maggiore.\nCoinvolto con altri compagni di squadra nello scandalo delle partite truccate viene squalificato per due stagioni dalla federcalcio tedesca: il bando \u00e8 fino al 20 giugno 1974. Lui sceglie l'Hellenic FC di Citt\u00e0 del Capo, non sottoposto all'egida della FIFA: vince l'UTC Bowl e si piazza al secondo posto in campionato.\nLa sanzione \u00e8 poi mitigata dalla possibilit\u00e0 di essere tesserato all'estero: torna cos\u00ec in Europa e dal 1\u00ba dicembre 1973 \u00e8 tesserato assieme all'ungherese Varga - suo ex compagno all'Hertha - dagli olandesi dell'Ajax.\nNazionale.\nIn Nazionale ha giocato una partita, nel 1971."}
{"id": "4677676", "revid": "599013", "url": "https://it.wikipedia.org/wiki?curid=4677676", "title": "Erich Maas", "text": "Carriera.\nClub.\nHa giocato nel campionato tedesco e in quello francese.\nNazionale.\nIn Nazionale ha giocato 3 partite, una all'anno dal 1968 al 1970."}
{"id": "4677677", "revid": "131145", "url": "https://it.wikipedia.org/wiki?curid=4677677", "title": "Vittoria di Samotracia", "text": ""}
{"id": "4677679", "revid": "212348", "url": "https://it.wikipedia.org/wiki?curid=4677679", "title": "Sita Sogin", "text": ""}
{"id": "4677686", "revid": "122246", "url": "https://it.wikipedia.org/wiki?curid=4677686", "title": "IHF Volley Frosinone", "text": ""}
{"id": "4677690", "revid": "1573940", "url": "https://it.wikipedia.org/wiki?curid=4677690", "title": "Tchatkalophantes karatau", "text": "Tchatkalophantes karatau \u00e8 un ragno appartenente alla famiglia Linyphiidae.\nEtimologia.\nIl nome proprio della specie deriva dalla citt\u00e0 kazaka di rinvenimento, Karatau.\nDistribuzione.\nLa specie \u00e8 stata reperita in Kazakistan: nei pressi della citt\u00e0 di Karatau, nella regione di Talas.\nTassonomia.\nAl 2013 non sono note sottospecie e dal 2001 non sono stati esaminati nuovi esemplari."}
{"id": "4677691", "revid": "729019", "url": "https://it.wikipedia.org/wiki?curid=4677691", "title": "Stazione di Alfonsine", "text": "La stazione di Alfonsine \u00e8 una stazione ferroviaria a servizio del comune di Alfonsine, in provincia di Ravenna. \u00c8 posta lungo la linea Ferrara\u2013Rimini.\nStrutture e impianti.\nLa gestione degli impianti \u00e8 affidata a Rete Ferroviaria Italiana.\nIl fabbricato viaggiatori \u00e8 una struttura in muratura a due piani; dal lato binari c'\u00e8 una pensilina in cemento che al suo interno ospita alcune panchine e biglietteria self-service. Il piano terra ospita i locali tecnici di RFI.\nLa stazione disponeva di uno scalo merci con annesso magazzino, in seguito parzialmente disarmato. Sono presenti altri edifici, ad un solo piano, che ospitavano i servizi igienici e i locali di servizio.\nIl piazzale si compone di 2 binari dedicati al trasporto passeggeri, serviti da banchina e collegati fra loro da una passerella in cemento, ed un fascio dedicato all'ex servizio merci; tali binari vengono normalmente usati come ricovero per i mezzi addetti alla manutenzione della linea.\nMovimento.\nLa stazione \u00e8 servita da treni regionali svolti da Trenitalia Tper nell'ambito del contratto di servizio stipulato con la Regione Emilia-Romagna.\nA novembre 2019, la stazione risultava frequentato da un traffico giornaliero medio di circa 560 persone (280 saliti + 280 discesi).\nServizi.\nLa stazione \u00e8 classificata da RFI nella categoria \"Bronze\".\nInterscambi.\nNel 1885 presso la stazione di Alfonsine fu attivato un analogo impianto, capolinea settentrionale della tranvia Lugo-Fusignano-Alfonsine, linea esercita con trazione a vapore che rimase in esercizio per soli 22 mesi."}
{"id": "4677695", "revid": "671029", "url": "https://it.wikipedia.org/wiki?curid=4677695", "title": "Eccellenza Molise 2013-2014", "text": "Il campionato italiano di calcio di Eccellenza regionale 2013-2014 \u00e8 il ventitreesimo organizzato e rappresenta il sesto livello del calcio italiano."}
{"id": "4677697", "revid": "767487", "url": "https://it.wikipedia.org/wiki?curid=4677697", "title": "The Energetic Street Cleaner", "text": "The Energetic Street Cleaner \u00e8 un cortometraggio muto del 1909 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato negli Essanay Studios al 1333-45 W. di Argyle Street di Chicago, dove la casa di produzione aveva la sua sede principale.\nDistribuzione.\nDistribuito dalla Essanay Film Manufacturing Company, il film - un cortometraggio della lunghezza di 137 metri - usc\u00ec nelle sale cinematografiche USA il 24 marzo 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"Midnight Disturbance\"."}
{"id": "4677699", "revid": "140509", "url": "https://it.wikipedia.org/wiki?curid=4677699", "title": "The Way We Walk - Live in Concert", "text": "The Way We Walk - Live in Concert \u00e8 un video live della band britannica Genesis, registrato all'Earls Court Exhibition Centre di Londra l'8 novembre 1992 durante il \"We Can't Dance Tour\".\nVenne messo in commercio nel 1993 in versione VHS e laserdisc, e nel 2002 come doppio DVD. Le due versioni su supporto ottico si differenziano tra loro per i contenuti speciali: il laserdisc contiene i video musicali dei quattro singoli estratti dall'album \"We Can't Dance\", mentre il doppio DVD include interviste, materiale fotografico vario e alcune tracce del film concerto con inquadrature esclusive sui singoli compnenti del gruppo.\nTracce.\nVHS.\n(*) \"Old Medley\", oltre ai titoli indicati in copertina, include accenni a \"Your Own Special Way\" e \"Stagnation\" all'interno di \"I Know What I Like.\"\nDoppio DVD e laserdisc.\nSia il doppio DVD che il laserdisc includono gli stessi brani della versione VHS, nello stesso ordine. Nel doppio DVD, il primo disco va da \"Land of Confusion\" a \"Jesus He Knows Me\"; il secondo disco da \"Dreaming While You Sleep\" a \"Turn it on Again\" e la traccia \"Domino\" \u00e8 suddivisa in tre capitoli: le due sezioni musicali del brano originale (\"In The Glow of the Night\" e \"The Last Domino\") pi\u00f9 la presentazione del brano da parte di Phil Collins, intitolata \"The Domino Principle (Phil's Intro)\". I contenuti speciali variano a seconda della versione:"}
{"id": "4677702", "revid": "1573940", "url": "https://it.wikipedia.org/wiki?curid=4677702", "title": "Tchatkalophantes kungei", "text": "Tchatkalophantes kungei \u00e8 un ragno appartenente alla famiglia Linyphiidae.\nDistribuzione.\nLa specie \u00e8 stata reperita in Kirghizistan\nTassonomia.\nAl 2013 non sono note sottospecie e dal 2001 non sono stati esaminati nuovi esemplari."}
{"id": "4677705", "revid": "767487", "url": "https://it.wikipedia.org/wiki?curid=4677705", "title": "Midnight Disturbance", "text": "Midnight Disturbance \u00e8 un cortometraggio muto del 1909 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato negli Essanay Studios - 1333-45 W. Argyle Street di Chicago, dove la casa di produzione aveva la sua sede principale.\nDistribuzione.\nDistribuito dalla General Film Company, il film - un cortometraggio della lunghezza di 160 metri - usc\u00ec nelle sale cinematografiche USA il 24 marzo 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"The Energetic Street Cleaner\"."}
{"id": "4677706", "revid": "486946", "url": "https://it.wikipedia.org/wiki?curid=4677706", "title": "Lombardisch-Venetianische und Central-Italienische Eisenbahn", "text": ""}
{"id": "4677707", "revid": "507393", "url": "https://it.wikipedia.org/wiki?curid=4677707", "title": "Jean Louis Marie Poiseuille", "text": ""}
{"id": "4677712", "revid": "1573940", "url": "https://it.wikipedia.org/wiki?curid=4677712", "title": "Tchatkalophantes mongolicus", "text": "Tchatkalophantes mongolicus \u00e8 un ragno appartenente alla famiglia Linyphiidae.\nEtimologia.\nIl nome proprio della specie \u00e8 in riferimento alla nazione di rinvenimento degli esemplari, la Mongolia; in aggiunta il suffisso \"-icus\" che indica \"appartenenza, che \u00e8 proprio della\".\nDistribuzione.\nLa specie \u00e8 stata reperita in Mongolia\nTassonomia.\nAl 2013 non sono note sottospecie e dal 2001 non sono stati esaminati nuovi esemplari."}
{"id": "4677713", "revid": "1718925", "url": "https://it.wikipedia.org/wiki?curid=4677713", "title": "Basilica minore di San Sebastiano", "text": "La basilica minore di San Sebastiano, chiamata anche \"duomo di Barcellona Pozzo di Gotto\" o \"duomo di San Sebastiano\", sorge in piazza Duomo e il prospetto principale si affaccia su via Roma. \u00c8 la pi\u00f9 grande delle chiese di Barcellona Pozzo di Gotto, in provincia seconda solo alla cattedrale protometropolitana di Santa Maria Assunta di Messina. Appartenente all'arcidiocesi di Messina-Lipari-Santa Lucia del Mela, vicariato di Barcellona Pozzo di Gotto sotto il patrocinio di San Sebastiano, arcipretura di Barcellona Pozzo di Gotto, parrocchia di San Sebastiano.\nL'ingegnere Barbaro, nipote del Monsignore Barbaro, dirige i lavori eseguiti dalla ditta Fratelli Cardillo, collabora alla costruzione del sacrario di Cristo Re, opera contemporanea al duomo di San Sebastiano.\nCulto.\nIl nome Sebastiano deriva dal greco \u201c\u03a3\u03b5\u03b2\u03b1\u03c3\u03c4\u03cc\u03c2\u201d col significato di \"colui degno d'onore, venerabile, imperiale\". Il culto di San Sebastiano in molti centri siciliani risale al 1300, quando il martire di Narbona di origini milanesi, ritenuto insieme a san Rocco, a sant'Antonio Abate e san Cristoforo protettore contro le epidemie di peste, favorisce la costruzione di numerose chiese. Il culto attecchisce a \"Barsalona\", casale a ponente del torrente Longano e frazione di Castroreale, attorno al 1500 soppiantando l'allora patrono san Nicola di Bari, il cui culto fu introdotto dalle primitive istituzioni dell'Ordine basiliano.\nPer le sue doti di fedelt\u00e0, lealt\u00e0 e per la sua intelligenza \u00e8 molto stimato dagli imperatori Massimiano e Diocleziano che per nulla sospettano della sua fede cristiana. Grazie alla sua posizione e agli incarichi affidati compie numerose azioni a favore dei cristiani, l'aiuto prestato ai segregati in carcere, ai condannati al supplizio, \u00e8 scoperto e incriminato mentre assicura ai martiri e perseguitati una cristiana sepoltura. Tattiche militari in uso presso Egiziani, Persiani, Greci e Romani ricorrono alle frecce per uccidere, inquinare, avvelenare, assediare, contagiare gli obiettivi di conquista. San Sebastiano grazie alle cure di santa Irene sopravvive al primo martirio eseguito mediante le frecce sul colle Palatino, come sostenitore e difensore degli afflitti e dei sofferenti, per trasposizione, assurge a figura di protettore contro tutte le epidemie di chi \u00e8 infettato, allegoricamente le frecce rappresentano le epidemie che colpiscono.\nIl culto a Melilli, Palazzolo Acreide, Cassaro, Ferla, Francofonte, in tutto il comprensorio siracusano, ad Acireale, Mistretta, Palermo, e in molti altri centri dell'isola, si consolida e propaga capillarmente col ritrovamento del simulacro di San Sebastiano di Melilli avvenuto nel 1414.\nIl flagello della peste nera imperversa nell'isola nel 1270, (1347 \u2013 1348), 1449, (1521 \u2013 1527), 1555, (1575 \u2013 1578), (1624 \u2013 1626), (1629 \u2013 1631), 1743. L'ondata d'infezione iniziata nel 1575 al nord Italia, \u00e8 meglio conosciuta come peste di San Carlo Borromeo, che insieme alla peste del 1630 \u00e8 citata nei Promessi sposi. Epidemie sempre dovute a guerre, commerci, spostamenti e movimenti migratori, carestie, causano grandi stragi specie nella provincia peloritana e in particolar modo nella citt\u00e0 di Messina con gli spaventosi contagi del 1555, 1575 e del 1743, inframezzati dalla peste di Palermo scoppiata il 7 giugno 1624, dovuta allo sbarco alla Cala di una nave carica d'infetti a bordo proveniente da Tunisi via Trapani. Il 15 luglio 1624 si registra il ritrovamento del corpo di santa Rosalia coincidente con l'affievolimento dei focolai entro le mura cittadine del capoluogo, circostanza che determiner\u00e0 l'elezione corale della Vergine a protettrice della capitale del Regno. Il sentimento religioso popolare aveva fino ad allora invocato e impetrato l'intercessione delle Vergini compatrone dei quattro mandamenti storici cittadini: santa Cristina, santa Oliva, santa Ninfa e sant'Agata, e san Rocco fervidamente invocato durante l'epidemia del 1575. E gi\u00e0 prima san Cristoforo, sant'Antonio Abate e san Sebastiano, quest'ultimo martire, sotto la cui celeste protezione, avevano posto e riponevano totale affidamento decine di centri sparsi sull'isola.\nLe pessime condizioni igieniche, la scarsa profilassi, le inesistenti cure, costituivano facile mezzo per la veicolazione e propagazione della forma infettiva, che si manifestava in tutta la sua virulenza specie nelle citt\u00e0 di mare per la presenza di porti e relativi traffici marittimi con le zone pi\u00f9 esposte al rischio.\nRistabilitosi dalla feroce punizione il milite Sebastiano affronta nuovamente l'imperatore. Diocleziano commina un secondo martirio impartito per flagellazione sui gradini del Tempio di Eliogabalo. A morte sopraggiunta, il corpo del martire \u00e8 oltraggiato e buttato nella Cloaca Massima. La sua figura appare in sogno alla matrona Lucina che sollecita ai collaboratori pi\u00f9 intimi il temerario recupero delle spoglie. La pietosa opera di ricomposizione e il seppellimento del corpo avviene presso le Catacombe di San Sebastiano in Roma.\nStoria.\nEpoca aragonese - spagnola.\nTempio primitivo.\nDuomo antico.\nL'arciprete di Castroreale Giovanni Cutrupia in una cronaca del 1731 - nella ricognizione effettuata nel comprensorio su richiesta di monsignor Tommaso Vidal y de Nin, arcivescovo di Messina - descrive in dodici il numero degli altari presenti nell'edificio sacro. Il prelato tralascia di indicare la disposizione e l'attribuzione delle opere custodite: quadri, statue e manufatti trasferiti due secoli pi\u00f9 tardi nell'attuale duomo. In mancanza di testimonianze fotografiche e di planimetrie \u00e8 possibile solo ricostruire idealmente la collocazione delle opere all'interno del duomo antico di San Sebastiano. Dei vecchi dodici altari enumerati il sunto:\n\u00ab\"... il maggiore \u00e8 ubicato in un cappellone sotto la cupola, disposto secondo lo schema romano innanzi al coro, in esso \u00e8 collocato il quadro della Beatissima Vergine Maria riconducibile alla Madonna delle Grazie. Altri due altari posti nel transetto sotto due cupole minori: in uno \u00e8 esposto il Santissimo Sacramento, nell'altro il Glorioso San Sebastiano ...\"\u00bb.\nNella cronaca l'arciprete non menziona San Nicola, inoltre indica nel lato o navata sinistra, il passaggio di comunicazione interno tra il duomo antico di San Sebastiano e la chiesa degli Agonizzanti, circostanza rafforzata dal fatto che su una parete delle navate laterali sono presenti quattro altari anzich\u00e9 i cinque presumibilmente posti sul lato destro che si affaccia su via Garibaldi. La chiesa degli Agonizzanti con prospetto a settentrione, \u00e8 posta quindi dietro la mole del campanile, elemento architettonico che unitamente alla facciata, \u00e8 notoriamente rivolto a occidente. \u00c8 ipotizzabile l'esistenza di un ingresso laterale su via Garibaldi ma, \u00e8 altrettanto vero supporre per simmetria, la presenza di un varco comunicante con la sacrestia o vani accessori.\n\u00ab\"... quattro cappelle e relativi altari sono disposti su un lato della navata e cinque sull'altro. L'altare dedicato al Glorioso Patriarca San Giuseppe, l'altare della Beatissima Vergine dell'Itria, l'altare della Beatissima Vergine degli Agonizzanti, l'altare delle Anime del Santo Purgatorio, l'altare del Santissimo Crocefisso. Sul lato opposto l'altare di San Francesco, l'altare con la statua della Beatissima Vergine del Riposo, l'altare della Beatissima Vergine del Rosario, l'altare di San Cristoforo. Nell'attigua Chiesa degli Agonizzanti comunicante sulla sinistra sono presenti altri quattro altari: nel primo \u00e8 esposto il quadro di Ges\u00f9 e Maria, segue l'altare del Santissimo Crocefisso con la Beatissima Vergine della Piet\u00e0 e San Giovanni Apostolo costituito da statue di stucco, l'altare di San Giovanni Battista e l'altare della Santa Croce ...\"\u00bb.\nAlcune opere sostituite con versioni contemporanee, con tutta probabilit\u00e0, sono andate irrimediabilmente perdute nel corso degli eventi sismici dei secoli scorsi.\nIn seguito al terremoto della Calabria meridionale del 1783, il vescovo vicario Guglielmo Stagno, il 24 maggio 1795 giorno di Pentecoste, sotto il patrocinio di san Sebastiano e dei protomartiri santa Restituta, santa Reparata e , riconsegna il duomo ristrutturato alla cittadinanza..\nEpoca risorgimentale.\nIn seguito all'unione amministrativa dei casali di Barcellona e Pozzo di Gotto del 1836, al conseguente raddoppio della popolazione, si rese necessaria la costruzione di un nuovo tempio capace di accogliere un maggior numero di fedeli, che rappresentasse degnamente la comunit\u00e0 cristiana e che fosse punto di riferimento storico, artistico e religioso del nuovo centro costituito.\nL'accelerazione alla realizzazione del progetto fu data dal disastroso terremoto di Messina del 1908 che danneggi\u00f2 gravemente l'antico duomo di San Sebastiano. Reso inagibile per alcuni anni, compromesso nella stabilit\u00e0, in un primo tempo demolite le parti che presentavano maggiore pericolo e puntellato il tetto, per le necessit\u00e0 impellenti del culto fu riaperto.\nNon sono trascurate le motivazioni dei nascenti sviluppi urbanistici: il vecchio duomo avrebbe impedito l'esecuzione dell'asse viario costituito dall'odierna via Roma, naturale sbocco d'accesso alla Stazione Ferroviaria, anch'essa oggi trasferita lungo il nuovo percorso della linea a doppio binario. Il tempio primitivo completato nel 1606, l'attigua chiesa degli Agonizzanti, il teatro Placido Mandanici, distrutto a causa di un incendio il 31 maggio 1967, e il Monte di Piet\u00e0, costituivano l'antico nucleo di Barcellona fino ai primi decenni del 1900, allorch\u00e9 il luogo di culto fu definitivamente demolito con il perfezionamento del nuovo duomo.\n \nIl duomo antico di San Sebastiano sorgeva nella piazza oggi intitolata a san Sebastiano. Cartoline storiche post demolizione testimoniano la denominazione del sito in piazza Teodoro Roosevelt, in onore del 1\u00ba presidente americano a ricevere il premio Nobel per la pace, per la riconoscenza dell'Italia verso gli USA da sempre legata agli intensi flussi migratori dalla Sicilia e dalla penisola intera. La costruzione presentava una caratteristica comune al duomo antico di Pozzo di Gotto, ovvero la chiesa di San Vito: accorpato all'edificio principale, un secondo luogo di culto addossato al primo col quale condivideva alcune parti comuni. Nello specifico, con prospetto orientato verso settentrione, si ergeva la chiesa degli Agonizzanti facente nucleo col duomo antico di San Sebastiano a Barcellona, mentre a Pozzo di Gotto si erge la chiesa delle Anime Purganti adiacente alla chiesa di San Vito.\nNumerosi eventi sismici interessano il vecchio monumento fino alla demolizione determinata in parte dai danni causati dal sisma noto come terremoto di Messina del 1908. \nEpoca contemporanea.\nDuomo moderno - attuale basilica minore.\nL'approvazione del progetto \u00e8 del 1\u00ba aprile 1931. La costruzione \u00e8 avviata il 25 gennaio 1932, conclusa il 30 ottobre 1935, inaugurata il 25 marzo 1936 dall'arcivescovo di Messina Angelo Paino. La sistemazione della piazza antistante \u00e8 conclusa con l'elevazione del duomo alla dignit\u00e0 di basilica minore da parte del cardinale Angelo Sodano il 18 settembre 1992.\nFacciata.\nCollocandosi proprio di fronte alla basilica si scopre un'impressionante analogia: la facciata richiama quella della basilica di Sant'Andrea della Valle ubicata in corso Vittorio Emanuele in Roma. In effetti, nella fase di presentazione del progetto, l'architetto espone chiaramente d'ispirarsi alla basilica romana, sia nel prospetto, sia nella pianta dell'edificio. Per la cupola, trae fonte d'ispirazione nella realizzazione del conterraneo messinese Filippo Juvara, autore della cupola della basilica di Superga.\nQuello che per il neofita, il turista, il visitatore, l'ammiratore, \u00e8 una pura constatazione, l'attenta lettura documentale e in conformit\u00e0 a semplici ragionamenti legati alla storia dell'architettura, si rivela la giusta miscela di spunti creativi. La cupola dai costoloni binati del tempio torinese, semplificata e alleggerita, costituisce il coronamento del Sacrario di Cristo Re totalmente derivato dall'impianto dello Juvarra, alla cui realizzazione il Barbato contestualmente collabora. Stessa cupola per il coevo duomo di Barcellona, la quale per forma, stile e dimensioni \u00e8 molto somigliante alla cupola del duomo Nuovo di Brescia, quest'ultima priva dei finestroni tondi posti alla base della calotta sferica. Nel monumento barcellonese, le terrazze che ricoprono le navate laterali sono molto pi\u00f9 ampie e ci\u00f2 ha permesso la realizzazione di due ingressi anteriori minori.\nLa facciata ricalca in chiave moderna lo stile neo classico con due ordini sovrapposti di colonne binate sormontate da capitelli corinzi che incorniciano il finestrone, l'ingresso principale e le nicchie laterali. Il corpo delle otto colonne centrali \u00e8 leggermente pi\u00f9 avanzato rispetto ai gruppi laterali. Del gruppo centrale, le quattro colonne interne sono pi\u00f9 avanzate creando la realizzazione di un timpano spezzato e a rilievo dal carattere movimentato e dinamico. All'interno del timpano del frontone, un fregio ornato da elementi cardinalizi e festoni (nello specifico insegne arcivescovili con galero e fioccature di 20 nappe di colore verde), reca scolpiti una palma tra due leoni. Lo stemma e motto \"SOLUS CUM DEO SOLO\" sono riconducibili all'ordine di San Paolo. Ingressi e loggia finestra sono incorniciati da colonne sormontate da timpani ad arco, ad arco spezzato e timpano a triangolo. Nicchie sormontate per ordine da timpani a triangolo e arco. Le nicchie del prospetto principale sono attualmente arricchite da quattro statue opere di Domenico Farina: \"San Pietro\", \"San Paolo\", \"San Francesco d'Assisi\" e \"Santa Caterina da Siena\", che creano un delicato contrasto luminoso tra il bianco del marmo e le pietre provenienti dalle cave di Billiemi e di Comiso.\nSulla parete interna d'ingresso o controfacciata, dall'alto in basso e da destra verso sinistra, sono presenti le opere: \"La Creazione\", \"La cacciata dall'Eden\" o \"Peccato Originale\", \"Dio e le tavole dei Comandamenti\", \"Il Battesimo nel Giordano\", affreschi eseguiti da Gino Colapietro nel 1997.\nInterno.\nNavata principale.\nL'impianto basilicale \u00e8 a croce latina con ampia navata centrale con volta a botte arricchita da fregi, rosoni e stucchi. Lungo le \"improprie\" e spaziose navate laterali di cinque arcate ciascuna con cupoletta d'ispirazione bizantino - araba, sono disposti sei altari minori e due ingressi laterali.\nLo spazio interno \u00e8 articolato in tre navate suddivise da robusti pilastri sui quali si aprono grandi archi a tutto sesto abbelliti da paraste binate. La navata centrale \u00e8 lunga 25 metri circa dalla controfacciata al transetto, larga 16 metri e alta circa 23 metri, visivamente e acusticamente costituisce l'elemento architettonico peculiare della costruzione.\nNavata sinistra - lato nord.\nTesto dell'epigrafe di dedicazione:\nTransetto.\nSulla parete del transetto meridionale \u00e8 collocato un moderno, lineare, sontuoso altare marmoreo in stile classico opera di Antonino Antonuccio, costituito da pilastri (lesene) binati e capitelli di stile corinzio sormontati da timpano spezzato e simmetrico, raccordato con due volute verso il basso reggenti un disco intermedio sormontato da un vaso (\"par enroulement\"). Agli estremi della dinamica trabeazione sull'architrave sono presenti altri due vasi, nella nicchia incorniciata da lesene e timpano ad arco \u00e8 custodita la settecentesca statua lignea raffigurante \"San Sebastiano\", simulacro condotto in processione durante i riti devozionali del 20 gennaio. Sovrasta la cantoria la tela seicentesca raffigurante \"San Cristoforo\" con miniature di scene di vita del martire.\nNell'affresco raffigurante la \"Pesca miracolosa\", opera di Gino Colapietro del 1994, riprodotto sulla parete settentrionale del transetto, le fattezze dei personaggi richiamano i volti di cittadini fra cui spicca il viso dell'arciprete committente. Alla base della parete sono presenti tre austeri e pregevoli confessionali, opere dell'ebanista locale Antonio Genovese, realizzati su disegni di Salvatore Crin\u00f2 risalenti agli anni '60. In un quadrone \u00e8 collocata la tela raffigurante la \"Vergine con Bambino e San Francesco\", opera di Gaspare Camarda realizzata nel 1606.\nSono altres\u00ec presenti quattro mosaici raffiguranti la \"Visitazione della Beata Vergine Maria\", la \"Nativit\u00e0 di Ges\u00f9\", l'\"Adorazione dei Magi\" e la \"Presentazione di Ges\u00f9 al Tempio\", opere di Claudio Traversi. Sulle pareti esterne del transetto sono riprodotte le figure musive riproducenti \"San Francesco di Paola\" a nord e \"San Nicola di Bari\" a sud, in prossimit\u00e0 di quest'ultimo mosaico \u00e8 presente un'aiuola con la statua in bronzo raffigurante \"San Pio da Pietrelcina\" del 2001.\nTra le opere esterne di recente realizzazione si annovera la Colonna dell'Immacolata Concezione. Per l'osservatore collocato dinanzi al prospetto basilicale, il manufatto \u00e8 collocato in posizione lievemente avanzata sul lato destro del sagrato.\nImportantissimo \u00e8 il culto che molte citt\u00e0 in Sicilia tributano alla Vergine Maria, culto che trova fondamento nel rapporto epistolare tra l'Ambasceria del Senato Messinese e Maria Madre di Ges\u00f9 Cristo, Madre di Dio, Madre della Chiesa secondo il dogma Theot\u00f3kos formulato dal Concilio di Efeso riaffermando alcuni principii del Concilio di Nicea. Nella particolare accezione di Immacolata Concezione, Maria \u00e8 Patrona delle principali citt\u00e0 dell'isola, Patrona Principale del Regno delle Due Sicilie e attuale Patrona della Sicilia, a lei \u00e8 dedicata la maggior parte delle colonne, guglie, obelischi presenti nei principali siti monumentali.\nIn occasione dell'istituzione della festivit\u00e0 del dogma dell'Immacolata Concezione stabilito dalla Chiesa cattolica nel 1854, riaffermato nel Centenario in occasione del Congresso mariano della Sicilia del 13 ottobre 1954, ogni anno l'8 dicembre, dopo la celebrazione della messa solenne in basilica, presenti l'arciprete, i rappresentanti del clero, degli istituti religiosi e dell'apostolato dei laici, le autorit\u00e0 del Comune offrono una corona di fiori, omaggio della citt\u00e0 e del vicariato all'Immacolata, altri omaggi floreali sono deposti alla base del monumento. \nRiti comuni alle manifestazioni suddette sono effettuati presso la Guglia dell'Immacolata in Piazza dell'Immacolata di Marmo a Messina, la Colonna dell'Immacolata in Piazza San Domenico a Palermo, alla guglia dell'Immacolata in piazza del Ges\u00f9 Nuovo a Napoli in Spaccanapoli, la colonna dell'Immacolata in piazza di Spagna a Roma.\nAltare maggiore.\nL'altare maggiore \u00e8 in marmi policromi la cui sopraelevazione raffigura il frontone di un tempio romano con doppio timpano spezzato sovrapposto e simmetrico, con stele commemorativa centrale (frontone entrecoup\u00e9). L'insieme richiama lo stile del prospetto della facciata, ove fra colonne e capitelli corinzi \u00e8 inserita la tela raffigurante il \"Martirio di San Sebastiano\". Tra i personaggi riprodotti sulla pala d'altare Santa Irene di Roma abbigliata a lutto, vedova di San Castulo, nell'atto di recuperare il corpo del martire, con lei \u00e8 raffigurata l'ancella Lucina e san Nicola di Bari genuflesso (precedente protettore del Casale di Barsalona), opera di Giacomo Conti del 1879. Completano la scena la Madonna in Gloria, identificata con la Madonna delle Grazie coopatrona della citt\u00e0, fra schiere di angeli, cherubini, serafini, troni e dominazioni. La grandiosa opera marmorea fu realizzata da Salvatore Manganaro sotto la direzione di Maria Mento e Angela Mento, manufatto completato nel 1960.\nIl \"Cristo Pantocratore\" della calotta absidale \u00e8 opera del barcellonese Filippo Minolfi, affresco realizzato nel 1984. Il duomo custodisce diverse tele del seicento e del settecento, dietro l'altare maggiore all'interno dei grandi quadroni della parete del catino absidale campeggiano: la \"Madonna del Carmelo e Santi\", la \"Madonna del Rosario\", lo \"Sposalizio mistico di Santa Rosa\" raffigurante la Madonna fra i Santi Cosma e Damiano e (quadro proveniente dalla chiesa dei Santi Cosma e Damiano), alcune di queste opere sono attribuite a Filippo Vescosi da Sambuca di Sicilia e al sacerdote Antonino Vescosi, rispettivamente padre e figlio attivi dal 1773 al 1824 in citt\u00e0, Basic\u00f2, Gualtieri Sicamin\u00f2, Novara di Sicilia, Patti, Saponara e Messina.\nPorte.\nL'accesso anteriore in basilica \u00e8 garantito da tre porte, un tempo realizzate in legno, oggi sostituite con altrettanti manufatti in bronzo. Il grande portone dell'ingresso principale \u00e8 opera di Ennio Tesei, con formelle raffiguranti scene tratte dalla vita di San Sebastiano. I sei riquadri ritraggono: \"Il primo martirio con frecce\", \"Il secondo martirio con flagellazione a morte\", le palme del martirio costituiscono i maniglioni delle due ante, \"Le cure di Sant'Irene\", \"Le Predicazioni di San Sebastiano\", l'\"Incontro con l'Imperatore Diocleziano\", la \"Cloaca Massima\", riquadri eseguiti nel 1990.\nLa porta \u00e8 sormontata dal fregio festonato recante i simboli del martirio: le frecce e relative corona e palma.\nIl portone destro, opera di Giorgio Luzzietti, reca formelle raffiguranti: la \"Pentecoste\"\", l'\"Ascensione\", la \"Moltiplicazione dei Pani e dei Pesci\", la \"Pesca miracolosa\", le \"Nozze di Cana\" e la \"Resurrezione di Lazzaro\".\nIl portone sinistro, opera di Claudio Traversi, reca formelle raffiguranti scene del \"Diluvio Universale\", le \"Tavole della Legge e il Roveto Ardente\", la \"Chiesa dei Basiliani\", il \"Duomo antico di San Sebastiano\", la \"Nuova Basilica\" e la formella dedicata a monsignor Angelo Paino, detto \"Il Ricostruttore\", opere realizzate nel 1991.\nCupola.\nCon i suoi 16 metri circa di diametro, 8 d'altezza, la cupola \u00e8 l'emblema della stessa basilica e uno dei simboli dell'intera citt\u00e0. Edificata con pianta ottagonale si erge di proporzioni contenute ed \u00e8 illuminata da otto finestre disposte nel tamburo e da otto oculi disposti sulla base alla calotta ed \u00e8 coronata da un lanternino anch'esso a pianta ottagonale.\nPoggia su un alto tamburo aperto da otto finestroni rettangolari sormontati alternativamente da timpani ad arco e timpani a triangolo, separati da altrettanti costoloni definiti all'esterno da una teoria di colonne binate. Alla base di ogni nervatura delle conchiglie contenenti colombe.\nInternamente, nei tondi dei pennacchi posti alla base del tamburo, sono riprodotti i quattro Evangelisti opere di Filippo Minolfi eseguite nel 1986; le otto vetrate rettangolari sul tamburo della cupola sono state realizzate nei primi anni '90 da Salvatore Gervasi.\nLe dimensioni della basilica.\nLa basilica di San Sebastiano \u00e8 la seconda chiesa cattolica pi\u00f9 grande della provincia di Messina.\nDiversi rimaneggiamenti hanno comportato modifiche, specie per l'elevazione al rango e dignit\u00e0 di basilica minore. Scomparsa la primitiva scalinata anteriore, la balaustra e cancellata che divideva il transetto dall'altare maggiore, la \"mensa\" posta sotto la cupola ripristinata con la mensa altare \"versus populum\". La sistemazione di alcune opere esposte: le tele che fanno corona all'altare. Sostituiti i vecchi vetri con vetrate artistiche istoriate. Nel 2000, sono state realizzate la nuova \"Cappella delle Confessioni\", la \"Cappella del Santissimo Sacramento\", riorganizzati completamente gli ambienti della canonica, degli uffici parrocchiali e dei disimpegni, ristrutturata integralmente la sagrestia con un nuovo pavimento di marmo e nuovi armadi, modificata la disposizione del presbiterio con un nuovo ambone in \"cornu evangelii\" (lato destro per il celebrante, sinistro per l'assemblea), spostati il fonte battesimale e la consolle dell'organo, realizzato il palco ligneo per il coro nel transetto destro.\nCoro.\nIl coro ligneo composto da seggi di gusto classico \u00e8 collocato nel presbiterio, realizzato nel mese di settembre del 1985 da Santi Diletti, su disegno di Angela e Maria Mento.\nOrgano.\nL'organo della basilica \u00e8 stato costruito dalla Tamburini di Crema nel 1967. I corpi d'organo sono due, situati nei transetti di coro della Basilica rispettivamente in \"\"Cornu Epistulae\" e in \"Cornu Evangelii\", composto da 2760 canne (ubicate nei due locali ad angolo tra abside (canne d'organo) e transetto (trombe)), una consolle da tre tastiere, 61 tasti, una pedaliera da 32 pedali e 41 registri sonori reali. Dopo lo strumento della Cattedrale di Messina, era all'epoca dell'installazione il secondo organo pi\u00f9 grande dell'intera provincia.\nCampane.\nNel 1989 nove nuove campane della fonderia Capanni di Catania, la pi\u00f9 grande delle quali di 109\u00a0cm di diametro e perfettamente accordate in toni graduali decrescenti sostituiscono le campane dell'antico duomo; dotate di martelletto a percussione, le prime tre anche di distesa. A completamento \u00e8 stato finalmente realizzato un orologio a carillon completo con quattro quadranti di 169\u00a0cm di diametro l'uno.\nSagrestia.\nNella sagrestia ubicata a lato del presbiterio, comunicante con deambulatorio e transetto da entrambi i lati sono custoditi: il sarcofago del filantropo Giovanni Spagnolo del 1791, dieci tele con cornice quadrilobata del XVIII secolo raffiguranti scene della vita di San Sebastiano attribuite a Giovanni Andrea Jannelli, un reliquiario del XVIII secolo, un involucro di organo a intagli lignei dei primi del XVIII secolo, diverse targhe marmoree elogianti Raimondo de Moncada, vescovo della confinante diocesi di Patti dal 25 febbraio 1782 - 1813, commemorato nella concattedrale di Santa Maria Assunta in Santa Lucia del Mela.\nOpere documentate.\nOpere documentate nel primitivo tempio:"}
{"id": "4677715", "revid": "84184", "url": "https://it.wikipedia.org/wiki?curid=4677715", "title": "Fronte Rivoluzionario di Timor Est Indipendente", "text": "Il Fronte Rivoluzionario di Timor Est Indipendente (in portoghese \"Frente Revolucion\u00e1ria do Timor-Leste Independente\" - FRETILIN) \u00e8 un partito politico fondato nel Timor portoghese nel 1974 con lo scopo di ottenere l'indipendenza per la parte orientale dell'isola di Timor dal Portogallo e successivamente dall'Indonesia. Con la proclamazione, riconosciuta dalle Nazioni Unite, di Timor Est, da movimento indipendentista si \u00e8 trasformato in un partito politico.\nStoria.\nLa lotta per l'indipendenza.\nDopo la rivoluzione dei garofani, scoppiata in Portogallo nell'aprile del 1974, anche nella colonia portoghese di Timor vennero fondati i primi partiti, in vista di libere elezioni per un'assemblea costituente. La creazione di questi partiti venne approvata dal governatore portoghese M\u00e1rio Lemos Pires. Il 20 maggio di quell'anno Francisco Xavier do Amaral, primo presidente del FRETILIN, Nicolau dos Reis Lobato, primo vicepresidente del medesimo, ed altri fondarono il partito di sinistra \"Associa\u00e7\u00e3o Social Democr\u00e1tica Timorense (ASDT)\" (Associazione socialdemocratica di Timor, che fu la progenitrice dell'attuale partito omonimo di Timor Est). Essi anelavano fortemente ad un'indipendenza totale di Timor Est dal Portogallo, mentre altri partiti premevano per mantenere con l'ex potenza coloniale legami stretti o addirittura l'annessione all'Australia od all'Indonesia. Altri esponenti di spicco della nuova formazione politica erano: Alarico Fernandes, Primo Segretario Generale, Justino Mota, Vicesegretario Generale, Mar\u00ed Bin Amude Alkatiri, Segretario agli Affari Politici e Jos\u00e9 Ramos-Horta, Segretario per i rapporti con l'Estero. Nel settembre 1974 l'ASDT mut\u00f2 il proprio nome in FRETILIN. Molti fra i fondatori del partito provenivano dalla casta dei \"Liurai\" (l'antica nobilt\u00e0 della Timor precoloniale) ed erano insegnanti o esperti in amministrazione.\nAustralia ed Indonesia accusarono il movimento di essere marxista, ma esso era pi\u00f9 che altro un movimento di unificazione nazionale: Fernandes si considerava marxista, Nicolau Lobato un fautore del socialismo cristiano, Amaral un conservatore e Ramos-Horta un social-democratico.\nTuttavia il nome FRETILIN suonava assai vicino a quello del FRELIMO mozambicano; esso tuttavia subiva maggiormente l'influenza dei movimenti africani quali quello di Am\u00edlcar Cabral per la Guinea Bissau e Capo Verde. La paura di una Timor Est marxista fu alla base del sostegno statunitense ed australiano all'invasione indonesiana. Gi\u00e0 nella primavera del 1975 il FRETILIN poteva contare su numerosi sostenitori in Timor Est. Il 13\u00a0marzo del 1975, nel quadro della decolonizzazione, furono tenute elezioni nel distretto di Laut\u00e9m, allo scopo di sostituire il tradizionale sistema di governo. In questo progetto-pilota gli elettori sceglievano fra vari candidati e liste. Il voto consisteva nella scelta del candidato effettuata ponendo nella corrispondente urna un ciottolo di ghiaia. I candidati del FRETILIN ottennero complessivamente il 55% dei suffragi. Al secondo posto si piazz\u00f2 l\"Uni\u00e3o Democr\u00e1tica Timorense\" (UDT), che propugnava il mantenimento di forti legami con l'ex potenza coloniale.\nNell'estate del 1975 scoppiarono, fomentati dal Servizio segreto indonesiano, il \"Bakin\", scontri fra il FRETILIN e l'UDT. Il 10 agosto l'UDT tent\u00f2 un \"putsch\" per fermare il crescente successo del FRETILIN e nella citt\u00e0 di Dili si giunse ai combattimenti nelle strade. Il governatore portoghese Pires si rifugi\u00f2 nell'antistante isola di Atauro, da dove cerc\u00f2 di far accettare dalle parti un compromesso. Il FRETILIN lo invit\u00f2 a rientrare per portare a compimento il processo di decolonizzazione ma Pires prefer\u00ec tornarsene a Lisbona ed attendere col\u00e0 gli eventi. Gli esttimoresi, che precedentemente avevano prestato servizio nell'esercito portoghese, sostennero il FRETILIN, formando il primo nucleo delle future Forze Armate per la Liberazione Nazionale di Timor Est (FALINTIL: \"For\u00e7as Armadas de Liberta\u00e7\u00e3o Nacional de Timor Leste\"). Il 27 agosto il FRETILIN, grazie anche al sostegno armato degli ex militari, ebbe il sopravvento, assumendo il controllo di Dili. Negli scontri erano morte in tutto circa 2000 persone; al FRETILIN vennero mossi pesanti rimproveri per queste vittime ed esso dovette ammettere che erano anche stati uccisi in carcere alcuni seguaci dell'UDT. Intanto 500 combattenti di questo partito e circa 2500 civili fuggirono rifugiandosi nella parte occidentale di Timor, appartenente all'Indonesia. Essi quindi dovettero cos\u00ec sostenere l'annessione di Timor Est all'Indonesia.\nQuesta presentava il conflitto in Timor Est come una guerra civile, che aveva gettato nell'anarchia e nel caos l'ex colonia. Un mese dopo numerose organizzazioni umanitarie provenienti dall'Australia e da altri paesi visitarono Timor Est, dichiarando che la situazione era diventata stabile, avendo il FRETILIN cercato, con l'appoggio della popolazione, di riportare tutto all'ordine e anche i sostenitori dell'UDT che erano rimasti, cooperarono a questo fine. Intanto l'Indonesia occupava via via sempre un maggior territorio di Timor Est. Il 28 novembre 1975 il FRETILIN proclam\u00f2 l'indipendenza della nuova Repubblica Democratica di Timor Est, poich\u00e9 in questo modo, come nazione indipendente, contava su un maggior aiuto da parte delle Nazioni Unite; Amaral fu il primo Presidente della nuova repubblica e Lobato il primo Capo del governo. Il 7 dicembre inizi\u00f2 l'invasione vera e propria di Timor Est da parte dell'Indonesia.\nNel marzo 1976 a Soibada, Lobato venne ufficialmente proclamato capo delle Forze armate della neonata repubblica e sui monti di Timor Est iniziarono operazioni di guerriglia di resistenza contro gl'indonesiani. Alla fine del 1976 iniziarono all'interno del partito litigi sull'organizzazione nella zona orientale del paese. A seguito di ci\u00f2 i comandanti locali del FRETILIN, Aquiles Freitas Soares (Quelicai) e Francisco Ruas Hornay vennero arrestati e giustiziati.\nNel 1977 Amaral venne espulso dal FRETILIN per divergenze sul come condurre l'opposizione all'occupazione indonesiana. Fino al 1978 quasi tutti i comandanti della guerriglia degli esttimorensi erano stati uccisi dall'esercito indonesiano. Nel 1981 una conferenza nazionale clandestina a Lacluta scelse come capo del FALINTIL Xanana Gusm\u00e3o. Sotto la sua guida l'esercito clandestino cont\u00f2 su operazioni sotterranee segrete, suddividendosi in piccoli gruppi per attaccare obiettivi indonesiani. Gusm\u00e3o condusse la guerriglia fino al 1992, quando gl'indonesiani, con una grossa operazione che coinvolse 40.000 unit\u00e0 del proprio esercito, riusc\u00ec ad catturarlo.\nNel 1996 Jos\u00e9 Ramos-Horta, rappresentante della resistenza esttimorense presso le Nazioni Unite a New York ed il suo conterraneo, il vescovo Carlos Filipe Ximenes Belo, ottennero il Premio Nobel per la pace.\nIl 31 marzo 1986 venne fondata la Conferenza Nazionale Esttimorense da parte del FRETILIN, dell'UDT, del \"Klibur Oan Timur Asuwain\" (KOTA) e del Partito Laburista quale Confederazione Generale. Subito dopo per\u00f2 le liti ed i combattimenti fra gli stessi gruppi ripresero pi\u00f9 frequenti di prima, cosicch\u00e9 l'accordo decadde nuovamente.\nIl 20 agosto 1987 il FALINTIL di Xanana Gusm\u00e3o venne trasformato da braccio armato del partito del FRETILIN in esercito ufficiale della Resistenza esttimorense e Gusm\u00e3o continu\u00f2 ad esserne il capo. In un congresso del 1988, Gusm\u00e3o ed Jos\u00e9 Ramos-Horta, portavoce del governo esttimorense in esilio e suo rappresentante presso le Nazioni Unite, fondarono il \"Conselho Nacional de Resist\u00eancia Maubere CNRM\" (Consiglio Nazionale della Resistenza del Maubere, pi\u00f9 tardi \"Conselho Nacional de Resist\u00eancia Timorense\", cio\u00e8 CNRT \u2013 Consiglio Nazionale della Resistenza osttimorense), come nuova Confederazione Generale della Resistenza osttimorense, della quale venne eletto presidente Xanana Gusm\u00e3o, era uscito dal FRETILIN, per non essere considerato di parte nell'ambito della nuova conferenza unificatrice della resistenza contro l'Indonesia. Allo stesso modo si comport\u00f2 Ramos-Horta. UDT e KOTA inizialmente rinunciarono a collaborare. Il FALINTIL venne posto sotto l'autorit\u00e0 del CNRT ed al suo comando venne istituito un Comitato Direttivo (CDF): Segretario del medesimo venne nominato Ma'huno Bulerek Karathayano ed i suoi rappresentanti furono Francisco \"Lu-Olo\" Guterres, Mau Hodu e Nino Konis Santana. Dopo la cattura di Xanana Gusm\u00e3o del 1992, Ma'huno gli subentr\u00f2 anche alla guida del FALINTIL. Nel 1993 Ma'huno venne anch'egli catturato dagli indonesiani, subendo il medesimo destino. Il nuovo Segretario del CDF e guida del FALINTIL divenne Nino Konis Santana, che tuttavia mor\u00ec nel marzo del 1998. Francisco \"Lu-Olo\" Guterres fu allora il nuovo Segretario del CDF e capo del partito.\nNel maggio 1998 venne deposto il dittatore dell'Indonesia, generale Suharto, ed iniziarono le trattative per la soluzione del problema di Timor Est.\nGuterres venne scelto dalla Conferenza Straordinaria Nazionale, tenutasi a Sydney dal 15 al 20 agosto 1998, come Coordinatore del Comitato di Presidenza del FRETILIN, ora la carica pi\u00f9 alta nel partito. I rappresentanti furono Mar\u00ed Alkatiri, per il fronte diplomatico, Ma'huno, che era gi\u00e0 stato liberato nel 1995 a seguito di un'amnistia, per quello clandestino. Il CDF, come organo del partito, venne abolito. Il 30 agosto 1999 il 78,5 %, attraverso un \"referendum\", la popolazione esttimorense si dichiar\u00f2 a favore dell'indipendenza di Timor Est dall'Indonesia. Prima e dopo lo svolgimento di questo \"referendum\" ebbero luogo massacri e violenze contro la popolazione da parte di milizie pro-Indonesia e dello stesso esercito indonesiano. Una Forza Internazionale di Pace, sotto guidata dall'Australia, sbarc\u00f2 a Timor Est per portarvi ordine e pace e il Paese venne sottoposto dal 25 ottobre 1999 al 20 maggio 2002 all'Amministrazione Straordinaria della \"United Nations Transitional Administration in East Timor\" (Amministrazione Temporanea di Timor Est da parte delle Nazioni Unite\u00a0\u2013 UNTAET).\nNel maggio del 2000 ebbe luogo a Dili una Conferenza dei quadri del FRETILIN, cui presero parte 1250 delegati da Timor Est e da tutti i paesi ove esistevano esttimorensi in esilio.\nDal Congresso Straordinario del partito del luglio 2001, Lo-Olo venne eletto Presidente del partito ed Alkatiri Segretario Generale. Fino al Congresso del CNRT di agosto si associarono alla CNRT i nuovi partiti di Timor Est UDC, PSD ed anche i vecchi partiti KOTA, l'associazione filo-indonesiana APODETI ed il Partito Laburista.\nDopo il Congresso per\u00f2, uscirono dalla CNRT il FRETILIN e l'UDT, per potersi presentare come un unico partito alle imminenti elezioni, che si tennero in Timor Est il 30 agosto 2001. Il FRETILIN ottenne il 57,37 % die voti, diventando cos\u00ec la forza politica principale in Parlamento. Il 20 maggio 2002 Timor Est divenne definitivamente una repubblica indipendente.\nAl governo di una repubblica indipendente.\nIl FRETLIN aderisce all'Internazionale Socialista.\nNell'ottobre 2005 la \"Commissione per l'accoglienza, la verit\u00e0 e la riconciliazione di Timor Est\" (CAVR = \"Comiss\u00e3o de Acolhimento, Verdade e Reconciliac\u00e3o de Timor-Leste\") ha pubblicato un rapporto di oltre 2000 pagine sulle conseguenze dell'occupazione di Timor Est da parte dell'Indonesia. Anche il FRETILIN ha subito reprimende per violazione dei diritti umani nel periodo fra il 1974 ed il 1999. Nel rapporto si parla di 1.297 uccisioni illegali, 71 casi di persone scomparse, oltre 3000 casi arresti, quasi 1.000 casi di maltrattamenti e violenze sessuali, oltre 400 casi di trasferimenti e reclutamenti coatti, nonch\u00e9 distruzione di beni privati. Questi fatti hanno avuto luogo prevalentemente negli anni ottanta.\nCon 55 degli 88 seggi nel primo Parlamento nazionale di Timor Est, il FRETILIN poteva contare sulla maggioranza assoluta, ma in breve tempo esso si divise in pi\u00f9 gruppi. Fino all'indipendenza i deputati rappresentanti dei distretti in Parlamento appartenevano al FRETILIN. Francisco Guterres (fino al luglio 2001) fu Presidente dei parlamentari. Il Segretario Generale Mar\u00ed Alkatiri divenne il primo Capo del Governo di Timor Est, ma dovette dimettersi insieme a due dei suoi ministri, in seguito ai disordini del 2006. Il suo successore fu Jos\u00e9 Ramos-Horta, che per\u00f2, come il Presidente dello Stato di Timor Est, Xanana Gusm\u00e3o, gi\u00e0 nel 1988, si era dimesso dal partito, per assumere una posizione di neutralit\u00e0 all'interno del CNRT.\nJos\u00e9 Lu\u00eds Guterres, che era stato Ministro degli Esteri nel governo Ramos-Horta, fall\u00ec, in una caotica riunione, nel tentativo del suo gruppo FRETILIN Mudan\u00e7a di sostenere Alkatiri anche come Segretario Generale del partito. Alkatiri rimase Segretario Generale ed il numero due della gerarchia del partito, sotto Francisco Guterres.\nPerdita del potere.\nFrancisco Guterres partecip\u00f2 per il FRETILIN alle elezioni presidenziali del 2007, ma nonostante avesse raccolto al primo turno la maggioranza relativa dei voti (27,89 %), perse nel ballottaggio successivo contro Ramos-Horta, ottenendo solo il 30,82% dei consensi popolari.\nLe elezioni parlamentari del 2007 portarono al FRETILIN una dolorosa sconfitta. Esso ottenne solo il 29,02 %, ma con 21 seggi, rimase il partito pi\u00f9 forte in Parlamento.\nTuttavia quattro partiti si unirono in una coalizione denominata \"Alian\u00e7a da Maioria Parlamentar\" (AMP), che con 37 seggi in Parlamento super\u00f2 appena la maggioranz assoluta.\nScoppi\u00f2 quindi una controversia: se, cio\u00e8, il FRETILIN, secondo la Costituzione, dovesse condurre il governo, o se solo l'AMP ne avesse facolt\u00e0. Poich\u00e9 non si riusc\u00ec a giungere ad un accordo tra i blocchi, il Presidente dello Stato, Ramos-Horta, decise di affidare l'incarico di Primo Ministro ala decisione dell'AMP. Il Segretario Generale Mar\u00ed Alkatiri defin\u00ec questa decisione non conforme alla Costituzione e quindi illegale. Minacce di boicottaggio delle sedute parlamentari e di ricorso alla Corte Suprema non ebbero effetto alcuno. Poco dopo che si seppe che la formazione del governo era stata affidata all'AMP, si verificarono, specialmente a Dili e nelle roccaforti del FRETILIN, i distretti di Viqueque e di Baucau, numerosi atti di violenza, dei quali erano responsabili diversi personaggi politici del FRETILIN ed in particolare seguaci di Alkatiri. Questi prese le distanze dalle violenze, declinando ogni responsabilit\u00e0 in merito.\nDopo le elezioni parlamentari del 2007 Ars\u00e9nio Bano divenne vicepresidente del FRETILIN. Nato nel 1974, doveva rappresentare la preparazione ad un cambio generazionale secondo le comunicazioni ufficiali del partito. Egli era gi\u00e0 al terzo posto, dietro Guterres ed Alkatiri, nelle elezioni parlamentari.\nIl 1\u00ba maggio 2008 il FRETILIN sottoscrisse una dichiarazione di alleanza per la costituzione di una coalizione, in vista delle elezioni dell'anno a venire, con l\"Associa\u00e7\u00e3o Social-Democrata de Timor\" (ASDT = Associazione Social-democratica di Timor). Tuttavia a questo non segu\u00ec alcun ulteriore ravvicinamento fra i due partiti e l'ASDT mantenne la sua alleanza di governo con l'AMP. Il FRETILIN si concentr\u00f2, subito dopo le elezioni, sulla campagna contro brogli e corruzioni, sollecitando nuove elezioni.\nIl 20 agosto 2011 il FRETILIN, quale primo partito di Timor Est, fece scegliere agli elettori la propria \"leadership\", mediante elezioni dirette. I 165.570 scelsero, per il 95,87 %, il presidente del partito Guterres, contro i rimanenti, schierati con il concorrente Alkatiri.\nLe elezioni presidenzilai in Timor Est del 2012 andarono come quelle del 2007. Guterres ottenne al primo turno il 28,76 %, ma perdette contro Taur Matan Ruak, che al primo turno aveva ottenuto il 38,77 % e al ballottaggio ottenne la maggioranza con il 61,23% dei voti.\nI conflitti per le riforme.\nIl confronto tra il FRETILIN Mudan\u00e7a con il proprio partito sal\u00ec al livello delle elezioni parlamentari. Alkatiri ottenne un processo per far chiudere la corrente \"FRETILIN Mudan\u00e7a\", poich\u00e9 essi avevano invitato a votare per Xanana Gusm\u00e3o ed il suo nuovo partito \"Congresso Nacional da Reconstru\u00e7\u00e3o Timorense\" (CNRT = Congresso Nazionale per la Ricostruzione di Timor). All'invito i riformatori non aderirono. Sorprendentemente Gusm\u00e3o chiam\u00f2 Jos\u00e9 Lu\u00eds Guterres come Vice-Primo Ministro. La sua nomina venne vista come la volont\u00e0 di apertura di una possibilit\u00e0 di partecipazione al governo da parte delle forze riformatrici all'interno del FRETILIN. Una successiva ai politici del FRETILIN di partecipare al governo del Paese, venne respinta.\nIl 28 april 2011 il FRETILIN Mudan\u00e7a fu registrato come partito a s\u00e9 stante, e nell'agosto del 2011 prese il nome di Frenti-Mudan\u00e7a. Con la sua partecipazione alle elezioni parlamentari del 7 luglio 2012 riusc\u00ec ad entrare in Parlamento con il 3,11 % dei voti ottenuti.\nIl Frenti-Mudan\u00e7a partecipa alla coalizione di governo guidata dal CNRT, mentre il FRETILIN, a dispetto della sua \"vittoria\" con il 29,87 %, cui corrispondono 25 seggi, \u00e8 ora solo il secondo partito in Parlamento e costituisce l'unica forza di opposizione.\nNei distretti di Baucau e di Viqueque il FRETILIN ha ottenuto pi\u00f9 della met\u00e0 dei suffragi (rispettivamente il 51,38 % ed il 59,52 %). Egl \u00e8 stato anche la forza politica che ha ottenuto singolarmente il pi\u00f9 alto consenso nei distretti Laut\u00e9m e di Manufahi (rispettivamente il 43,86 % ed il 31,86 %).\nNelle notti fra il 15 ed il 17 luglio, nel quartiere di Comoro a Dili ed in altre periferie ebbero luogo numerosi atti di violenza.\nAd Hera lo studente originario di Uato-Lari e seguace del FRETILIN, Armindo Pereira Alves, venne ucciso con un colpo d'arma da fuoco da un poliziotto. Allorch\u00e9 la sua salma venne traslata nel paese natio, la stazione di polizia venne assalita. 5 altre persone, fra le quali quattro poliziotti, vennero feriti durante i disordini a Dili e 60 autovetture e sette case furono distrutte. La polizia arrest\u00f2 16 persone, quando queste danneggiarono la pi\u00f9 grande moschea Timor Est, la \"An-Nuur-Moschee\".\nIl capo della polizia del Paese Longuinhos Monteiro neg\u00f2 che dietro le violenze vi fossero motivazioni politiche ed il FRETILIN respinse ogni accusa di avere responsabilit\u00e0 nelle sommosse. Il Segretario Generale Mar\u00ed Alkatiri diede la colpa dei disordini ai membri del CNRT: essi si sarebbero pronunciati in una trasmissione televisiva in diretta in termini sprezzanti contro il FRETILIN, provocando cos\u00ec i disordini. Il Segretario Generale della CNRT, Babo, chiese scusa per l'asprezza delle parole espresse dai suoi colleghi di partito. Il \"leader\" dell'Osservatorio elettorale australiano \"Damien Kingsbury\" ha ritenuto per\u00f2 che la responsabilit\u00e0 nei disordini andasse ascritta anche al disappunto dei seguaci del FRETILIN per il mancato successo nella campagna elettorale, che essi speravano li riportasse al governo."}
{"id": "4677718", "revid": "767487", "url": "https://it.wikipedia.org/wiki?curid=4677718", "title": "Non ti voltare", "text": "Non ti voltare (\"Ne te retourne pas\") \u00e8 un film del 2009 diretto da Marina de Van.\nLa pellicola ha per protagonisti Monica Bellucci, Sophie Marceau, Thais Fischer, Andrea Di Stefano e Brigitte Catillon. La Bellucci e la Marceau si alternano nell'interpretare il ruolo della protagonista: una scelta che trova una giustificazione nella narrazione del film. Una parte del film \u00e8 stata girata in Italia nei comuni di Apulia e Lecce. Il film \u00e8 stato presentato in concorso al Festival di Cannes del 2009.\nTrama.\nJeanne \u00e8 una scrittrice di autobiografie che vorrebbe scrivere anche un romanzo basato sui pochi frammenti della sua infanzia che le sono stati trasmessi da sua madre, ma non riesce a comporre un'opera di qualit\u00e0 perch\u00e9 priva di ricordi veri e propri sui suoi primi anni di vita. Mentre il suo editore si rifiuta di pubblicare il romanzo e sua madre riesce a leggerlo contro il suo volere, Jeanne inizia ad avere problemi anche a casa: la donna inizia a vedere cose che nessun altro vede, cambiamenti nell'ambiente domestico e nelle persone, perfino in se stessa. I bambini di Jeanne sono terrorizzati, suo marito e sua madre sono preoccupati, e cos\u00ec dopo alcune resistenze la donna si convince a rivolgersi ad uno psichiatra. Qui emerge che Jeanne \u00e8 convinta che suo marito abbia un aspetto diverso da quello che ha in realt\u00e0, che \u00e8 perfino convinta di avere di per s\u00e9 un aspetto differente da quello reale, e cos\u00ec lo psichiatra le consiglia del riposo e dei farmaci.\nJeanne decide di cambiare aria per qualche giorno, trasferendosi a casa di sua madre. Quando va a rivolgersi alla genitrice, tuttavia, Jeanne \u00e8 costretta ad aspettare sua madre perch\u00e9 gioca a poker: la donna odia gi\u00e0 da tempo quest'abitudine della madre, e questo d\u00e0 un ulteriore stimolo negativo alla sua psiche. Quando le due vanno finalmente a casa, si accende un grosso diverbio: la madre da un lato \u00e8 terrorizzata da quanto sta accadendo a sua figlia, ma dall'altro \u00e8 arrabbiata per il modo in cui \u00e8 stata ritratta nel suo manoscritto. Successivamente, mentre fruga fra i suoi ricordi d'infanzia, Jeanne trova una foto di s\u00e9 da piccola con sua madre ed un'altra donna: quando per\u00f2 chiede a sua madre chi fosse la terza donna, scopre che in realt\u00e0 ha sempre visto sua madre con un aspetto difforme da quello che ha nella realt\u00e0. In realt\u00e0 sua madre \u00e8 dunque la terza donna nella foto, mentre quella che lei associava a sua madre \u00e8 una donna italiana. A questo punto, dopo averlo comunicato a suo marito, Jeanne parte per l'Italia per scoprire di pi\u00f9 su quella donna.\nUna volta arrivata a Lecce, Jeanne trova subito la donna all'interno del suo ristorante: la donna sembra riconoscerla ed esserne infastidita, ma quando Jeanne ci parla fa finta di nulla e scappa via non appena lei comincia a farle alcune domande. Nel frattempo, Jeanne ha delle strane visioni e scambia un cameriere per suo marito: si tratta in realt\u00e0 del figlio della donna della foto. Quando la donna si ritira finalmente in albergo per riposare, questo cameriere va a trovarla: Jeanne crede sia andato l\u00ec per fare l'amore, ma in realt\u00e0 l'uomo l'ha semplicemente scambiata per una persona che ormai non c'\u00e8 pi\u00f9. Dopo il fraintendimento, Jeanne segue il cameriere a casa sua e si ritrova nel bel mezzo della festa di compleanno del padre di questo cameriere, nonch\u00e9 marito della donna del ristorante: l'uomo appare abbastanza ostile nei suoi confronti, ma ciononostante Jeanne si lascia trasportare in maniera onirica dalla pizzica suonata nella festa.\nDopo aver girovagato per la casa, Jeanne ascolta dapprima un discorso fra il cameriere e sua madre, per poi avere un confronto diretto con la donna. Jeanne scopre che in realt\u00e0 il suo vero nome \u00e8 Rosa Maria \u00e8 che la sua vera madre \u00e8 appunto la donna che ha appena conosciuto, la quale l'ha avuta in maniera illegittima. Rosa Maria aveva stretto amicizia con la vera Jeanne ed era rimasta coinvolta insieme a lei in un incidente stradale: l'evento aveva ucciso Jeanne ed aveva agito in maniera subdola sulla sua psiche, convincendola di essere in realt\u00e0 Jeanne e facendo s\u00ec che riconoscesse i genitori di quest'ultima come i propri. La famiglia di Rosa Maria aveva dunque lasciato che la ragazzina partisse per la Francia. A questo punto, Rosa Maria/Jeanne pu\u00f2 tornare finalmente a Parigi: le due identit\u00e0 riescono ormai a coesistere, le visioni sono terminate, e la donna pu\u00f2 finalmente vivere in armonia con la sua famiglia e scrivere un romanzo di qualit\u00e0 che valga la pena leggere."}
{"id": "4677719", "revid": "288300", "url": "https://it.wikipedia.org/wiki?curid=4677719", "title": "Vaqif \u00c7avadov", "text": ""}
{"id": "4677720", "revid": "1573940", "url": "https://it.wikipedia.org/wiki?curid=4677720", "title": "Tchatkalophantes tarabaevi", "text": "Tchatkalophantes tarabaevi \u00e8 un ragno appartenente alla famiglia Linyphiidae.\nEtimologia.\nIl nome proprio della specie \u00e8 in onore dell'aracnologo ed entomologo \u010cingis Karimovi\u010d Tarabaev.\nDistribuzione.\nLa specie \u00e8 stata reperita in Kazakistan\nTassonomia.\nAl 2013 non sono note sottospecie e dal 2001 non sono stati esaminati nuovi esemplari."}
{"id": "4677722", "revid": "110750857", "url": "https://it.wikipedia.org/wiki?curid=4677722", "title": "Ruocco", "text": "Ruocco \u2013 cognome italiano "}
{"id": "4677723", "revid": "27723", "url": "https://it.wikipedia.org/wiki?curid=4677723", "title": "Stazione di Voltana", "text": "La stazione di Voltana \u00e8 una stazione ferroviaria a servizio del comune di Lugo, posta sulla linea Ferrara\u2013Rimini.\nStruttura e impianti.\nLa gestione degli impianti \u00e8 affidata a Rete Ferroviaria Italiana (RFI) controllata del gruppo Ferrovie dello Stato.\nIl fabbricato viaggiatori \u00e8 una struttura in muratura a due piani. Il piano terra ospita i locali tecnici di RFI. All'interno dell'ex ufficio movimento \u00e8 ancora presente il banco ACEI attivabile in caso di emergenza.\nIl piazzale si compone di un solo binario ferroviario dedicato al trasporto passeggeri, servito da banchina Eliminato nel 2020 il secondo binario (quello di deviata) ed i rispettivi deviatoi compreso il fascio dedicato all'ormai dismesso servizio merci; questi binari venivano normalmente usati come ricovero per i mezzi addetti alla manutenzione della linea.\nMovimento.\nLa stazione \u00e8 servita da treni regionali svolti da Trenitalia Tper nell'ambito del contratto di servizio stipulato con la Regione Emilia-Romagna.\nI treni sono esclusivamente di tipo regionale.\nA novembre 2019, la stazione risultava frequentata da un traffico giornaliero medio di circa 292 persone (147 saliti + 145 discesi).\nServizi.\nLa stazione \u00e8 classificata da RFI nella categoria \"Bronze\"."}
{"id": "4677725", "revid": "181699", "url": "https://it.wikipedia.org/wiki?curid=4677725", "title": "Olivia Cinquemani", "text": ""}
{"id": "4677727", "revid": "767487", "url": "https://it.wikipedia.org/wiki?curid=4677727", "title": "\u015eeref Has", "text": "\u00c8 il terzo calciatore con pi\u00f9 presenze nella storia del Fenerbah\u00e7e (605)."}
{"id": "4677729", "revid": "1442080", "url": "https://it.wikipedia.org/wiki?curid=4677729", "title": "US Open 2013 - Quad singolare", "text": "David Wagner era il detentore del titolo ma \u00e8 stato sconfitto in finale da Lucas Sithole per 3-6, 6-4, 6-4."}
{"id": "4677731", "revid": "80598", "url": "https://it.wikipedia.org/wiki?curid=4677731", "title": "Gaetano Savio", "text": ""}
{"id": "4677738", "revid": "439868", "url": "https://it.wikipedia.org/wiki?curid=4677738", "title": "Bobby Mimms", "text": "Durante la sua ventennale carriera da professionista ha vestito le maglie di Halifax Town, Rotherham United, Everton, Notts County, Sunderland, Blackburn Rovers, Manchester City, Tottenham, Aberdeen, Crystal Palace, Preston North End, York City e Mansfield Town totalizzando 477 incontri di campionato e vincendo due campionati inglesi e due Supercoppe inglesi. Ha giocato la finale della FA Cup 1985-1986 persa 3-1 contro il Liverpool e la FA Charity Shield 1995 persa 1-0 contro l'Everton, sua ex squadra.\nDopo aver appeso i guanti al chiodo, Mimms allena i portieri del Wolverhampton dal luglio del 2001 al luglio del 2008, quando si trasferisce al Blackburn Rovers allenando i portieri fino a dicembre 2012. Dal luglio 2013 \u00e8 l'allenatore dei portieri dell'Oldham Athletic. Nel febbraio 2014 lascia questo incarico per andare in Bahrain ad allenare i portieri della Nazionale locale. Nell'ottobre 2014 \u00e8 invece stato assunto come preparatore dei portieri del West Ham. A partire dall'estate 2015 entra nello staff tecnico del Bolton. Nel novembre 2016, firma un contratto con l'Hull City"}
{"id": "4677743", "revid": "27723", "url": "https://it.wikipedia.org/wiki?curid=4677743", "title": "Stazione di San Biagio", "text": "La stazione di San Biagio \u00e8 una fermata ferroviaria a servizio di San Biagio, frazione del comune di Argenta, in provincia di Ferrara. Si trova sulla ferrovia Ferrara-Rimini.\nStruttura e impianti.\nLa gestione degli impianti \u00e8 affidata a Rete Ferroviaria Italiana (RFI), controllata del gruppo Ferrovie dello Stato.\nIl fabbricato viaggiatori ospita, al piano terra, i locali tecnici di RFI.\nIl piazzale si compone di un unico binario, servito da una banchina.\nMovimento.\nLa stazione \u00e8 servita da treni regionali svolti da Trenitalia Tper nell'ambito del contratto di servizio stipulato con la regione Emilia-Romagna.\nA novembre 2019, la stazione risultava frequentata da un traffico giornaliero medio di circa 46 persone (24 saliti + 22 discesi).\nServizi.\nLa stazione \u00e8 classificata da RFI nella categoria \"Bronze\"."}
{"id": "4677744", "revid": "1543377", "url": "https://it.wikipedia.org/wiki?curid=4677744", "title": "Ginnastica ai Giochi della VIII Olimpiade - Volteggio al cavallo in largo", "text": "La competizione del volteggio al cavallo in largo di Ginnastica artistica dei Giochi della VIII Olimpiade si \u00e8 svolta allo stadio di Colombes dal 17 al 20 luglio 1924."}
{"id": "4677745", "revid": "439015", "url": "https://it.wikipedia.org/wiki?curid=4677745", "title": "Sinagoga di Sofia", "text": "La sinagoga di Sofia \u00e8 situata nel centro di Sofia in Bulgaria.\nCostruita tra il 1905 e il 1909, in stile neomoresco, \u00e8 una delle pi\u00f9 grandi sinagoghe monumentali d'Europa. \u00c8 per grandezza la seconda sinagoga sefardita pi\u00f9 grande d'Europa, preceduta solamente dalla Sinagoga portoghese di Amsterdam.\nCostruzione.\nAlla fine dell'Ottocento la comunit\u00e0 ebraica di Sofia necessitava di un luogo di culto pi\u00f9 grande per far fronte al proprio incremento demografico. Il progetto fu affidato all'austriaco Friedrich Gr\u00fcnanger, al tempo il pi\u00f9 famoso architetto attivo in Bulgaria e gi\u00e0 autore a Sofia di altri importanti edifici religiosi monumentali.\nI preparativi cominciarono nel 1903 su iniziativa del rabbino capo Marcus Ehrenpreis. Per la costruzione, sul luogo dove gi\u00e0 sorgeva una vecchia sinagoga occorsero quattro anni, dal 13 novembre 1905 al 1909.\nLa sinagoga fu solennemente inaugurata il 9 settembre 1909, alla presenza del re Ferdinando I di Bulgaria. Oltre alla sala di preghiera l'edificio ospitava anche gli uffici rabbinici e una ricca biblioteca.\nL'architettura della sinagoga.\nFriedrich Gr\u00fcnanger disegn\u00f3 un edificio monumentale in stile neomoresco, secondo una moda diffusa nell'architettura delle sinagoghe del tempo, rifacendosi al modello del Leopoldst\u00e4dter Tempel. La sinagoga di Sofia, con le sue variopinte cupole e torri, certamente sort\u00ec nell'effetto di risultare come uno degli edifici pi\u00f9 caratteristici ed originali della citt\u00e0. Ha una pianta quadrata con una grande cupola centrale, quattro cupolette agli angoli, e due alte torrette a minareto sul lato d'ingresso Le facciate policrome sui quattro lati alternano mura a strisce bianche e rosse movimentate da ampi finestroni, con contaminazione eclettiche che richiamano le stile veneziano.\nIn conformit\u00e0 con la tradizione bulgara sinagogale sefardita, si entra attraverso un grande cortile, che separa l'ingresso dalla strada. Un altro ingresso monumentale sulla via (e uno pi\u00f9 piccolo dal cortile) conducono al matroneo. Dal foyer dell'edificio si giunge alla sala di preghiera e agli uffici della comunit\u00e0.\nAll'interno l'alta cupola centrale \u00e8 costruita su un tamburo ottagonale sostenuto da quattro pilastri con colonne in marmo di Carrara. Le decorazioni policrome sono ad affresco e mosaici veneziani. Sulla parete di fondo, su una tribuna di marmo, si trova l'arca santa con davanti il leggio separato dalla sala da una balaustra su cui poggiano i grandi candelabri. Al centro della sala pende l'enorme lampadario, di oltre 2200 chili, fatto costruire a Vienna e considerato il pi\u00f9 grande di tutti i Balcani.\nL'area dell'edificio \u00e8 di 650 metri quadrati; l'altezza dal marciapiede alla punta della cupola \u00e8 di 31 metri. All'interno la cupola si eleva per 23 metri con un diametro di 19 metri. La sinagoga poteva ospitare quasi 1200 persone a sedere.\nLa situazione odierna.\nNonostante che durante la seconda guerra mondiale la Bulgaria fosse alleata alla Germania nazista, agli ebrei bulgari furono risparmiate le distruzioni dell'Olocausto. Anche la sinagoga non sub\u00ec atti di vandalismo e profanazione; fu per\u00f2 seriamente danneggiata nei bombardamenti del 1944 che colpirono l'angolo nord-orientale dell'edificio causando la distruzione di tutte le vetrate colorate. Andarono persi anche quasi la totalit\u00e0 della collezione di libri e manoscritti della biblioteca.\nLa maggior parte degli ebrei di Sofia lasciarono la citt\u00e0 nel dopo-guerra per emigrare in Israele. La sinagoga tuttavia non ha mai cessato di funzionare al servizio delle necessit\u00e0 della locale comunit\u00e0. Oltre agli uffici del Consiglio religioso ebraico l'edificio ospita dall'8 maggio 1992 anche un museo sulla storia degli ebrei in Bulgaria, che espande la mostra documentaria (\"The Rescue of the Bulgarian Jews 1941-1944\") che vi era aperta dal 1968 al 1990.\nA partire dal 2001 importanti lavori di restauro sono stati avviati con il contributo della Fondazione Doron di Israele e del World Monuments Fund, che stanno gradualmente restituendo l'edificio al suo splendore originario"}
{"id": "4677746", "revid": "1543377", "url": "https://it.wikipedia.org/wiki?curid=4677746", "title": "Geografia del Turkmenistan", "text": "Il Turkmenistan (in turkmeno \"T\u00fcrkmenistan\") \u00e8 un Paese dell'Asia centrale. \u00c8 il secondo stato pi\u00f9 grande dell'Asia centrale, dopo il Kazakistan, e la pi\u00f9 meridionale delle cinque repubbliche della regione. Il Paese confina con il Kazakistan a nord-ovest, l'Uzbekistan a nord e a est, l'Afghanistan a sud-est, l'Iran a sud, e il mar Caspio a ovest. Dopo il Kazakistan, il Turkmenistan \u00e8 il meno densamente popolato degli stati dell'Asia centrale. Gran parte delle sue distese aride sono inospitali per piante e animali. Fatta eccezione per le oasi che punteggiano la striscia sottile di territorio ai piedi dei monti Kopet-Dag e le regioni lungo i fiumi Amu Darya, Morghab e Tejen, i deserti caratterizzano il terreno sabbioso e bruciato dal sole del Paese. Dal 1925 al 1991 il Turkmenistan era la Repubblica Socialista Sovietica Turkmena, una delle repubbliche costituenti (o unit\u00e0) dell'Unione Sovietica; dichiar\u00f2 la propria indipendenza il 27 ottobre 1991. La capitale \u00e8 Ashgabat (Ashkhabad), situata nei pressi del confine meridionale con l'Iran.\nMorfologia.\nI deserti occupano i nove decimi del territorio del Turkmenistan. Il Karakum \u00e8 uno dei deserti sabbiosi pi\u00f9 grandi del mondo, ricoprendo l'intera parte centrale del Turkmenistan ed estendendosi verso nord-ovest nel Kazakistan. Dal punto di vista topografico, i quattro quinti del Turkmenistan sono costituiti dal settore meridionale del bassopiano turanico. Montagne e colline pedemontane si innalzano prevalentemente nella parte meridionale della repubblica; i monti Kugitangtau e Kopet-Dag costituiscono dei prolungamenti del sistema montuoso del Pamir-Alaj. La regione del Kopet-Dag \u00e8 geologicamente giovane, e la sua instabilit\u00e0 \u00e8 indicata da terremoti intermittenti di grande forza distruttiva.\nIdrografia.\nI fiumi principali del Turkmenistan sono l'Amu Darya (l'antico fiume Osso), che scorre lungo il suo confine nord-orientale in direzione del mare d'Aral, e il Tejen, il Morghab (Murgab o Murgap) e l'Atrek; sono inoltre presenti numerosi piccoli fiumi di montagna. Tuttavia, la posizione geografica dei fiumi e la direzione dei loro corsi non coincide con la localizzazione delle terre coltivabili; i terreni pi\u00f9 fertili - e per gran parte ancora inutilizzati - sono situati prevalentemente a sud, nord-est e ovest, mentre i fiumi principali scorrono soprattutto nell'est del Paese. Il canale del Karakum, completato nel 1967, \u00e8 uno dei canali per l'irrigazione e la navigazione pi\u00f9 grandi del mondo. L'acqua di questi canali che va perduta per l'irrigazione e l'evaporazione dovuta al clima arido contribuisce alla scarsit\u00e0 di acqua del corso inferiore dell'Amu Darya e di altri torrenti.\nClima.\nLa posizione del Turkmenistan nel profondo cuore dell'Asia e il carattere del suo rilievo sono i responsabili di un clima rigorosamente continentale, che presenta grandi escursioni di temperatura, sia diurne che stagionali. La temperatura annua media \u00e8 di 14-16 \u00b0C, ma questo dato maschera una vasta gamma di variazioni. Nelle giornate estive le temperature scendono raramente al di sotto dei 35 \u00b0C, e la temperatura pi\u00f9 alta mai registrata nel Paese, nel Karakum sud-orientale, raggiunse i 50 \u00b0C all'ombra. Al contrario, durante l'inverno le temperature a Gu\u015fgy, nell'estremit\u00e0 meridionale del Paese lungo il confine con l'Afghanistan, scendono a -33 \u00b0C. Le precipitazioni cadono soprattutto in primavera e variano dai circa 80 millimetri annui nel deserto del nord-ovest ai circa 320 millimetri sulle montagne.\nFlora e fauna.\nTranne che nelle oasi, nelle vallate di montagna e sugli altopiani, la vegetazione \u00e8 di carattere propriamente desertico. Nelle vallate montane del Kopet-Dag, si trovano viti selvatiche, mandorli, fichi e noci, mentre alberi di ginepro e pistacchio crescono sui versanti aperti. Lungo le sponde e sulle isole dell'Amu Darya crescono \"tugai\" (fitte foreste alluvionali) di pioppi neri, salici, giunchi e canne.\nIl deserto offre dimora a volpi, gatti selvatici, gazzelle e testuggini, mentre sui monti vivono capre, ghepardi, linci, leopardi delle nevi e istrici. Sciacalli, cinghiali, varie specie di uccelli e il raro cervo di Bukhara abitano i \"tugai\"; asini selvatici scorrazzano sugli altopiani di Badkhyz e Garabil nel sud-ovest. Vasti stormi di anatre, oche e cigni fanno della costa orientale del mar Caspio la propria dimora invernale. Nel Caspio, i pescatori trovano grande abbondanza di aringhe, spratti, rutili e storioni; prima che divenissero gravemente inquinate, le acque dell'Amu Darya davano nutrimento a carpe commestibili, barbi e lucci.\nCaratteristiche regionali.\nLe varie regioni del Turkmenistan offrono una grande variet\u00e0 di paesaggi, ma il Paese si pu\u00f2 arbitrariamente dividere in due grandi aree: una regione delle oasi - caratterizzata da adeguata disponibilit\u00e0 di acqua, terre coltivabili e industrie sviluppate -, estesa lungo il Kopet-Dag e altre oasi; e una regione dei deserti, divisa a sua volta tra Turkmenistan occidentale, con un'economia industriale ben sviluppata, e Karakum, con i suoi allevamenti di bestiame e i depositi di gas naturale e petrolio.\nLe oasi del Kopet-Dag si estendono lungo le colline pedemontane del versante settentrionale dei monti Kopet-Dag, le cui pendici offrono vaste aree per l'agricoltura non irrigua; sia le montagne che le colline pedemontane sono anche ricche di risorse minerarie. Il centro economico e culturale delle oasi \u00e8 la citt\u00e0 capitale di Ashgabat. Lo sviluppo della capitale ha stimolato l'industria, trasformando un'oasi agricola nel cuore agro-industriale della repubblica.\nLe oasi del Morghab sono famose per il loro cotone a fibra fine, la seta, i tappeti e le coperte fatti a mano, e le pecore karakul. Il fiume Morghab, i cui rami inferiori sono attraversati dal canale del Karakum, pu\u00f2 fornire ulteriore acqua per l'irrigazione. Mary (l'antica Merv) \u00e8 il centro delle oasi e della regione circostante.\nSeparate dal Morghab da un ramo del Karakum, le oasi del Tejen sorgono lungo il fiume omonimo. Prima della costruzione del canale del Karakum, a causa della scarsit\u00e0 di acqua potevano essere coltivati solo piccoli appezzamenti di frumento, orzo e meloni. Una volta che le oasi furono attraversate dal canale, e dopo la costruzione del bacino artificiale di Hauz-Khan, fu possibile la coltivazione di cotone a fibra lunga e la costruzione di impianti per la lavorazione del cotone. Centro economico e culturale della regione \u00e8 la citt\u00e0 di Tejen.\nLe oasi del medio Amu Darya, diversamente dalle altre oasi, si estendono quasi senza interruzioni per centinaia di chilometri e sono quasi interamente coltivate. Le acque dell'Amu Darya sono molto ricche di limo, un eccellente fertilizzante naturale. La coltivazione del cotone e l'allevamento dei bachi da seta sono praticati da moltissimo tempo nell'area, che \u00e8 anche un'importante produttrice di kenaf e altre fibre vegetali. I deserti adiacenti forniscono foraggio alle pecore karakul. Nelle oasi si sono sviluppate anche industrie per la lavorazione di prodotti agricoli e materiali minerali grezzi. Il centro economico e amministrativo delle oasi e della regione \u00e8 Ch\u00e4rjew (Chardzhou), seconda citt\u00e0 e centro industriale del Turkmenistan.\nLe oasi del basso Amu Darya sono situate nell'area dell'antico delta dell'Amu Darya e sono state a lungo una delle pi\u00f9 importanti regioni agricole della repubblica. Le oasi sono intersecate da una fitta rete di antichi letti fluviali, nonch\u00e9 da canali e fossi per l'irrigazione provenienti dal vicino Uzbekistan. Le riduzione della portata del corso inferiore dell'Amu Darya, tuttavia, rischia di compromettere la produzione agricola delle oasi.\nIl deserto del Turkmenistan occidentale \u00e8 un'enorme distesa quasi priva di vegetazione, ma la sua parte montuosa, il Grande e il Piccolo Balkhan, prolungamento orientale della catena del Caucaso, possiede riserve minerarie ed energetiche. I depositi di petrolio, salgemma e comune sale lacustre sono molto importanti. Il Turkmenistan occidentale \u00e8 una delle regioni pi\u00f9 industrializzate della repubblica; in essa si incontrano impianti per l'estrazione e la raffinazione del petrolio, industrie chimiche e minerarie, e porti pescherecci e strutture per la lavorazione del pesce (lungo il mar Caspio). La popolazione rurale si occupa per lo pi\u00f9 dell'allevamento di pecore, capre e cammelli.\nIl Karakum e le altre distese desertiche pianeggianti penetrano, in parte, in tutte le zone sopra menzionate. Esse si caratterizzano per lo stesso paesaggio desertico, la mancanza di acque superficiali, le precipitazioni eccezionalmente scarse, e le elevate temperature estive. Nello stesso tempo il deserto \u00e8 una zona ricca di petrolio e risorse minerarie, e i suoi pascoli pi\u00f9 ricchi possono essere sfruttati tutto l'anno da pecore, capre e cammelli."}
{"id": "4677748", "revid": "228587", "url": "https://it.wikipedia.org/wiki?curid=4677748", "title": "Capitan Ventosa", "text": ""}
{"id": "4677750", "revid": "1543377", "url": "https://it.wikipedia.org/wiki?curid=4677750", "title": "Ginnastica ai Giochi della VIII Olimpiade - Cavallo con maniglie", "text": "La competizione del cavallo con maniglie di Ginnastica artistica dei Giochi della VIII Olimpiade si \u00e8 svolta allo stadio di Colombes dal 17 al 20 luglio 1924."}
{"id": "4677753", "revid": "486946", "url": "https://it.wikipedia.org/wiki?curid=4677753", "title": "Marcolino Amanni", "text": ""}
{"id": "4677754", "revid": "580", "url": "https://it.wikipedia.org/wiki?curid=4677754", "title": "Francesco Patern\u00f2 Gioeni", "text": "Biografia.\nFrancesco Patern\u00f2 Gioeni, duca di Imbert, gi\u00e0 assessore ai Lavori Pubblici, divenne sindaco di Catania dal 1\u00ba febbraio al 14 novembre 1866. Spos\u00f2 a Catania la nobildonna Giovanna Rapisardi di Sant'Antonio. Cavaliere dell'Ordine Mauriziano. Con D.M. del 15 settembre 1899 gli vennero riconosciuti i titoli di duca di Furnari e barone di Ficarazzi."}
{"id": "4677755", "revid": "599013", "url": "https://it.wikipedia.org/wiki?curid=4677755", "title": "A Tale of the West", "text": ""}
{"id": "4677758", "revid": "767487", "url": "https://it.wikipedia.org/wiki?curid=4677758", "title": "A Tale of the West (film 1909)", "text": "A Tale of the West \u00e8 un cortometraggio muto del 1909 scritto, prodotto, interpretato e diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Morrison, in Colorado.\nDistribuzione.\nDistribuito dalla Essanay Film Manufacturing Company, il film - un cortometraggio in una bobina - usc\u00ec nelle sale cinematografiche USA il 7 aprile 1909."}
{"id": "4677763", "revid": "1543377", "url": "https://it.wikipedia.org/wiki?curid=4677763", "title": "Ginnastica ai Giochi della VIII Olimpiade - Concorso individuale maschile", "text": "La competizione del Concorso individuale maschile di Ginnastica artistica dei Giochi della VIII Olimpiade si \u00e8 svolta allo stadio di Colombes dal 17 al 20 luglio 1924."}
{"id": "4677766", "revid": "288300", "url": "https://it.wikipedia.org/wiki?curid=4677766", "title": "Aydin \u018fl\u0259kb\u0259rov", "text": ""}
{"id": "4677768", "revid": "84184", "url": "https://it.wikipedia.org/wiki?curid=4677768", "title": "Magoni", "text": ""}
{"id": "4677769", "revid": "288300", "url": "https://it.wikipedia.org/wiki?curid=4677769", "title": "Marcos Ferreira", "text": ""}
{"id": "4677770", "revid": "1154737", "url": "https://it.wikipedia.org/wiki?curid=4677770", "title": "Punta Valfredda (Alpi Cozie)", "text": "La Punta Valfredda (3.052\u00a0m) \u00e8 una montagna delle Alpi Cozie situata in alta Valle di Susa.\nDescrizione.\nLa montagna costituisce la maggiore elevazione del crinale spartiacque tra i valloni di Almiane (a nord-ovest) e quello di Valfredda (a sud-est); il suo punto culminante \u00e8 costituito da una cupola detritica circondata da torrioni di roccia piuttosto friabile. \u00c8 separata in direzione sud-ovest dalla Testa del Coin da un punto di valico quotato 2.972, mentre verso nord-est una insellatura rocciosa a 2.993\u00a0m di quota la divide dalla Punta d'Almiane.\nSulla sommit\u00e0 \u00e8 presente un massiccio ometto a base quadrata.\nIl versante sudorientale risulta prevalentemente detritico mentre quello nord-occidentale scende sul vallone di Almiane con balze di roccia solcate da marcati canaloni. La montagna \u00e8 compresa nel territorio comunale di Bardonecchia.\nSulla cima \u00e8 collocato il punto geodetico trigonometrico dell'IGM denominato \"Punta Valfredda\" (cod. 054035).\nAccesso alla vetta.\nLa punta Valfredda pu\u00f2 essere raggiunta per la cresta sud-occidentale, di natura roccioso-detritica, partendo dal colletto a quota 2.972 e contornando una serie di risalti rocciosi; il colletto \u00e8 a sua volta raggiungibile dal fondovalle del vallone di Valfredda o di quello d'Almiane risalendo le fiancate delle vallate prima su erba e poi per sfasciumi. La difficolt\u00e0 alpinistica della salita per questa via viene valutata in F oppure in EE\nLa cresta che collega la cima con la punta d'Almiane risulta pi\u00f9 difficile, come pure la salita diretta alla cima, specie per il versante nordovest.\nLa montagna \u00e8 accessibile anche con gli sci da sci alpinismo, ma la salita \u00e8 riservata a scialpinisti esperti."}
{"id": "4677772", "revid": "288300", "url": "https://it.wikipedia.org/wiki?curid=4677772", "title": "Amit Guluzade", "text": ""}
{"id": "4677775", "revid": "288300", "url": "https://it.wikipedia.org/wiki?curid=4677775", "title": "Vladislav Lemish", "text": ""}
{"id": "4677776", "revid": "288300", "url": "https://it.wikipedia.org/wiki?curid=4677776", "title": "Maksim Medvedyev", "text": ""}
{"id": "4677777", "revid": "27723", "url": "https://it.wikipedia.org/wiki?curid=4677777", "title": "Stazione di Argenta", "text": "La stazione di Argenta \u00e8 una stazione ferroviaria a servizio del comune di Argenta (provincia di Ferrara), posto sulla linea Ferrara-Rimini.\nStoria.\nLa stazione venne inaugurata ufficialmente il 31 dicembre 1883, in concomitanza con l'apertura del primo tronco della linea Ferrara-Rimini, il quale proveniva da Ferrara.\nIl 10 gennaio 1889 fu aperto il tratto diretto a Ravenna.\nStrutture e impianti.\nLa stazione \u00e8 gestita da Rete Ferroviaria Italiana (RFI).\n\u00c8 dotata di un piazzale composto da tre binari serviti da banchina e utilizzati entrambi per il trasporto passeggeri.\nMovimento.\nLa stazione \u00e8 servita dai treni regionali svolti da Trenitalia Tper nell'ambito del contratto di servizio stipulato con la regione Emilia-Romagna.\nA novembre 2019, la stazione risultava frequentata da un traffico giornaliero medio di circa 655 persone (313 saliti + 342 discesi).\nServizi.\nLa stazione \u00e8 classificata da RFI nella categoria \"bronze\".\nSono presenti i seguenti servizi:"}
{"id": "4677778", "revid": "767487", "url": "https://it.wikipedia.org/wiki?curid=4677778", "title": "A Tale of the West (film 1913)", "text": "A Tale of the West \u00e8 un cortometraggio muto del 1912 diretto da Al Christie (come Al E. Christie).\nProduzione.\nIl film fu prodotto dalla Nestor Film Company.\nDistribuzione.\nDistribuito dall'Universal Film Manufacturing Company, il film usc\u00ec nelle sale cinematografiche USA il 26 dicembre 1913."}
{"id": "4677779", "revid": "288300", "url": "https://it.wikipedia.org/wiki?curid=4677779", "title": "Ernani Pereira", "text": ""}
{"id": "4677780", "revid": "288300", "url": "https://it.wikipedia.org/wiki?curid=4677780", "title": "Anatoliy Ponomaryov", "text": ""}
{"id": "4677781", "revid": "287204", "url": "https://it.wikipedia.org/wiki?curid=4677781", "title": "Fabio Luis Ramim", "text": ""}
{"id": "4677784", "revid": "767487", "url": "https://it.wikipedia.org/wiki?curid=4677784", "title": "Paul Warhurst", "text": "Durante la sua carriera ha vestito le divise di Manchester City, Oldham Athletic, Sheffield Wednesday, Blackburn, Crystal Palace, Bolton, Stoke City, Chesterfield, Barnsley, Carlisle United, Grimsby Town, Blackpool, Forest Green Rovers, Wrexham, Barnet e Northwich Victoria, societ\u00e0 che ha anche allenato. Vanta 177 presenze e 13 reti in Premier League, 136 presenze e 4 reti nella seconda divisione inglese, 19 presenze senza reti nella terza divisione inglese, 30 presenze e 1 rete nella quarta divisione inglese e 7 presenze con 2 reti nella Conference National."}
{"id": "4677785", "revid": "288300", "url": "https://it.wikipedia.org/wiki?curid=4677785", "title": "R\u0259\u015fad Sad\u0131qov", "text": ""}
{"id": "4677791", "revid": "599013", "url": "https://it.wikipedia.org/wiki?curid=4677791", "title": "Branimir Suba\u0161i\u0107", "text": ""}
{"id": "4677794", "revid": "287204", "url": "https://it.wikipedia.org/wiki?curid=4677794", "title": "Monreale (disambigua)", "text": ""}
{"id": "4677796", "revid": "1543377", "url": "https://it.wikipedia.org/wiki?curid=4677796", "title": "Ginnastica ai Giochi della VIII Olimpiade - Concorso a squadre maschile", "text": "La competizione del Concorso a squadre maschile di Ginnastica artistica dei Giochi della VIII Olimpiade si \u00e8 svolta allo stadio di Colombes dal 17 al 20 luglio 1924."}
{"id": "4677798", "revid": "212348", "url": "https://it.wikipedia.org/wiki?curid=4677798", "title": "Jeff Kenna", "text": ""}
{"id": "4677801", "revid": "767487", "url": "https://it.wikipedia.org/wiki?curid=4677801", "title": "Gianfrancesco II Gonzaga", "text": "Biografia.\nEra figlio terzogenito di Scipione Gonzaga, principe di Bozzolo e di Sabbioneta, e di Maria Mattei.\nAlla morte del padre, avvenuta nel 1670, divenne principe di Bozzolo e di Sabbioneta signore di San Martino il fratello Ferdinando II Filippo Gonzaga che, morendo prematuramente nel 1672, lasci\u00f2 come erede Gianfrancesco. Questi, nel 1673, ottenne l'investitura imperiale dei feudi di Bozzolo e Sabbioneta, ma non il possesso di questa, che reclamer\u00e0 inutilmente a Nicola Mar\u00eda de Guzm\u00e1n Carafa, erede designato.\nA seguito dell'occupazione francese del territorio nel 1701, Gianfrancesco si ritir\u00f2 prima nel Castello di San Martino e quindi dovette riparare a Parma. Nel 1702, durante la Guerra di successione spagnola si mise al servizio di Eugenio di Savoia con l'intento di riappropriarsi di Bozzolo, ma senza riuscirvi.\nMor\u00ec a Verona nel 1703 senza eredi e con lui si estinse il ramo diretto dei signori di San Martino. Il 28 luglio dello stesso anno il principato di Bozzolo venne aggregato al Ducato di Mantova.\nNel suo testamento, redatto il 19 aprile 1703, nomin\u00f2 suo erede universale il figlio maggiore della cugina Maria Isabella Gonzaga (1638-1702), figlia di Annibale Gonzaga e moglie di Sigismondo II Heilfried, conte di Dietrichstein."}
{"id": "4677802", "revid": "8660", "url": "https://it.wikipedia.org/wiki?curid=4677802", "title": "Duke Ihenacho", "text": "Carriera professionistica.\nDenver Broncos.\nIhenacho non fu scelto nel Draft NFL 2012 e firm\u00f2 coi Denver Broncos come free agent. Mise a segno il suo primo tackle nella sua seconda gara in carriera, nella settimana 9 contro i Cincinnati Bengals. La sua prima stagione si concluse con due sole presenze.\nNella pre-stagione 2013, Ihenacho inizi\u00f2 a scalare posizioni nella gerarchia dei difensori dei Broncos, tanto da partire per la prima volta come titolare nella gara di debutto contro i Baltimore Ravens, in cui guid\u00f2 la propria formazione con 12 tackle e 3 passaggi deviati.\nIl 19 gennaio 2014, nella finale della AFC, i Broncos batterono i New England Patriots qualificandosi per il Super Bowl, la prima presenza della franchigia dal 1998, in una gara in cui Ihenacho mise a segno cinque tackle. Nel Super Bowl XLVIII contro i Seattle Seahawks, i Broncos furono sconfitti dagli avversari per 43-8, il Super Bowl col risultato pi\u00f9 a senso unico degli ultimi vent'anni. Duke concluse la gara con 9 tackle. Il 30 agosto 2014 fu svincolato.\nWashington Redskins.\nIl 31 agosto 2014, Ihenacho firm\u00f2 coi Washington Redskins.\nNew York Giants.\nIl 25 marzo 2017 Ihenacho firm\u00f2 con i New York Giants."}
{"id": "4677803", "revid": "235890", "url": "https://it.wikipedia.org/wiki?curid=4677803", "title": "Insieme botte", "text": ""}
{"id": "4677804", "revid": "235890", "url": "https://it.wikipedia.org/wiki?curid=4677804", "title": "Insieme assorbente", "text": ""}
{"id": "4677806", "revid": "235890", "url": "https://it.wikipedia.org/wiki?curid=4677806", "title": "Insieme bilanciato", "text": ""}
{"id": "4677810", "revid": "192549", "url": "https://it.wikipedia.org/wiki?curid=4677810", "title": "Faberg\u00e9", "text": ""}
{"id": "4677811", "revid": "767487", "url": "https://it.wikipedia.org/wiki?curid=4677811", "title": "Words and Pictures", "text": "Words and Pictures \u00e8 un film del 2013 diretto da Fred Schepisi.\nTrama.\nJack Marcus, docente di inglese e scrittore dal talento ormai inaridito, combatte da tempo una lotta contro la dipendenza dei giovani dai media e dai voti scolastici, cercando di incoraggiare i suoi studenti a una maggiore valorizzazione della parola scritta; Dina Delsanto insegna arte presso la stessa scuola di Jack, con il quale gareggia per far apprezzare piuttosto l'uso delle immagini e della raffigurazione pittorica. Entrambi gli insegnanti sottopongono cos\u00ec gli alunni a una serie di prove, per capire se siano effettivamente pi\u00f9 potenti le parole o le immagini; attraverso queste continue sfide tra i due si instaura un forte legame, che li aiuter\u00e0 a superare gli ostacoli della vita.\nDistribuzione.\nLa pellicola \u00e8 stata presentata in anteprima alla 38\u00aa edizione del Toronto International Film Festival il 7 settembre 2013; in Italia \u00e8 stata distribuita dalla Adler Entertainment nel novembre 2014."}
{"id": "4677815", "revid": "22475", "url": "https://it.wikipedia.org/wiki?curid=4677815", "title": "Levante spagnolo", "text": " Levante spagnolo o Levante peninsulare \u00e8 il nome attribuito alla zona geografica della Penisola Iberica situata sulla costa mediterranea. Corrisponde ai territori di Catalogna, Isole Baleari, Comunit\u00e0 Valenzana e Murcia, oltre che alle zone orientali di Castilla-La Mancha e Aragona. Non corrisponde ad alcuna entit\u00e0 politica, territoriale o amministrativa spagnola."}
{"id": "4677818", "revid": "424715", "url": "https://it.wikipedia.org/wiki?curid=4677818", "title": "Regione di Murcia", "text": ""}
{"id": "4677820", "revid": "1543377", "url": "https://it.wikipedia.org/wiki?curid=4677820", "title": "Iota Hydrae", "text": "Iota Hydrae (\u03b9 Hya, \u03b9 Hydrae) \u00e8 una stella della costellazione dell'Idra di magnitudine apparente +3,91, distante 263 anni luce dalla Terra.\nOsservazione.\n \u00e8 una stella dell'emisfero australe, ma la sua prossimit\u00e0 all'equatore celeste le consente di poter essere osservata da tutte le aree abitate della Terra. D'altra parte questa vicinanza all'equatore celeste fa s\u00ec che essa sia circumpolare solo nelle regioni vicine al polo sud terrestre. Essendo di magnitudine +3,91 la si pu\u00f2 scorgere anche dai piccoli centri urbani, sebbene un cielo non eccessivamente inquinato sia maggiormente indicato per la sua individuazione.\nIl periodo migliore per la sua osservazione ricade nei mesi primaverili dell'emisfero boreale, che equivale alla stagione autunnale dell'emisfero australe.\nCaratteristiche fisiche.\nIota Hydrae \u00e8 una gigante arancione di tipo spettrale K2,5III, avente un raggio 33 volte quello solare, una temperatura superficiale di 4250 K circa, e una luminosit\u00e0 oltre 300 volte quella del Sole. La presenza di elementi pi\u00f9 pesanti dell'elio, chiamata metallicit\u00e0, \u00e8 inferiore a quella del Sole, con un'abbondanza dell'80% rispetto a quella della nostra stella.\n \u00e8 una sospetta variabile, con un'oscillazione della sua magnitudine da 3,87 a 3,91, e in quanto tale, riceve la denominazione provvisoria delle stelle variabili NSV 4568.\nNel Catalogo BS la stella viene classificata di tipo K2,5III-IIIbBa0,3, per cui \u00e8 stato suggerito che essa faccia parte di un sistema binario dove la seconda componente sarebbe un'invisibile nana bianca."}
{"id": "4677822", "revid": "192549", "url": "https://it.wikipedia.org/wiki?curid=4677822", "title": "Austlandet", "text": ""}
{"id": "4677823", "revid": "767487", "url": "https://it.wikipedia.org/wiki?curid=4677823", "title": "A Mexican's Gratitude", "text": "A Mexican's Gratitude \u00e8 un cortometraggio muto del 1909 interpretato e diretto da Gilbert M. 'Broncho Billy' Anderson.\nTrama.\nDopo aver salvato un messicano dall'impiccagione per un furto di cavalli, uno sceriffo riceve dall'altro uomo un biglietto strappato in due in cui il messicano aveva scritto la parola \"gratitudine\". Anni dopo, lo sceriffo si trova nei guai quando viene catturato da una banda di desperado. Uno di questi, per\u00f2, prendendo del tabacco dalla tasca del prigioniero, vede il pezzo di carta strappata.\nProduzione.\nIl film fu prodotto dalla Essanay Film Manufacturing Company. Venne girato in Colorado, a Golden e a Morrison.\nDistribuzione.\nDistribuito dalla Essanay Film Manufacturing Company, il film - un cortometraggio in una bobina - usc\u00ec nelle sale cinematografiche USA il 5 maggio 1909."}
{"id": "4677826", "revid": "192549", "url": "https://it.wikipedia.org/wiki?curid=4677826", "title": "Nord-Noreg", "text": ""}
{"id": "4677831", "revid": "339392", "url": "https://it.wikipedia.org/wiki?curid=4677831", "title": "Giorgos Ephraim", "text": ""}
{"id": "4677832", "revid": "599013", "url": "https://it.wikipedia.org/wiki?curid=4677832", "title": "Kostas Ka\u00efafas", "text": ""}
{"id": "4677833", "revid": "339392", "url": "https://it.wikipedia.org/wiki?curid=4677833", "title": "Chrysis Michail", "text": ""}
{"id": "4677834", "revid": "599013", "url": "https://it.wikipedia.org/wiki?curid=4677834", "title": "Marios Nikolaou", "text": ""}
{"id": "4677836", "revid": "339392", "url": "https://it.wikipedia.org/wiki?curid=4677836", "title": "Nikos Nikolaou", "text": ""}
{"id": "4677837", "revid": "287204", "url": "https://it.wikipedia.org/wiki?curid=4677837", "title": "Christos Pogiatzis", "text": ""}
{"id": "4677841", "revid": "116944", "url": "https://it.wikipedia.org/wiki?curid=4677841", "title": "Stemma dell'Accademia Militare", "text": ""}
{"id": "4677843", "revid": "767487", "url": "https://it.wikipedia.org/wiki?curid=4677843", "title": "The Indian Trailer", "text": "The Indian Trailer \u00e8 un cortometraggio muto del 1909 scritto, prodotto, interpretato e diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato in Colorado, a Golden e a Morrison.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 19 maggio 1909."}
{"id": "4677844", "revid": "484362", "url": "https://it.wikipedia.org/wiki?curid=4677844", "title": "Duchi di Westfalia", "text": ""}
{"id": "4677845", "revid": "116944", "url": "https://it.wikipedia.org/wiki?curid=4677845", "title": "Duchi di Sassonia", "text": ""}
{"id": "4677846", "revid": "486946", "url": "https://it.wikipedia.org/wiki?curid=4677846", "title": "Ihor Duhinets", "text": ""}
{"id": "4677847", "revid": "767487", "url": "https://it.wikipedia.org/wiki?curid=4677847", "title": "Ten Nights in a Barroom (film 1909)", "text": "Ten Nights in a Barroom \u00e8 un cortometraggio muto del 1909 scritto, prodotto, interpretato e diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dall'Essanay Film Manufacturing Company, il film - un cortometraggio in una bobina - usc\u00ec nelle sale cinematografiche USA il 9 giugno 1909."}
{"id": "4677848", "revid": "1573940", "url": "https://it.wikipedia.org/wiki?curid=4677848", "title": "Chiesa dei Santi Fabiano e Sebastiano (San Martino dall'Argine)", "text": "La chiesa dei Santi Fabiano e Sebastiano \u00e8 un edificio religioso sito nel centro storico di San Martino dall'Argine, in provincia di Mantova e diocesi di Cremona. \nStoria e descrizione.\nDetta anche \"dei Frati\" in quanto appartenente ai frati francescani, fu edificata presumibilmente tra il XIII ed il XIV secolo. A quell'epoca \u00e8 ascrivibile il campanile.\nLa facciata del 1489 \u00e8 in cotto e ricorda l'architettura romanica. L'interno, a navata unica, presenta tre cappelle gentilizie del XVI secolo appartenenti ad altrettante famiglie patrizie. Una di queste appartenne ai \"Gonzaga di San Martino\" (ramo secondario dei Gonzaga di Sabbioneta e Bozzolo) e in essa trovarono sepoltura:\nFa da sfondo una grande pala d'altare \"Sant'Elena e il rinvenimento della Croce\", opera di Lorenzo Costa il Giovane.\nAltri progetti.\n "}
{"id": "4677850", "revid": "298229", "url": "https://it.wikipedia.org/wiki?curid=4677850", "title": "Emelie Forsberg", "text": ""}
{"id": "4677851", "revid": "339392", "url": "https://it.wikipedia.org/wiki?curid=4677851", "title": "Nataliya Gorbachova", "text": ""}
{"id": "4677853", "revid": "339392", "url": "https://it.wikipedia.org/wiki?curid=4677853", "title": "Natalya Gorbachova", "text": ""}
{"id": "4677854", "revid": "1649415", "url": "https://it.wikipedia.org/wiki?curid=4677854", "title": "Campionati mondiali giovanili di nuoto 2013", "text": "La quarta edizione dei Campionati mondiali giovanili di nuoto si \u00e8 svolta a Dubai (Emirati Arabi) dal 26 al 31 agosto 2013. Alla competizione hanno partecipato nuotatori di et\u00e0 compresa tra i 16-18 anni ('95,'96,'97) e nuotatrici di 15-17 anni ('96,'97,'98). Hanno altres\u00ec potuto partecipare non pi\u00f9 di 2 nuotatori per federazione ed evento."}
{"id": "4677858", "revid": "290275", "url": "https://it.wikipedia.org/wiki?curid=4677858", "title": "Tara Leigh Patrick", "text": ""}
{"id": "4677863", "revid": "767487", "url": "https://it.wikipedia.org/wiki?curid=4677863", "title": "A Maid of the Mountains", "text": "A Maid of the Mountains \u00e8 un cortometraggio muto del 1909 scritto, prodotto, interpretato e diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dall'Essanay Film Manufacturing Company, il film - un cortometraggio in una bobina - usc\u00ec nelle sale cinematografiche USA l'11 agosto 1909."}
{"id": "4677864", "revid": "962319", "url": "https://it.wikipedia.org/wiki?curid=4677864", "title": "Giochi della XXXII Olimpiade", "text": "I , denominati dal Comitato Olimpico Internazionale come Tokyo 2020 si sono tenuti a Tokyo dal 23 luglio all'8 agosto 2021. Precedentemente programmati dal 24 luglio al 9 agosto 2020, sono stati posticipati a causa della pandemia di COVID-19 e le gare si sono svolte in gran parte a porte chiuse. Nonostante ci\u00f2 viene mantenuto il nome Tokyo 2020 per ragioni di marketing e di branding. Per la prima volta nella storia, infatti, i Giochi olimpici sono stati rimandati.\nLa capitale giapponese (alla sua seconda Olimpiade dopo quella del 1964) \u00e8 stata scelta durante la 125\u00aa sessione del CIO, svoltasi a Buenos Aires il 7 settembre 2013. La citt\u00e0 \u00e8 stata preferita alle altre due contendenti: Istanbul (Turchia) e Madrid (Spagna).\nAssegnazione.\nLe tre citt\u00e0 candidate che arrivarono alla votazione finale furono Istanbul, Madrid e Tokyo. Le proposte di candidatura delle citt\u00e0 di Baku e Doha non erano state selezionate dall'esecutivo del CIO per la candidatura ufficiale, mentre la candidatura presentata dalla citt\u00e0 di Roma era stata ritirata.\nVotazione finale.\nLa votazione finale si svolse a Buenos Aires, in Argentina, il 7 settembre 2013, durante la 125\u00aa sessione del CIO. Dopo il primo turno di votazione, fu necessario un sistema di ballottaggio poich\u00e9 nessuna citt\u00e0 vinse con pi\u00f9 del 50% dei voti e Istanbul e Madrid avevano ottenuto un punteggio pari per il secondo posto. Venne quindi effettuata una votazione tra queste due per determinare chi dovesse passare al turno successivo, ballottaggio vinto da Istanbul. Nella votazione finale Tokyo super\u00f2 Istanbul con 60 voti contro 36, aggiudicandosi l'assegnazione dei Giochi della XXXII Olimpiade.\nCalendario assegnazione.\nIl processo di selezione della citt\u00e0 ospitante venne approvato dal Comitato Olimpico Internazionale (CIO) nelle seguenti modalit\u00e0:\nRinvio dei giochi al 2021.\nNel corso del mese di gennaio 2020 erano state sollevate le prime preoccupazioni su quale potesse essere l'impatto che la diffusione del COVID-19 potesse avere sui Giochi della XXXII Olimpiade. Mentre si registravano i primi casi positivi in Giappone sul finire di gennaio, gli organizzatori dei Giochi di Tokyo 2020 rassicurarono che la situazione era sotto monitoraggio e che sarebbero state prese tutte le precauzioni nella preparazione dei Giochi. Nel frattempo diversi tornei di qualificazione ai Giochi olimpici stavano venendo spostati di sede o rinviati a data da destinarsi per l'acuirsi dell'emergenza sanitaria nei vari Paesi nel mondo e con la dichiarazione dello stato di pandemia di COVID-19 da parte dell'OMS l'11 marzo 2020. Inoltre, nonostante la necessit\u00e0 di effettuare test antidoping in modo estensivo prima dei Giochi, l'agenzia mondiale antidoping (WADA) dichiar\u00f2 che la salute pubblica e la sicurezza dovevano avere la priorit\u00e0.\nIl 2 marzo 2020 il comitato organizzatore di Tokyo 2020 (TOCOG) rilasci\u00f2 una dichiarazione nella quale veniva confermato che l'organizzazione dei Giochi sarebbe proseguita come pianificato. Il 3 marzo il portavoce del CIO conferm\u00f2 la pianificazione dei Giochi di Tokyo. Anche nel comunicato rilasciato il 18 marzo successivo il CIO conferm\u00f2 le date dei Giochi e che continuava il monitoraggio della situazione pandemica a quattro mesi dall'avvio delle competizioni. Nei giorni seguenti l'emergenza sanitaria continu\u00f2 ad acuirsi e ad intensificarsi in molti pi\u00f9 Paesi, tanto che il 23 marzo i Comitati Olimpici di Australia, Canada e Regno Unito annunciarono una loro rinuncia alla partecipazione se i Giochi non fossero stati rinviati di un anno. Nello stesso giorno il primo ministro del Giappone Shinz\u014d Abe dichiar\u00f2 che era inevitabile che i Giochi potessero essere rinviati di un anno perch\u00e9 la sicurezza e la salute degli atleti erano di primaria importanza.\nIl 24 marzo 2020 in un comunicato congiunto il CIO e il comitato organizzatore annunciarono ufficialmente che, a causa della pandemia di COVID-19 in atto, i Giochi della XXXII Olimpiade e i XVI Giochi paralimpici estivi venivano rinviati in un periodo successivo al 2020, ma non pi\u00f9 tardi dell'estate 2021. Per ragioni di continuit\u00e0 e di marketing, nonostante i Giochi sarebbero stati disputati nel 2021, venne mantenuta la dicitura \"Tokyo 2020\". Sebbene diverse edizioni dei Giochi olimpici fossero state cancellate in passato a causa delle guerre mondiali, inclusi i Giochi della XII Olimpiade programmati proprio a Tokyo nel 1940, i Giochi della XXXII Olimpiade sono diventati i primi Giochi ad essere rinviati a una data successiva rispetto al pianificato. Il 30 marzo 2020 il CIO e il comitato organizzatore annunciarono un'intesa sulle nuove date per i Giochi della XXXII Olimpiade, riprogrammate dal 23 luglio all'8 agosto 2021, 364 giorni dopo quanto originariamente pianificato.\nTra aprile e maggio 2020 vennero sollevate ulteriori preoccupazioni circa la possibilit\u00e0 di cancellare i Giochi qualora la pandemia fosse perdurata anche nel 2021. Il presidente del CIO Thomas Bach dichiar\u00f2 che la riorganizzazione dei Giochi e quello che il comitato organizzatore stava facendo era un lavoro mastodontico, aggiungendo che una cancellazione definitiva dei Giochi sarebbe stata presa in considerazione solamente nel caso non fosse stato possibile disputarli nell'estate 2021.\nSviluppo e preparazione.\nIl governo metropolitano di Tokyo ha stanziato un fondo di 400 miliardi di yen (2,7 miliardi di euro) per coprire il costo dei Giochi. Il governo giapponese sta considerando di aumentare la capacit\u00e0 dell'aeroporto di Tokyo-Haneda e di Narita, modificando le restrizioni al traffico aereo. \u00c8 prevista una nuova linea ferroviaria per collegare entrambi gli aeroporti attraverso un ampliamento della stazione di Tokyo, riducendo i tempi di viaggio dalla stazione di Tokyo ad Haneda dagli attuali 30 minuti a 18 minuti, e dalla stazione di Tokyo a Narita da 55 minuti attuali a 36 minuti. I lavori dovrebbero costare proprio 400 miliardi di yen e sarebbero finanziati principalmente da investitori privati. Il finanziamento prevede inoltre di accelerare il completamento di tre autostrade, la Central Circular Route, la Tokyo Gaikan Expressway e la Ken-O Expressway, e di ristrutturare le altre principali autostrade della zona. Si prevede oltre tutto di estendere lo Yurikamome, la linea di transito automatizzato, dal terminale esistente presso la stazione di Toyosu ad un nuovo terminale presso la stazione di Kachidoki, passando per il sito del villaggio olimpico, sebbene lo Yurikamome non disponga ancora di capacit\u00e0 sufficiente per servire da solo i principali eventi nella zona di Odaiba.\nIl Comitato Organizzatore \u00e8 presieduto dall'ex Primo ministro Yoshir\u014d Mori, mentre Toshiaki Endo \u00e8 stato nominato Ministro per l'Olimpiade e la Paralimpiade di Tokyo 2020, come supervisore dei preparativi per conto del governo giapponese.\nSimboli.\nTorcia.\nIl design della torcia olimpica \u00e8 stato realizzato da Tokujin Yoshioka e presentato ufficialmente il 20 marzo 2019. L'aspetto della torcia si ispira al ciliegio giapponese ed \u00e8 caratterizzato da cinque colonne a forma di petalo e un rivestimento di colore rosa-oro detto \"oro sakura\". Le torce, lunghe 71 cm e pesanti 1,2 kg, sono state realizzate utilizzando in parte alluminio riciclato proveniente dalle strutture temporanee costruite per assistere le popolazioni colpite dal terremoto e maremoto del 2011.\nIl percorso.\nLa torcia \u00e8 stata accesa il 12 marzo 2020 come da tradizione nella citt\u00e0 greca di Olimpia e consegnata al primo tedoforo Anna Korakak\u012b, per la prima volta una donna. A causa della pandemia di COVID-19 la cerimonia si \u00e8 svolta senza pubblico, per la prima volta dal 1984, e le tappe intermedie in terra greca, che avrebbero interessato 31 citt\u00e0 e 15 siti archeologici, sono state cancellate. Il 19 marzo allo stadio Panathinaiko di Atene \u00e8 stato effettuato il passaggio di consegna dal Comitato Olimpico Ellenico al Comitato Organizzatore di Tokyo e la torcia \u00e8 stata trasportata in Giappone, dove \u00e8 arrivata il 20 marzo presso la base aerea di Matsushima, nella prefettura di Miyagi.\nTra il 20 e il 25 marzo la torcia \u00e8 stata esposta in diverse localit\u00e0 delle prefetture di Miyagi, Iwate e Fukushima particolarmente colpite dal terremoto e maremoto del T\u014dhoku del 2011 nell'ambito dell'iniziativa . Il 25 marzo, un giorno prima della partenza, la staffetta della torcia \u00e8 stata sospesa in seguito allo spostamento dei giochi olimpici al 2021. La torcia \u00e8 rimasta a Fukushima durante il mese di aprile e poi \u00e8 stata trasferita nella prefettura di Tokyo, dove \u00e8 rimasta fino all'inizio della nuova staffetta nel 2021. Il 25 marzo 2021 la staffetta della torcia ha avuto inizio a Naraha, nella prefettura di Fukushima.\nEmblema.\nIl comitato organizzatore indisse una gara per la realizzazione del logo dell'edizione dei Giochi olimpici. La gara fu vinta dal \"designer\" Kenjiro Sano e l'emblema da lui realizzato fu ufficialmente presentato nel luglio 2015. In seguito alla cerimonia di presentazione, il grafico belga Olivier Debie decise di citare in giudizio il Comitato Olimpico Internazionale davanti all'autorit\u00e0 giudiziaria belga, accusando Sano di aver copiato il simbolo grafico dal logo del Teatro di Liegi, realizzato da lui e dal suo studio grafico. Il 1\u00ba settembre 2015, anche in seguito ad altri riscontri di plagio oltre al caso gi\u00e0 citato, il comitato organizzatore decise di ritirare il logo. A novembre 2015 venne istituito un Comitato di selezione per l'emblema dei Giochi che indisse un bando aperto a tutti per l'ideazione di un nuovo logo, fissandone il termine per il 7 dicembre 2015. Il nuovo logo venne presentato il 25 aprile 2016: disegnato da Asao Tokolo, ha la forma di un anello di colore indaco con un motivo a scacchiera. Sia il motivo che l'indaco, colore tradizionale giapponese, simboleggiano la raffinata eleganza e la sofisticatezza incarnate dal Giappone. Includendo diverse forme di rettangoli, il \"design\" del logo simboleggia diversi Paesi, culture e modi di pensare, rappresentando l'idea di \"unione nella diversit\u00e0\".\nMascotte.\nLa mascotte dei Giochi della XXXII Olimpiade si chiama , un personaggio dal colore indaco che riprende il tema del logo dei Giochi. Il nome Miraitowa \u00e8 composto dalle parole giapponesi , che significa futuro, e , che significa eternit\u00e0, rappresentando cos\u00ec il proverbio giapponese \"imparare dal passato per sviluppare nuove idee\" e il desiderio che quest'edizione dei Giochi olimpici porti un futuro di speranza a tutto il mondo.\nMedaglie.\nNel febbraio 2017 il Comitato Organizzatore ha dato avvio a una campagna di riciclaggio, in collaborazione con il Japan Environmental Sanitation Center (HESC) e l'operatore telefonico NTT docomo, invitando a donare apparecchi elettronici usati da cui ricavare i metalli per le medaglie. A partire dal successivo aprile sono stati installati cestini di raccolta in diversi luoghi pubblici e nei negozi di NTT docomo, con l'obiettivo di raccogliere circa 8 tonnellate di metalli da usare per le medaglie olimpiche e paralimpiche. Il 22 dicembre 2017 il Comitato Organizzatore ha dato avvio a una competizione per la selezione del design delle medaglie.\nCirca un anno pi\u00f9 tardi, nel maggio 2018 il Comitato Organizzatore ha annunciato che circa met\u00e0 dei kg di bronzo necessario erano stati ottenuti, mentre la raccolta dell'argento era notevolmente indietro; l'argento infatti, oltre ad essere necessario per le medaglie del secondo posto, secondo le regole del CIO deve fungere anche da base per le medaglie d'oro. La raccolta del bronzo \u00e8 stata completata nel novembre 2018, mentre quella del resto dei metalli entro fine marzo 2019.\nIl 24 luglio 2019 l'aspetto delle medaglie \u00e8 stato ufficialmente presentato al pubblico. Le medaglie sono state disegnate da Junichi Kawanishi e hanno un diametro di 85 mm. Come da regole del CIO, il dritto rappresenta la dea Nike di fronte allo stadio Panathinaiko, sovrastata dalla scritta \"Games of the XXXII Olympiad Tokyo 2020\". Sul rovescio sono invece raffigurati il logo ufficiale della manifestazione e i cinque cerchi olimpici.\nA causa dei protocolli di sicurezza dovuti alla pandemia di COVID-19, a differenza delle precedenti edizioni, le medaglie non saranno direttamente messe al collo degli atleti da dignitari ma saranno presentate agli atleti su un vassoio e sar\u00e0 chiesto loro di indossarle da soli.\nBiglietti.\nI biglietti per la cerimonia di apertura avranno un prezzo compreso tra i e i yen (dai 200 ai euro circa). Il prezzo massimo per una finale di uno sport popolare, come l'atletica e il nuoto, sar\u00e0 di yen (250 euro). Il prezzo medio dei biglietti olimpici \u00e8 di yen (60 euro). Il 60% dei biglietti sar\u00e0 venduto per yen (35 euro) o meno. I biglietti saranno venduti attraverso rivenditori in Giappone e via internet.\nImpianti e infrastrutture.\nAl momento dell'assegnazione dei giochi olimpici nel 2013 l'obiettivo era quello di realizzare dei giochi il pi\u00f9 possibile \"compatti\", prevedendo di avere 28 delle 33 sedi di gara entro dal villaggio olimpico di Tokyo, 11 delle quali sarebbero state nuovi impianti da costruire. Successivamente, anche in seguito all'approvazione da parte del CIO dell\"'Agenda 2020\" volta a rendere l'organizzazione dei giochi pi\u00f9 economicamente sostenibile, diverse sedi di gara furono modificate. Il 28 febbraio 2015 la costruzione della nuova arena per la pallacanestro nel parco di Yumenoshima venne cancellata e le gare furono spostate all'esistente Saitama Super Arena, mentre la sede delle gare di equitazione venne spostata da Yumenoshima, dove sarebbe stata realizzata una struttura temporanea, al parco Baji-k\u014den, gi\u00e0 usato per l'equitazione nel 1964. Il 10 dicembre 2015 le gare di ciclismo su pista e di mountain bike, da ospitare in nuove strutture da costruire a Tokyo, vennero spostate negli esistenti velodromo di Izu e Izu MTB Course, nella prefettura di Shizuoka.\nNel febbraio 2012 venne confermato che lo stadio olimpico di Tokyo sarebbe stato rinnovato e il successivo novembre fu presentato il progetto vincitore, realizzato dallo studio di Zaha Hadid e che prevedeva la demolizione e ricostruzione dello stadio. Dopo la presentazione del progetto iniziarono tuttavia ad emergere notevoli critiche sia riguardanti il design, considerato da alcuni troppo impattante sul vicino santuario Meiji, sia a causa del costo di oltre 300 miliardi di yen, giudicato eccessivo. Ci\u00f2 port\u00f2 il governo giapponese prima a modificare pesantemente il progetto e poi ad abbandonarlo completamente, dando il via ad un nuovo concorso nel luglio 2015, vinto da Kengo Kuma con un progetto ispirato all'architettura tradizionale giapponese. Il nuovo stadio, del costo stimato di 157 miliardi di yen, venne completato nel dicembre 2019.\nNell'ottobre 2018 il Collegio dei revisori dei conti, che si occupa di esaminare la spesa pubblica, rilasci\u00f2 un resoconto in cui stimava che il costo totale delle sedi di gara avrebbe superato i 2810 miliardi di yen. Il 1\u00ba novembre 2019 venne annunciato che le maratone e le marce sarebbero state spostate al parco \u014cd\u014dri di Sapporo per evitare problematiche di eccessivo calore che si sarebbero potute avere se gli eventi si fossero tenuti a Tokyo.\nZona dell'eredit\u00e0.\nDieci impianti sono situati nella , che copre l'area centro-occidentale di Tokyo. Quattro di questi impianti furono usati gi\u00e0 nei Giochi della XVIII Olimpiade del 1964.\nZona della baia di Tokyo.\nQuindici impianti si trovano nella , che copre l'area centro-orientale di Tokyo e include diverse isole artificiali come Ariake e Odaiba.\nImpianti calcistici.\nGli impianti in cui si terranno gli eventi calcistici sono i seguenti:\nI Giochi.\nPaesi partecipanti.\nSono stati 205 i comitati olimpici che hanno partecipato ai giochi, ai quali va aggiunta la \"IOC Refugee Olympic Team\" (EOR), mentre il comitato olimpico russo ha gareggiato unicamente sotto la sigla ROC.\nIl 9 dicembre 2019 la WADA decise di estromettere la Russia dai giochi olimpici e da tutte le competizioni internazionali per i successivi quattro anni in conseguenza di recidiva sui controlli anti-doping.\nIl 6 aprile 2021 il governo della Corea del Nord ha annunciato che non avrebbe preso parte a quest'edizione dei Giochi olimpici per evitare che gli atleti nazionali venissero contagiati dal COVID-19.\nPer il medesimo motivo citato sopra, il 21 luglio 2021 anche il ministro dello sport della Guinea ha annunciato dapprima che il suo paese non avrebbe partecipato ai Giochi, salvo cambiare parere il giorno successivo.\nDiscipline.\nI Giochi della XXXII Olimpiade hanno previsto 33 sport per un totale di 50 discipline divise in 339 eventi.\nNuovi sport.\nIn seguito ai Giochi del 2012, il CIO valut\u00f2 i 26 sport di Londra, affermando di aggiungere ai 25 sport 'principali' anche golf e rugby a 7 ai Giochi del 2020. Di questi ventisei, uno venne eliminato dal programma del 2016 e ci\u00f2 lasci\u00f2 un posto libero nel programma del 2020 che il CIO avrebbe riempito con uno scelto da una breve lista di sette sport non rappresentati pi\u00f9 lo sport rimosso dopo l'Olimpiade del 2012.\nIl 12 febbraio 2013, il CIO vot\u00f2 per rimuovere la lotta olimpica dal programma olimpico, una decisione a sorpresa che rimuoveva uno degli sport olimpici pi\u00f9 vecchi dai Giochi del 2020. La presenza della lotta olimpica, che prevedeva lo stile libero e quello greco-romano, risaliva alla prima edizione moderna di Atene 1896, oltre ad essere parte dei Giochi olimpici antichi. La decisione di rimuovere la lotta olimpica si scontr\u00f2 con l'opposizione di diversi paesi e i loro comitati olimpici nazionali.\nIl 29 maggio 2013, vennero annunciati tre sport \"finalisti\": squash, baseball/softball e lotta olimpica. Gli altri cinque sport, ossia karate sportivo, sport con roller, arrampicata sportiva, wakeboard e wushu, per il momento furono esclusi. L'8 settembre 2013, alla 125\u00aa sessione del CIO, venne deciso che la lotta olimpica sarebbe stata presente nei programmi olimpici del 2020 e del 2024. La lotta ricevette 49 voti, mentre baseball/softball ne ricevettero 24 e lo squash 22.\nSecondo le nuove politiche del CIO i Giochi si modificano basandosi sugli \"eventi\" e non sugli \"sport\" in s\u00e9 e secondo cui il paese ospitante pu\u00f2 inoltre proporre di aggiungere degli sport in programma. Questa regola permette ad ogni paese ospitante di aggiungere al programma olimpico eventuali sport popolari in quel paese e non gi\u00e0 presenti, in modo da accrescere l'interesse locale. Come risultato di questo cambiamento il 22 giugno 2015 venne rivelata una nuova breve lista di otto sport: baseball/softball, bowling, karate sportivo, sport sui roller, arrampicata sportiva, squash, surf e wushu. Il 28 settembre 2015 gli organizzatori proposero al CIO cinque di questi sport, ossia baseball/softball (riunitisi in una sola federazione internazionale proprio allo scopo di entrare come unico sport olimpico con pi\u00f9 eventi), karate sportivo, arrampicata sportiva, surf e skateboarding, che \u00e8 uno degli sport sui roller. I cinque sport proposti furono approvati il 3 agosto 2016 dal CIO durante la 129\u00aa sessione di Rio de Janeiro, in Brasile, includendoli nel programma sportivo del 2020, portando il numero totale degli sport nei Giochi del 2020 a 33.\nCalendario.\nUn primo calendario delle competizioni venne rilasciato dal Consiglio esecutivo del CIO il 18 luglio 2018, non includendo per\u00f2 il calendario del nuoto, del nuoto sincronizzato e dei tuffi: le gare erano previste dal 22 luglio al 9 agosto 2020 e la cerimonia di apertura dei Giochi programmata per il 24 luglio 2020. Il 24 marzo 2020, a causa della pandemia di COVID-19, il CIO decise di rinviare i Giochi della XXXII Olimpiade di un anno. Il 30 marzo 2020 il CIO comunic\u00f2 che i Giochi della XXXII Olimpiade si sarebbero tenuti dal 23 luglio all'8 agosto 2021, tenendo lo stesso calendario per le varie competizioni, sfalsato di un solo giorno.\nMedagliere.\nDi seguito le prime 10 posizioni del medagliere:"}
{"id": "4677865", "revid": "287204", "url": "https://it.wikipedia.org/wiki?curid=4677865", "title": "Vuelta a Espa\u00f1a 1955", "text": "La Vuelta a Espa\u00f1a 1955, decima edizione della corsa spagnola, si svolse in quindici tappe, dal 23 aprile all'8 maggio 1955, per un percorso totale di 2\u00a0740\u00a0km. Fu vinta dal francese Jean Dotto che termin\u00f2 la gara in 81h04'02\" alla media di 33,799\u00a0km/h davanti allo spagnolo Antonio Jim\u00e9nez Quiles e al connazionale Rapha\u00ebl G\u00e9miniani.\nFu un'edizione storica, in quanto per la prima volta la corsa a tappe spagnola venne corsa dalle squadre nazionali, ci\u00f2 comport\u00f2 una maggiore partecipazione dei migliori corridori di tutte le nazioni. La partenza avvenne a Bilbao con 106 ciclisti divisi in 18 squadre e l'arrivo sempre a Bilbao con solo 63 ciclisti al traguardo. L'italiano Fiorenzo Magni con tre successi vinse il maggior numero di tappe ed ottenne la vittoria nella classifica a punti; un altro italiano che si mise in mostra fu Giuseppe Buratti, che riusc\u00ec ad imporsi nella classifica riservata agli scalatori."}
{"id": "4677866", "revid": "767487", "url": "https://it.wikipedia.org/wiki?curid=4677866", "title": "The Black Sheep (film 1909)", "text": "The Black Sheep \u00e8 un cortometraggio muto del 1909 interpretato e diretto da Gilbert M. 'Broncho Billy' Anderson. Il film fu rifatto da Anderson nel 1914 con il titolo \"The Good-for-Nothing\".\nProduzione.\nIl film, che fu prodotto dalla Essanay Film Manufacturing Company, venne girato negli Essanay Studios al 1333-45 W. Argyle Street di Chicago, dove la casa di produzione aveva la sua sede principale.\nDistribuzione.\nDistribuito dall'Essanay Film Manufacturing Company, il film - un cortometraggio in una bobina - usc\u00ec nelle sale cinematografiche USA il 7 luglio 1909."}
{"id": "4677871", "revid": "729019", "url": "https://it.wikipedia.org/wiki?curid=4677871", "title": "Mediaskare Records", "text": "La Mediaskare Records \u00e8 un'etichetta discografica con sede a Los Angeles specializzata nella produzione di metal e hardcore punk."}
{"id": "4677873", "revid": "298229", "url": "https://it.wikipedia.org/wiki?curid=4677873", "title": "Larysa Mykhalchenko", "text": ""}
{"id": "4677874", "revid": "140509", "url": "https://it.wikipedia.org/wiki?curid=4677874", "title": "Sacro GRA", "text": "Sacro GRA \u00e8 un documentario del 2013, diretto da Gianfranco Rosi.\nL'opera \u00e8 stata presentata in concorso alla 70\u00aa edizione della Mostra internazionale d'arte cinematografica della Biennale di Venezia, dove ha vinto il Leone d'oro al miglior film: \u00e8 stato il primo documentario nella storia della rassegna lagunare ad aggiudicarsi il massimo riconoscimento.\nTrama.\nIl film documenta, senza commento esterno o interviste, scene di vita reale che si svolgono tutte in prossimit\u00e0 del Grande Raccordo Anulare (il GRA del titolo), l'anello autostradale che circonda Roma.\nRoberto fa il barelliere sulle ambulanze del 118 e pertanto passa spesso la notte a soccorrere, fra gli altri, le vittime di incidenti stradali sul GRA. Vive da solo e talvolta nel tempo libero si intrattiene in video-chiamata con un'amica. Ha un tenero rapporto con l'anziana madre malata.\nFrancesco \u00e8 un botanico intento a difendere un'oasi di palme dall'attacco del punteruolo rosso, un micidiale coleottero parassita che distrugge le piante dall'interno. La meticolosit\u00e0 con cui egli monitora il territorio pianta per pianta, con l'ausilio di un registratore digitale che rileva la presenza dei parassiti nel tronco delle palme, parrebbe suggerire che la lotta all'insetto rappresenti per lui un'autentica missione.\nIl principe Filippo Pellegrini vive, assieme alla giovane moglie Xsenia e alla figlia Anastasia, in un sontuoso palazzo in zona Boccea che la famiglia affitta a convegni e sfilate, come \"bed and breakfast\" e come \"set\" per cinema e fotoromanzi. L'enorme abitazione, arredata in modo piuttosto vistoso ed eccentrico, ospita anche un piccolo teatro. Nella pausa di lavorazione di un fotoromanzo, l'anziano attore Gaetano confida a una giovane collega una sorta di lezione di vita.\nCesare \u00e8 uno degli ultimi pescatori di anguille ancora rimasti sul Tevere e, assieme alla compagna ucraina, abita su una grossa zattera in riva al fiume a poca distanza dal punto in cui il suo corso interseca gli alti viadotti del GRA.\nPaolo \u00e8 un nobile piemontese apparentemente decaduto, dalla lunga barba e dal parlare molto forbito, che \u2014 per ragioni ignote allo spettatore \u2014 abita con la figlia laureanda Amelia in un monolocale in zona Capannelle, dentro un'anonima palazzina originariamente adibita a uffici e ora occupata da sfrattati e sfollati; l'edificio si trova lungo la linea d'atterraggio del vicino aeroporto di Ciampino e perci\u00f2 \u00e8 sorvolato di continuo da aerei di linea a bassa quota; Paolo stesso ci dice che dall'unica finestra di casa si gode la vista della cupola di San Pietro. Nello stesso palazzo, ripreso sempre e solo dall'esterno con identica inquadratura fissa su ciascun appartamento, vive fra gli altri anche una famiglia di immigrati il cui giovane figlio si diletta con attrezzatura per \"deejay\".\nL'alternarsi delle suddette storie principali \u00e8 inframmezzato da numerosi e pi\u00f9 brevi episodi interlocutori, tra i quali: attempate prostitute che stazionano ai margini della strada dentro un camper scalcinato, una coppia di giovani cubiste che balla sul bancone un chiosco-bar, un raduno di devoti che assistono a una presunta \"apparizione della Vergine\" e la riesumazione di vecchie salme del cimitero Flaminio, destinate a una fossa comune anch'essa non lontana dal Raccordo Anulare.\nProduzione.\nIl film \u00e8 parte di un progetto del paesaggista e urbanista Nicol\u00f2 Bassetti, autore assieme al giornalista Sapo Matteucci del libro \"Sacro romano GRA\", pubblicato pochi mesi dopo l'uscita del documentario di Rosi. Il progetto, che mira fra l'altro alla riqualificazione delle periferie della Capitale, a sua volta prende parzialmente spunto dal saggio \"Una macchina celibe\" di Renato Nicolini che gli autori hanno inserito in coda al libro stesso. Sia il regista che i due autori hanno citato fra le loro ispirazioni anche il romanzo \"Le citt\u00e0 invisibili\" di Italo Calvino. Rosi ha impiegato due anni per le riprese e circa otto mesi per il montaggio.\nAccoglienza.\nPrima e dopo aver vinto il Leone d'oro il film \u00e8 stato accolto con cautela da una parte della critica, che si \u00e8 interrogata sul senso di un documentario cos\u00ec radicalmente diverso dal proprio genere, e con entusiasmo da un'altra, che ne ha sottolineato proprio le potenzialit\u00e0 dirompenti.\nTra i commenti pi\u00f9 positivi, per Gabriele Niola di MYmovies.it \u00absi fa infatti fatica ad accettare la realt\u00e0 documentaristica delle storie di \"Sacro GRA\" tanto il loro svolgersi pare in linea con i dettami e gli stilemi dei generi del cinema\u00bb, sottolineando che \u00ab\u00e8 la capacit\u00e0 fuori dal normale di Gianfranco Rosi di posizionare la videocamera (quindi scegliere il suo punto di vista sugli eventi) a provocare la trasfigurazione del reale in mitologia del cinema\u00bb; di simile avviso \u00e8 anche Maurizio G. De Bonis di Cultframe.com, secondo cui \u00abci\u00f2 che fa di \"Sacro GRA\" un film realmente interessante \u00e8 proprio lo sguardo del suo autore. Non \u00e8 presente in quest\u2019opera la chincaglieria dei luoghi comuni di certo reportage sociale, anzi \u00e8 possibile sostenere come Rosi privilegi la poesia della realt\u00e0, andando a rintracciare il fantastico nell'ordinario, l\u2019incredibile nella presunta banalit\u00e0\u00bb.\nDi diverso parere \u00e8 invece Morando Morandini il qual nel suo dizionario omonimo, pur rimarcando la storica vittoria del Leone d'oro da parte di un documentario qual \u00e8 \"Sacro GRA\", sostiene che \u00abin questo caso il termine \u201cdocumentario\u201d appare limitativo. Jacopo Quadri ha lavorato con Rosi al montaggio. Ci sembra un'opera composta da frammenti di film troppo diversi tra loro, la cui sintesi \u00e8 riuscita solo in parte\u00bb."}
{"id": "4677880", "revid": "298229", "url": "https://it.wikipedia.org/wiki?curid=4677880", "title": "Viktor Rashchupkin", "text": ""}
{"id": "4677884", "revid": "298229", "url": "https://it.wikipedia.org/wiki?curid=4677884", "title": "Nina Romashkova-Ponomaryova", "text": ""}
{"id": "4677891", "revid": "767487", "url": "https://it.wikipedia.org/wiki?curid=4677891", "title": "The Rubes and the Bunco Men", "text": "The Rubes and the Bunco Men \u00e8 un cortometraggio muto del 1909 diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato negli Essanay Studios - 1333-45 W. Argyle Street di Chicago, citt\u00e0 dove la casa di produzione aveva la sua sede principale.\nDistribuzione.\nDistribuito dall'Essanay Film Manufacturing Company, il film - un cortometraggio lungo 131 metri - usc\u00ec nelle sale cinematografiche USA il 14 aprile 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, \"The Chaperone\"."}
{"id": "4677895", "revid": "580", "url": "https://it.wikipedia.org/wiki?curid=4677895", "title": "Giovambattista Patern\u00f2 del Toscano", "text": "Biografia.\nFiglio di Antonino Patern\u00f2 del Toscano e Agata Alessi, fu sindaco di Catania dal 19 novembre 1889 al 6 giugno 1890. Riconosciuto con D.M. del 26 aprile 1898 del titolo di 2\u00ba Marchese del Toscano. Spos\u00f2 a Napoli l'8 agosto 1867 donna Teresa Maria Annunziata Caracciolo (Napoli, 25.3.1843 - ivi, 4.1.1916), V duchessa di Roccaromana."}
{"id": "4677901", "revid": "1318658", "url": "https://it.wikipedia.org/wiki?curid=4677901", "title": "Canale Marna-Reno", "text": "Il Canale Marna-Reno o, per esteso, il Canale dalla Marna al Reno (in francese: \"Canal de la Marne au Rhin\") \u00e8 un canale artificiale nel nord-est della Francia. Collega il fiume Marna a Vitry-le-Fran\u00e7ois con il fiume Reno a Strasburgo. Combinato con la parte canalizzata della Marna, permette il trasporto tra Parigi e la Francia orientale. L'obiettivo originale del canale era di collegare Parigi e il nord della Francia con l'Alsazia, il Reno e la Germania.\nIl canale, lungo 313\u00a0km, fu aperto nel 1853. Esso \u00e8 adatto a piccole barche o chiatte (\"p\u00e9niches\"), dimensioni massime 38,5\u00a0m di lunghezza e 5,05\u00a0m di lunghezza. Ha 154 chiuse, comprese due nel fiume Mosella. Ci sono due gallerie. Il piano inclinato di Saint-Louis-Arzviller \u00e8 situato tra Arzviller e Saint-Louis e la sua costruzione sostitu\u00ec circa 17 chiuse.\nIl Canale Marna-Reno \u00e8 collegato con le seguenti vie d'acqua navigabili (da ovest ad ovest):\nIl suo corso attraversa i seguenti \"d\u00e9partement\" e citt\u00e0:\nIl libro \"Voies Navigables France Itin\u00e9raires Fluviaux\" divide il canale in una sezione orientale ed una occidentale. La sezione occidentale va da Vitry-le-Fran\u00e7ois a Toul lungo 131,4\u00a0km attraverso 97 chiuse. La sezione orientale va da Frouard a Strasburgo lungo 159\u00a0km attraverso 57 chiuse. La sezione di 23,4\u00a0km fra Toul e Frouard \u00e8 chiusa e si usa una sezione canalizzata del fiume Mosella.\nAnche un altro libro, \"Through the French Canals\", divide il canale in una sezione orientale e una occidentale, ma con un diverso punto di separazione. La sezione occidentale va da Vitry-le-Fran\u00e7ois a R\u00e9chicourt per 222\u00a0km attraverso 121 chiuse. La sezione orientale va da R\u00e9chicourt a Strasburgo lungo 91\u00a0km attraverso 33 chiuse."}
{"id": "4677905", "revid": "1305772", "url": "https://it.wikipedia.org/wiki?curid=4677905", "title": "Conan il gioco di ruolo", "text": "Conan il gioco di ruolo (\"Conan the Roleplaying Game\") \u00e8 un gioco di ruolo fantasy di Ian Sturrock, pubblicato nel 2004 dalla Mongoose Publishing. L'edizione italiana \u00e8 stata pubblicata da Stratelibri e Wyrd Edizioni nel 2006 ed \u00e8 basata sulla prima edizione.\nAmbientazione.\nIl gioco \u00e8 ambientato nell'Era hyboriana creata da Robert Ervin Howard per i racconti di Conan il Barbaro. La fonte primaria dei racconti sono i racconti scritti da Howard, a cui \u00e8 stato aggiunto anche materiale proveniente da \"pastiche\" di altri autori o dai fumetti pubblicati dalla Marvel Comics quando il materiale scritto da Howard era insufficiente a descrivere dei luoghi o popoli in maniera sufficientemente dettagliata.\nSistema di gioco.\nIl regolamento \u00e8 basato su una versione modificata del \"d20 System\"\nPersonaggi.\nI punteggi delle caratteristiche dei personaggi giocanti possono essere generati tirando 1d8+10 piuttosto che il classico 4d6 rendendo pi\u00f9 probabili valori mediamente maggiori e garantendo che il valore minimo delle caratteristiche sia 11. Come nel \"d20 System\" ogni quattro livelli di personaggio si pu\u00f2 scegliere una caratteristica da aumentare di +1, ma oltre a questo ogni quattro livelli a partire dal sesto tutte le caratteristiche vengono aumentate di +1.\nAnche se i personaggi sono tutti umani, questi si differenziano per la loro etnia, dando la stessa differenziazione offerta dalle razze non umane in altri regolamenti fantasy. Le principali razze umane tra cui scegliere sono: cimmeri, himeliani, hyboriani, hyrkaniani/turaniani, khitaniani, kushiti/uomini dei Regni Neri Settentrionali, nordheimeriani, pitti, shemiti, uomini delle isole del sud/dei Regni Neri del sud, stigiani, vendhyani, zamoriani e zingariani. Molte di queste razze includono ulteriori varianti razziali, per esempio bossoniani e gunderliani per gli hyboriani. In base alla razza scelta si ottengono una conoscenza base in alcune abilit\u00e0, la conoscenza di alcuni linguaggi, vari vantaggi e svantaggi. La scelta determina inoltre la classe favorita (nella quale si ottengono talenti bonus avanzando di livello ed eventuali classe proibite, che non possono essere scelte al primo livello, ma a cui si pu\u00f2 multiclassare successivamente.\nCon l'eccezione dello studioso le classi sono tutte abili combattenti, sia pure con stili di combattimenti diversi. Le classi disponibili sono:\nLe abilit\u00e0 sono trattate similmente a quelle del \"d20 System\", con l'eccezione che, per simulare la maggior autosufficienza dei personaggi iconici di questa ambientazione, i punti bonus per intelligenza possono essere spesi anche in abilit\u00e0 non di classe senza aumenti di costo. Questo\nOltre ai talenti normali che migliorano l'efficienza in combattimento ce ne sono altri che servono a rendere le caratteristiche dell'ambientazione, come lo stile di combattimento specializzato di alcuni popoli, la capacit\u00e0 di bere e festeggiare tutta la notte ed essere riposato il giorno dopo o l'immunit\u00e0 alla paura che un mostro di un tipo ucciso in precedenza. Altri talenti servono a personalizzare gli stregoni, o nel caso di \"Dabbler\" la capacit\u00e0 di un non stregone di ricorrere alla magia in casi eccezionali.\nI personaggi dispongono di un certo numero di punti fato (tre alla creazione), che possono essere spesi per compiere atti particolarmente eroici, salvarsi da una morte certa o comunque alterare le circostanze in favore del proprio personaggio.\nL'allineamento viene sostituito da codici di onore, che indicano come comportarsi , e/o alleanze, che indicano certe persone, fazioni o nazioni a cui il personaggio \u00e8 alleato. La scelta se averne o meno \u00e8 completamente a discrezione del personaggio.\nUn'ulteriore statistica chiamata reputazione simula quanto \u00e8 noto e riconosciuto un personaggio, questo ha sia effetti positivi (bonus alle prove sociali), sia negativi (penalit\u00e0 ai travestimenti).\nCombattimento.\nIl combattimento offre maggiori possibilit\u00e0 tattiche rispetto al \"d20 System\" standard. Le armature non rendono pi\u00f9 difficili essere colpiti ma piuttosto riducono il danno subito quando si viene colpiti. La classe armatura \u00e8 sostituita da un valore in parare (\"parry\") e uno di schivare (\"dodge\") il cui valore dipende dalla classe e dal livello del personaggio, quando viene attaccato un personaggio user\u00e0 per difendersi uno o l'altro valore, se tenta una parata sommer\u00e0 inoltre il bonus di forza, mentre se tenta di schivare user\u00e0 il bonus di destrezza.\nOgni arma dotata di punta ha un valore di penetrazione (\"armor piercing\", AP). Se un attacco colpisce e la somma della forza dell'attaccante e dell'AP dell'arma supera il valore di riduzione danni dell'armatura, questo viene dimezzato. In alternativa l'attaccante pu\u00f2 fare un attacco di finezza, in questo caso non somma la sua forza all'AP dell'arma, ma se se il suo attacco supera la difesa dell'avversario di un ammontare pari almeno alla resistenza al danno della sua armatura questa viene ignorata completamente.\nStregoneria.\nIl sistema magico \u00e8 brutale, per lanciare incantesimi gli stregoni consumano punti potere, che recupera lentamente riposandosi o molto pi\u00f9 velocemente sacrificando una creatura oppure mediante un rituale che deve essere eseguito da molti fedeli. Uno stregone deve scegliere uno stile iniziale di magia (controincantesimi, maledizioni, divinazione, ecc..) che gli permette di conoscere un incantesimo. Salendo di livello apprende altri incantesimi di quello stile e pu\u00f2 imparare nuovi stili. Inizialmente i suoi poteri magici non sono spettacolari, pu\u00f2 aspettarsi al massimo di lanciare una maledizione minore su un avversario o evocare un animale che compatta per lui, ma salendo di livello pu\u00f2 guadagnare accesso a incantesimi che gli permettono di evocare demoni sempre pi\u00f9 potenti, strappare i cuori dal petto o causare piaghe che uccidono migliaia di persone, ma comunque gli incantesimi pi\u00f9 potenti richiedono comunque quantit\u00e0 ingenti di punti potere ottenibili solo mediante sacrifici o lunghi rituali.\nOgni personaggio ha un bonus di attacco magico dipendente dalla classe e dal livello, che viene usato quando si lanciano incantesimi (generalmente fissa il livello di difficolt\u00e0 del tiro salvezza del bersaglio). La tetraggine dell'ambientazione viene modellata dai punti corruzione, che i personaggi rischiano di acquisire ogni volta che interagiscano con demoni o altre forze dell'oscurit\u00e0 in maniera diversa dal combatterli o fuggirli, cio\u00e8 stringendo patti con demoni, eseguendo stregonerie particolarmente vili, usare artefatti demoniaci, ecc.. Questo viene modellato da un tiro salvezza contro volont\u00e0 con un malus aggiuntivo man mano che si acquisiscono punti corruzione, simulando la discesa nella corruzione in modo simile a quanto avviene per i tiri sanit\u00e0 in \"Il richiamo di Cthulhu\".\nGli oggetti magici sono in genere limitati a strumenti di divinazione (sfera di cristallo, specchio d'argento) o preparati alchemici. Le armi magiche sono in genere estremamente specifiche Per esempio il \"bane knife of khosatral khel\" \u00e8 un pugnale di ferro meteorico creato per uccidere l'antico stregone Khosatral Khel, se usato contro quest'ultimo avr\u00e0 diversi potenti effetti protettivi e offensivi, ma se usato contro un altro nemico sar\u00e0 un pugnale normale, seppure di buona qualit\u00e0.\nStoria editoriale.\nIl gioco ha avuto una prima pubblicazione nel 2003 e una seconda nel 2007, entrambe le edizioni sono state supportate da numerosi supplementi geografici, dedicati a classi o moduli di avventure.\nNel 2011 la Mongoose Publishing voleva spostare il sistema di gioco di \"Conan\" dal \"d20Sysem\" alla loro edizione di \"RuneQuest\", incontrando per\u00f2 il rifiuto del proprietario della licenza e pertanto ha deciso di chiudere la linea di prodotti.\nPubblicazioni.\nFonti:\nEdizioni italiane.\nIn lingua italiana \u00e8 stato tradotto il manuale base, lo schermo del master e un paio di moduli"}
{"id": "4677908", "revid": "108678", "url": "https://it.wikipedia.org/wiki?curid=4677908", "title": "Jerome Klapka Jerome", "text": ""}
{"id": "4677910", "revid": "767487", "url": "https://it.wikipedia.org/wiki?curid=4677910", "title": "Cory Wade", "text": "Minor League.\nWade fu scelto al 10\u00ba giro del Draft amatoriale del 2004 come 298 scelta dai Los Angeles Dodgers. Nello stesso anno inizi\u00f2 nella Gulf Coast League \"rookie\" con i GCL Dodgers finendo con 2 vittorie e una sconfitta, 3.03 di ERA e una salvezza in 11 partite di cui 2 da partente. Successivamente gioc\u00f2 nella Pioneer League \"rookie\" con gli Ogden Raptors finendo con una vittoria e 2 sconfitte, 5.14 di ERA in 8 partite. Nel 2005 con i Raptors chiuse con 2 vittorie e 3 sconfitte, 4.35 di ERA in 16 partite di cui 11 da partente con un incontro giocato interamente. Successivamente pass\u00f2 nella South Atlantic League \"singolo A\" con i Columbus Catfish finendo con 2 sconfitte, 4.05 di ERA e 2 salvezze in 12 partite.\nNel 2006 con i Catfish fin\u00ec con 6 vittorie e 5 sconfitte, 4.96 di ERA e 2 salvezze in 23 partite di cui 14 da partente con un incontro giocato interamente senza subire punti. Successivamente pass\u00f2 nella Florida State League \"singolo A avanzato\" con i Vero Beach Dodgers finendo con 2 vittorie e 4 sconfitte, 8.94 di ERA in 7 partite tutte da partente. Nel 2007 gioc\u00f2 nella California League \"singolo A avanzato\" con i Inland Empire 66ers finendo con 7 vittorie e nessuna sconfitta, 2.45 di ERA e 6 salvezze in 25 partite di cui 2 da partente.\nNel 2008 pass\u00f2 nella Midwest League \"singolo A\" con i Great Laker Loons finendo con 0.00 di ERA in una singola partita da partente. Poi gioc\u00f2 nella Southern League \"doppio A\" con i Jacksonville Suns con una sconfitta, 1.36 di ERA in 14 partite. Nel 2009 con i 66ers fin\u00ec con 0.00 di ERA in una singola partita da partente. Successivamente pass\u00f2 nella Pacific Coast League \"triplo A\" con gli Albuquerque Isotopes finendo con una vittoria e una sconfitta, 6.75 di ERA e una salvezza in 18 partite.\nNel 2010 gioc\u00f2 nella Arizona League \"rookie\" con gli AZL Dodgers finendo con 9.00 di ERA in due partite da partente. Poi gioc\u00f2 con i 66ers finendo con 9.00 di ERA in due partite da partente. Infine gioc\u00f2 con gli Isotopes finendo con 3 vittorie e nessuna sconfitta, 4.91 di ERA e 2 salvezze in 21 partite. Il 10 novembre 2010 firm\u00f2 con i Tampa Bay Rays, gioc\u00f2 nella International League (INT) \"triplo A\" con i Durham Bulls finendo con 2 vittorie e una sconfitta, 1.23 di ERA in 21 partite. Il 13 giugno 2011 firm\u00f2 con i New York Yankees, gioc\u00f2 nella (INT) con i Scranton/Wilkes-Barre Yankees finendo con una vittoria e nessuna sconfitte, 0.00 di ERA in una singola partita.\nNel 2012 con gli Scranton/Wilkes-Barre Yankees finendo con 2 vittorie e nessuna sconfitta, 2.27 di ERA e 5 salvezze in 17 partite.\nMajor League.\nLos Angeles Dodgers (2008-2009).\nDebutto nella MLB il 24 aprile 2008 contro gli Arizona Diamondbacks . Chiuse la stagione con 2 vittorie e una sconfitta, 2.27 di ERA in 55 partite. Nel 2009 fin\u00ec con 2 vittorie e 3 sconfitte, 5.53 di ERA in 27 partite.\nNew York Yankees (2011-2012).\nNel 2011 chiuse con 6 vittorie e una sconfitta, 2.04 di ERA in 40 partite. Nel 2012 fin\u00ec con una vittoria e una sconfitta, 6.46 di ERA in 39 partite.\nStili di lancio.\nWade attualmente effettua 6 tipi di lanci:"}
{"id": "4677912", "revid": "228587", "url": "https://it.wikipedia.org/wiki?curid=4677912", "title": "Distretti della Norvegia", "text": "La Norvegia \u00e8 storicamente divisa in distretti che solo in parte coincidono con le attuali divisioni amministrative delle contee e dei comuni.\nNon ve ne \u00e8 un numero fisso in quanto la suddivisione avviene talvolta su base soggettiva.\nI distretti sono definiti da delimitazioni geografiche come valli, catene montuose, fiordi, pianure o coste, oppure sulla base della lingua e della cultura.\nMolti distretti hanno radici storiche profonde, spesso erano piccoli regni fino all'inizio dell'epoca vichinga.\nIdentit\u00e0 regionale.\nSono molti i norvegesi che si identificano pi\u00f9 con il distretto nel quale vivono o dal quale provengono che con l'unit\u00e0 amministrativa formale sotto la cui giurisdizione ricadono.\nAnche i dialetti e l'omogeneit\u00e0 regionale della cultura popolare tendono a corrispondere ai distretti tradizionali, nonostante qualsiasi divisione amministrativa da parte delle autorit\u00e0.\nCi\u00f2 \u00e8 dovuto al fatto che i distretti, a causa dei loro forti confini geografici, storicamente delineavano la regione all'interno della quale ci si poteva spostare agevolmente, senza spendere troppo tempo e denaro (a piedi o con gli sci, con carri o slitte trainate da cavalli o buoi, slitte trainate da cani o piccole barche a remi o a vela).\nUn esempio concreto della tendenza norvegese ad identificarsi con il distretto pu\u00f2 essere visto nei molti costumi regionali, chiamati \"bunad\", strettamente legati ai vari distretti di tutto il paese.\nComunemente, anche gli abitanti delle citt\u00e0 rivendicano con orgoglio le loro origini rurali indossando il costume della loro regione d'origine nelle occasioni cerimoniali come i matrimoni, le visite di membri della famiglia reale e il Giorno della Costituzione (17 maggio).\nLista di distretti tradizionali.\nIl seguente elenco non \u00e8 esaustivo e contiene parziali sovrapposizioni.\nNord-Norge / Nord-Noreg (Norvegia del Nord).\nVedi anche Finnmark, H\u00e5logaland e Troms.\n\u00d8stlandet / Austlandet (Norvegia dell'Est).\nVedi anche Gl\u00e5mdal e Vingulmark."}
{"id": "4677914", "revid": "767487", "url": "https://it.wikipedia.org/wiki?curid=4677914", "title": "Putain de camion (singolo)", "text": "Putain de camion (\"Camion di merda\", in italiano) \u00e8 una canzone francese scritta da Renaud qualche giorno dopo la morte dell'amico Coluche, a causa di un incidente stradale, il 19 giugno 1986, e pubblicata nel 1988.\nColuche fu il padrino di Lolita S\u00e9chan, figlia di Renaud.\nContenuto.\nLa canzone, originariamente un singolo, d\u00e0 il titolo all'intero album e ha il titolo piuttosto forte, riferito al camion contro il quale Coluche si scontr\u00f2 con la sua motocicletta, trovando la morte."}
{"id": "4677916", "revid": "1543377", "url": "https://it.wikipedia.org/wiki?curid=4677916", "title": "Faringite streptococcica", "text": "La faringite streptococcica, detta anche tonsillite da streptococco o mal di gola da streptococco, \u00e8 un tipo di faringite provocata da una infezione da streptococco di gruppo A. Essa colpisce la faringe con le tonsille e, occasionalmente, la laringe. I sintomi pi\u00f9 comuni sono febbre, mal di gola e ingrossamento dei linfonodi. \u00c8 la causa del 37% dei mal di gola tra i bambini e del 5-15% tra la popolazione adulta.\nLa faringite da streptococco \u00e8 un'infezione contagiosa e si sviluppa attraverso la stretta vicinanza a un individuo infetto. Una diagnosi definitiva pu\u00f2 essere effettuata sulla base dei risultati di una coltura ottenuta con la raccolta di un tampone faringeo. Tuttavia, questo non \u00e8 sempre necessario poich\u00e9 il trattamento pu\u00f2 essere deciso sulla base dei segni e dei sintomi. In casi altamente probabili o confermati, gli antibiotici sono utili tanto per prevenire le complicanze quanto per aumentare la velocit\u00e0 di guarigione.\nEpidemiologia.\nL'infezione faringea, di cui la faringite streptococcica rappresenta la categoria pi\u00f9 ampia, viene diagnosticata nei soli Stati Uniti, in 11 milioni di persone ogni anno. Anche se la maggior parte dei casi sono virali, lo streptococco del gruppo A beta-emolitico \u00e8 causa nel 15-30% dei casi di faringite in et\u00e0 pediatrica e nel 5-20% negli adulti. Il maggior numero di casi solitamente si verificano nel tardo inverno e all'inizio della primavera.\nEziologia.\nLa faringite streptococcica \u00e8 causata dallo \"Streptococcus pyogenes\" di gruppo A beta-emolitico (GAS).\nAltri batteri, come streptococchi non di gruppo A e il \"Fusobacterium\" possono causare faringite, che si trasmette con la vicinanza e il contatto con una persona infetta. Trovarsi in luoghi affollati, come in caserme o scuole, aumenta il pericolo di trasmissione.\n\u00c8 provato che i batteri secchi contenuti nella polvere non possono infettare mentre quelli che vivono in un ambiente umido, come su di uno spazzolino da denti, possono resistere fino a quindici giorni e quindi potrebbero trasmettere la malattia. Raramente alimenti contaminati possono causare epidemie. Il 12% dei bambini asintomatici sono portatori di streptococco nella loro faringe, mentre il 15% rimane portatore anche dopo il trattamento eradicante.\nClinica.\nSegni e sintomi.\nI sintomi tipici della faringite streptococcica sono un forte mal di gola con difficolt\u00e0 alla deglutizione, febbre maggiore di 38\u00a0\u00b0C, essudato tonsillare (pus sulle tonsille) e ingrossamento dei linfonodi cervicali.\nAltri sintomi includono: mal di testa, nausea e vomito, dolore addominale, dolore muscolare, una possibile eruzione cutanea scarlattiniforme o petecchie sul palato, quest'ultimo sintomo \u00e8 raro ma altamente specifico. Il periodo di incubazione e di conseguenza l'inizio dei sintomi \u00e8 da uno a tre giorni dopo il contagio. La faringite streptococcica \u00e8 improbabile quando vi \u00e8 almeno uno dei seguenti sintomi: occhi rossi, raucedine, rinorrea o ulcere della bocca e se non vi \u00e8 febbre.\nDiagnosi.\nI criteri di Centor modificati possono essere utilizzati per determinare la gestione delle persone con faringite. Sulla base di cinque criteri clinici, questo metodo indica la probabilit\u00e0 di una infezione da streptococco.\nA ciascuno di questi criteri viene assegnato un punto:\nL\"Infectious Diseases Society of America\" tuttavia sconsiglia il trattamento empirico e considera gli antibiotici opportuni solo dopo il risultato positivo di un test.\nEsami di laboratorio.\nCon una sensibilit\u00e0 del 90-95%, una coltura di microorganismi alla gola \u00e8 il \"gold standard\" per la diagnosi di faringite streptococcica. Pu\u00f2 essere usato un test rapido per lo streptococco (chiamato test rapido di rilevamento dell'antigene o RADT): questo test \u00e8 pi\u00f9 veloce ma tuttavia ha una sensibilit\u00e0 pi\u00f9 bassa (70%) e statisticamente una uguale specificit\u00e0 (98%) rispetto alla coltura.\nUna coltura positiva o un RADT positivo, in associazione ai sintomi, permette di formulare una diagnosi di certezza negli individui in cui vi erano dei dubbi. Negli adulti un RADT negativo \u00e8 sufficiente a escludere la diagnosi, tuttavia nei bambini un esame colturale si consiglia per la conferma del risultato. Gli individui asintomatici non devono essere regolarmente testati poich\u00e9 una certa percentuale della popolazione persistentemente \u00e8 portatrice del batterio streptococco in gola senza effetti dannosi per la salute.\nDiagnosi differenziale.\nPoich\u00e9 i sintomi della faringite streptococcica si sovrappongono ad altre condizioni, vi possono essere delle difficolt\u00e0 nel fare una diagnosi clinica. La tosse, la rinorrea, la diarrea e l'irritazione agli occhi, oltre che alla febbre e al mal di gola, sono pi\u00f9 indicativi di una faringite di eziologia virale piuttosto che batterica. La presenza di un marcato ingrossamento dei linfonodi, associato a mal di gola, febbre e ingrossamento delle tonsille, pu\u00f2 manifestarsi anche nella mononucleosi infettiva.\nTrattamento.\nLa faringite streptococcica non trattata si pu\u00f2 risolvere comunque entro pochi giorni, ma il trattamento con antibiotici accorcia la durata della malattia acuta di circa 16 ore e il ricorso a un trattamento antibiotico \u00e8 utile per ridurre il rischio di complicazioni quali febbre reumatica e ascessi retrofaringei. La terapia antibiotica \u00e8 generalmente efficace se somministrata entro nove giorni dalla comparsa dei sintomi.\nAnalgesici.\nGli analgesici, come i farmaci anti-infiammatori non steroidei (FANS) e il paracetamolo, contribuiscono in modo significativo nella gestione del dolore associato all'infiammazione della faringe. In alcuni casi il ricorso alla lidocaina viscosa pu\u00f2 essere utile, come anche l'uso degli steroidi che per\u00f2 non sono raccomandati per la pratica routinaria. L'aspirina pu\u00f2 essere utilizzata negli adulti, ma non \u00e8 raccomandata in et\u00e0 pediatrica a causa del rischio di sindrome di Reye.\nAntibiotici.\nNegli Stati Uniti, l'antibiotico di scelta per la faringite streptococcica \u00e8 la fenossimetilpenicillina, questo per la sua sicurezza, il suo costo e la sua efficacia. L'amoxicillina viene tuttavia preferita in Europa. In India, dove il rischio di febbre reumatica \u00e8 pi\u00f9 alto, la somministrazione per via intramuscolare di penicillina G \u00e8 la prima scelta per il trattamento.\nUna cura con antibiotici appropriati diminuisce la durata media dei sintomi di circa un giorno e pu\u00f2 anche ridurre la contagiosit\u00e0. Essi sono principalmente prescritti per ridurre le rare complicanze, come la febbre reumatica e l'ascesso peritonsillare. Gli argomenti a favore di un trattamento antibiotico dovrebbero essere bilanciati dalla considerazione dei possibili effetti collaterali ed \u00e8 ragionevole pensare che nessun trattamento antimicrobico debba essere somministrato a soggetti adulti sani che potrebbero avere reazioni avverse ai farmaci.\nGli antibiotici sono prescritti per il mal di gola a un tasso pi\u00f9 alto di quanto ci si aspetterebbe dalla sua prevalenza. L'eritromicina e altri macrolidi o la clindamicina sono raccomandati alle persone con gravi allergie alla penicillina. Le cefalosporine di prima generazione possono essere utilizzate nei soggetti con allergie meno gravi e alcuni studi evidenziano un'efficacia superiore delle cefalosporine rispetto alla penicillina. Le infezioni da streptococco possono anche portare a glomerulonefrite acuta, tuttavia l'incidenza di questa complicanza non si riduce con l'uso di antibiotici.\nPrognosi.\nI sintomi di solito migliorano indipendentemente dal trattamento, entro tre-cinque giorni. Tuttavia la terapia con antibiotici riduce il rischio di complicanze e di trasmissione. I bambini potrebbero gi\u00e0 tornare a scuola 24 ore dopo la somministrazione di antibiotici, se i sintomi di accompagnamento, come la febbre, sono regrediti. Il rischio di complicanze negli adulti \u00e8 basso. Nei bambini, la febbre reumatica acuta \u00e8 rara nella maggior parte del mondo sviluppato, ma tuttavia rappresenta la principale causa di malattia cardiaca acquisita in India, nell'Africa sub-sahariana e in alcune parti dell'Australia.\nLe complicanze derivanti da infezioni da streptococco possono essere:\nNegli Stati Uniti, il costo economico della malattia nei bambini \u00e8 stimato in circa 350 milioni di dollari.\nPrevenzione.\nLa tonsillectomia pu\u00f2 essere una misura preventiva ragionevole negli individui con frequenti recidive di infezioni tonsillari (pi\u00f9 di tre all'anno). I vantaggi sono comunque piccoli e gli episodi di solito diminuiscono nel tempo, indipendentemente dalle misure adottate. Episodi ricorrenti di faringite e un test per lo streptococco positivo, possono indicare che la persona sia portatrice cronica del batterio. Il trattamento preventivo degli individui che sono stati esposti (profilassi), ma che sono asintomatici, non \u00e8 consigliato. Trattare i soggetti che sono portatori del batterio non \u00e8 altres\u00ec raccomandato per via del basso rischio di diffusione e di complicanze."}
{"id": "4677918", "revid": "104458", "url": "https://it.wikipedia.org/wiki?curid=4677918", "title": "Tokyo 2020", "text": ""}
{"id": "4677924", "revid": "1605525", "url": "https://it.wikipedia.org/wiki?curid=4677924", "title": "L'amore graffia il mondo", "text": "L'amore graffia il mondo \u00e8 un romanzo di Ugo Riccarelli del 2012, vincitore del Premio Campiello 2013."}
{"id": "4677927", "revid": "322321", "url": "https://it.wikipedia.org/wiki?curid=4677927", "title": "Joaquim Justino Carreira", "text": "Biografia.\nNato a Santa Catarina da Serra, freguesia del comune di Leiria in Portogallo, nel 1960 \u00e8 emigrato con la famiglia in Brasile, a Jundia\u00ed nello stato di San Paolo.\nEntrato in seminario, ha studiato filosofia nella \"Faculdade Anchieta\" di San Paolo e teologia alla Pontificia Universit\u00e0 Gregoriana di Roma (1973-1976).\nOrdinato sacerdote il 19 marzo 1977 a Jundia\u00ed dal vescovo Gabriel Paulino Bueno Couto, ha ricoperto vari incarichi pastorali fino a divenire il primo rettore del seminario diocesano (1980-1992) e poi parroco della cattedrale di \"Nossa Senhora do Desterro\" (1992-2000), sempre a Jundia\u00ed. Contemporaneamente ha studiato teologia del matrimonio e della famiglia alla Pontificia Universit\u00e0 Lateranense (2000-2002).\nIl 6 agosto 1990 \u00e8 stato nominato Cappellano di Sua Santit\u00e0 da papa Giovanni Paolo II.\nIl 24 marzo 2005 papa Giovanni Paolo II lo ha nominato vescovo titolare di Cabarsussi e ausiliare dell'arcidiocesi di San Paolo; \u00e8 stato consacrato dal cardinale Cl\u00e1udio Hummes, arcivescovo di San Paolo, il 21 maggio successivo, coconsacranti il vescovo di Mar\u00edlia Osvaldo Giuntini e quello di Jundia\u00ed Gil Ant\u00f4nio Moreirai.\nIl 28 maggio 2005 \u00e8 stato nominato responsabile della regione ecclesiastica di Santana.\nDurante gli anni in cui \u00e8 stato responsabile della regione ecclesiastica di Santana, ha completato la costruzione della curia e del centro pastorale e ha acquistato un edificio accanto alla curia per la creazione del Centro di Formazione in cui \u00e8 ospitata la scuola per la formazione biblica in ambito diocesano, nonch\u00e9 la scuola di teologia. Inoltre, ha acquistato alcuni terreni nei pressi della curia per costruire un auditorium con la capacit\u00e0 di 350 persone e ha istituito le parrocchie di San Paolo Apostolo e del Sacro Cuore di Ges\u00f9. Ha infine creato la Santana TV per l'evangelizzazione e la formazione su Internet.\nIl 25 giugno 2011 \u00e8 stato nominato membro della \"Comiss\u00e3o Episcopal Pastoral para a Vida e a Fam\u00edlia\" della Conferenza episcopale brasiliana (CNBB).\nTrasferito alla diocesi di Guarulhos il 23 novembre 2011 da papa Benedetto XVI in sostituzione del vescovo Luiz Gonzaga Bergonzini, ha preso possesso canonico della diocesi il 22 gennaio 2012.\n\u00c8 deceduto all\"'Hospital AC Camargo\" il 1\u00ba settembre 2013 all'et\u00e0 di 63 anni in conseguenza di un tumore al fegato.\nGenealogia episcopale.\nLa genealogia episcopale \u00e8:"}
{"id": "4677928", "revid": "297059", "url": "https://it.wikipedia.org/wiki?curid=4677928", "title": "Tonsillite da streptococco", "text": ""}
{"id": "4677929", "revid": "297059", "url": "https://it.wikipedia.org/wiki?curid=4677929", "title": "Mal di gola da streptococco", "text": ""}
{"id": "4677930", "revid": "61383055", "url": "https://it.wikipedia.org/wiki?curid=4677930", "title": "Olimpiadi 2020", "text": ""}
{"id": "4677935", "revid": "339392", "url": "https://it.wikipedia.org/wiki?curid=4677935", "title": "Gladiator Calcio", "text": ""}
{"id": "4677939", "revid": "767487", "url": "https://it.wikipedia.org/wiki?curid=4677939", "title": "Via Castellana Bandiera", "text": "Via Castellana Bandiera \u00e8 un film del 2013 scritto e diretto da Emma Dante.\nEmma Dante \u00e8 autrice anche dell'omonimo romanzo da cui \u00e8 tratto il film.\nHa partecipato alla 70\u00aa Mostra del cinema di Venezia, a conclusione della quale Elena Cotta ha vinto per questo film la Coppa Volpi per la miglior interpretazione femminile e la prima edizione del 'Soundtrack Stars', il premio come miglior colonna sonora. La giuria del premio 'Soundtrack Stars', presieduta da Giuliano Montaldo e composta da Cesare Cremonini, Laura Delli Colli (presidente del Sindacato Giornalisti Cinematografici), Gino Castaldo (\"Repubblica\"), Cristiana Patern\u00f2 (critica cinematografica e vicedirettore di \"Cinecitt\u00e0News\" e \"Otto e 1/2\"), ha deciso di assegnare il riconoscimento con una menzione speciale per i Fratelli Mancuso, autori del brano principale della pellicola.\nTrama.\nUna domenica pomeriggio calda e assolata. Lo scirocco soffia senza piet\u00e0 su Palermo quando due donne, Rosa e Clara, venute per festeggiare il matrimonio di un amico, si perdono nelle strade della citt\u00e0 e finiscono in una specie di budello: via Castellana Bandiera (strada realmente esistente nella zona ai piedi delle rocce di Monte Pellegrino).\nNello stesso momento un'altra macchina, guidata da Samira e con dentro ammassata la famiglia Calafiore, arriva in senso contrario ed entra nella stessa strada. N\u00e9 Rosa, al volante della sua Multipla, n\u00e9 Samira, donna antica e testarda alla guida della sua Punto, intendono cedere il passo l'una all'altra.\nChiuse nelle loro auto, le due donne si affrontano in un duello muto che si consuma nella violenza intima degli sguardi. Una sfida tutta al femminile punteggiata dal rifiuto di bere, mangiare e dormire, pi\u00f9 ostinata del sole di Palermo e pi\u00f9 testarda della ferocia degli uomini che le circondano.\nLa famiglia di Samira decide di fare una scommessa con tutte le famiglie che conoscono per vedere chi fra le due donne \u00e8 la pi\u00f9 testarda, puntando tutto proprio su Samira. Nonostante i tentativi di Clara di far desistere Rosa e del nipote di Samira di far tornare la nonna a casa, il duello non si interrompe: nessuna delle due macchine indietreggia. La caparbiet\u00e0 di Rosa \u00e8 motivata da un senso di frustrazione nei confronti della madre e di una citt\u00e0, Palermo, in cui non si \u00e8 mai sentita a casa, mentre Samira, resa quasi di pietra da anni di maltrattamenti e dalla morte della figlia, sfoga il suo dolore in questo duello.\nIl mattino dopo, risvegliatasi dal sonno, Rosa trova Samira ancora in macchina con le mani sul volante. Sembrerebbe che l'anziana donna sia stata evidentemente pi\u00f9 testarda di lei, ma pagando un caro prezzo: Samira \u00e8 infatti morta al volante. Mentre la famiglia Calafiore si stringe attorno alla donna, Rosa e Clara indietreggiano, lasciando la via."}
{"id": "4677943", "revid": "1543377", "url": "https://it.wikipedia.org/wiki?curid=4677943", "title": "Lincoln Capri", "text": "La Capri \u00e8 un'autovettura full-size di lusso prodotta dalla Lincoln dal 1952 al 1959. \nLa prima serie: 1952\u20131955.\nLa Capri venne lanciata nel 1952 per competere con la Cadillac Serie 62 e la Packard 400. Nel primo anno di commercializzazione ne furono prodotti 14.342 esemplari, mentre nel 1953 le Capri commercializzate raggiunsero le 26.640 unit\u00e0. Negli anni in cui furono in commercio contemporaneamente, la Capri vendette un numero di esemplari maggiore della Cosmopolitan, cio\u00e8 della vettura da cui derivava.\nNell'ottobre del 1952, un esemplare della Capri venne provato dalla rivista Popular Mechanics. Durante il test vennero registrate un'accelerazione da 0 a 97\u00a0km/h di 14,8 secondi ed il quarto di miglio da fermo di 21,3 secondi. A 40 mph, il consumo di carburante fu di 8,9\u00a0km/L.\nLa prima serie della Capri aveva installato un motore V8 da 5,6 L di cilindrata e 225 CV di potenza avente un rapporto di compressione di 8,5:1. L'alimentazione era fornita da un carburatore quadruplo corpo. L'altro motore disponibile era un V8 da 5,2 L. I cambi offerti erano due, vale a dire un \"Turbo-Drive\" automatico a tre rapporti fornito dalla Ford ed un \"Hydra-Matic\" automatico a quattro rapporti. Il motore era montato anteriormente, mentre la trazione era posteriore. L'aria condizionata era offerta di serie. La Capri fu tra i primi modelli ad avere installato, tra le opzioni, un dispositivo per la gestione automatica degli abbaglianti. Nel 1954 gli esemplari venduti furono 29.552, mentre nell'anno successivo le unit\u00e0 commercializzate furono 23.673. Queste ultime corrispondevano all'87% delle Lincoln vendute in totale.\nQuesta prima serie di Capri, che fu progettata Bill Schmidt, venne assemblata a Los Angeles, Wayne, Deaborn e Saint Louis. \nLa seconda serie: 1956\u20131957.\nNel 1956 la Capri fu oggetto di un profondo restyling al pari degli altri modelli Lincoln. Nell'occasione fu introdotto un nuovo motore V8 da 6 L e 285 CV che era dotato di un carburatore quadruplo corpo, di un rapporto di compressione di 9:1 e di un impianto elettrico da 12 V che serviva anche per alimentare i vari dispositivi elettrici della vettura, che erano infatti presenti in un numero ragguardevole. \nIl cambio disponibile era solo uno, vale a dire un \"Turbo-Drive\" automatico a tre rapporti. Il motore era montato anteriormente, mentre la trazione era posteriore. I sedili regolabili elettricamente in quattro posizioni erano offerti tra le opzioni.\nNel contempo, il modello fu retrocesso di livello, mentre la Premiere prese il posto precedentemente occupato dalla prima generazione della Capri. Per questa serie di Capri non fu pi\u00f9 disponibile la versione cabriolet. Le vendite calarono drasticamente, tanto che gli esemplari commercializzati nel 1956 scesero a 8.791 unit\u00e0 a fronte di una produzione totale di Capri e Premiere che si attest\u00f2 a 50.322 modelli.\nGrazie all'installazione di un nuovo albero a camme ed all'aumento del rapporto di compressione che raggiunse il valore di 10:1, la potenza del motore nel 1957 crebbe a 300 CV. Nonostante queste migliorie, le vendite nel 1957 calarono nuovamente, attestandosi a 5.900 esemplari. Nell'anno citato la vettura fu anche oggetto di un modesto facelift in occasione del quale il corpo vettura fu dotato di pinne posteriori piuttosto pronunciate. La produzione totale di Capri e Premiere, nel 1957, si attest\u00f2 a 41.123 esemplari.\nQuesta seconda generazione di Capri, che venne progettata anch'essa da Bill Schmidt, venne assemblata a Los Angeles, Wayne, Deaborn e Saint Louis. \nLa terza serie: 1958\u20131959.\nLa terza serie della Capri fu uno dei primi modelli Lincoln ad essere prodotta a Wixom, nel Michigan. A differenza delle serie precedenti, questo stabilimento produttivo fu l'unico dove venne assemblato il modello. Questa nuova serie di Capri era dotata di un pianale a monoscocca che condivideva con la Lincoln-Zephyr e la Lincoln Continental.\nLa Capri prodotta dal 1958 al 1959 fu una tra le pi\u00f9 grandi auto mai costruite fino ad allora, addirittura pi\u00f9 grande dei modelli Cadillac. Inoltre, il modello fu la pi\u00f9 grande vettura Lincoln a non essere dotata di paraurti conformi alle leggi federali dell'epoca, che prevedevano l'obbligo di assorbimento delle collisioni almeno fino a 8\u00a0km/h. Questa serie di Capri era dotata di un motore V8 da 7 L e 375 CV. Il motore era montato anteriormente, mentre la trazione era posteriore. Lo spazio disponibile per le spalle dei passeggeri tocc\u00f2 un valore record per le vetture Lincoln. Il progetto di questa terza serie di Capri fu di John Najjar.\nLe vendite toccarono i 6.859 esemplari venduti, 3.014 dei quali furono berline. L'impianto di riscaldamento, lo sbrinatore, l'autoradio AM e le cinture di sicurezza erano offerti tra le opzioni ad un prezzo, rispettivamente, di 110 dollari (i primi due era offerti accoppiati), 144 dollari e 25 dollari. La radio FM fu un'opzione rara che era in vendita a 129 dollari e che comprendeva anche l'opzione AM. I freni erano a tamburo, mentre l'unico cambio disponibile era un \"Turbo-Drive\" automatico a tre rapporti.\nNonostante nel 1959 le vendite avessero toccato i 7.929 esemplari, la Capri fu tolta di produzione."}
{"id": "4677950", "revid": "256896", "url": "https://it.wikipedia.org/wiki?curid=4677950", "title": "Parco naturale di Gallipoli Cognato - Piccole Dolomiti Lucane", "text": ""}
{"id": "4677952", "revid": "1977557", "url": "https://it.wikipedia.org/wiki?curid=4677952", "title": "Benedetto di Hermillon", "text": "Biografia.\nLe leggende popolari sulla sua figura rendono difficile ricostruire le sue vicende biografiche con esattezza. Dovette nascere attorno al 1165 a Hermillon, in Savoia, o a Le Villard, presso Burzet, nell'Ard\u00e8che; rimasto presto orfano di padre, inizi\u00f2 a lavorare come pastore di pecore custodendo il piccolo gregge della madre.\nSecondo una leggenda provenzale, all'et\u00e0 di dodici anni ricevette in una visione l'incarico divino di realizzare un ponte sul Rodano: un angelo lo accompagn\u00f2 dal vescovo di Avignone, che lo indirizz\u00f2 al prefetto della citt\u00e0, il quale gli affid\u00f2 un'enorme pietra per dare inizio ai lavori; nonostante le dimensioni di tale masso (trenta persone non sarebbero riuscite ad abbracciarlo), Benedetto lo trasport\u00f2 da solo sul luogo di fondazione della prima arcata del ponte dando inizio, il 13 settembre 1177, alla costruzione dell'opera.\nBenedetto era sicuramente il priore della compagnia di frati pontieri che promosse e diresse i lavori di costruzione del ponte: il suo nome compare in un atto del marzo 1180 mediante il quale Bertrand de la Garde cede a Benedetto, qualificato come procuratore della costruzione del ponte, e ai suoi confratelli i propri diritti sul porto del Rodano e le tasse che riceveva; in un documento dell'aprile 1181 viene chiamato \"inceptor et minister\" dell'opera del ponte.\nBenedetto mor\u00ec attorno al 1184, prima del completamento del ponte. Fu sepolto, secondo i suoi desideri, nella cappella di San Nicola, costruita sulla terza arcata del ponte: quando, nel 1669, una piena del Rodano distrusse parte del ponte, i suoi resti furono fatti traslare da Luigi XIV nella chiesa dei celestini (26 marzo 1674) e poi in quella di Saint-Didier.\nCulto.\nLa sua tomba divenne presto meta di pellegrinaggi e il suo culto si diffuse rapidamente nelle diocesi attorno ad Avignone e in Maurienne.\nNon si hanno notizie della bolla di canonizzazione, ma il primo documento in cui \u00e8 qualificato santo risale al 1233 (in un atto del 1202, con il quale Guglielmo IV di Forcalquier faceva una donazione all'opera del ponte, Benedetto era detto beato).\nLe sue reliquie furono traslate l'ultima volta nella stessa chiesa di Saint-Didier il 1\u00ba gennaio 1854.\nIl suo elogio si legge nel Martirologio romano al 14 aprile."}
{"id": "4677955", "revid": "838137", "url": "https://it.wikipedia.org/wiki?curid=4677955", "title": "Equitazione ai IX Giochi del Mediterraneo", "text": "Le competizioni di equitazione ai IX Giochi del Mediterraneo si sono svolte organizzate in due gare per un totale di sei medaglie da assegnare.\nPer questo sport sono state organizzate le seguenti prove:"}
{"id": "4677957", "revid": "22475", "url": "https://it.wikipedia.org/wiki?curid=4677957", "title": "The Ruin", "text": "The Ruin (\"La rovina\") \u00e8 un poema in antico inglese dell'VIII secolo, anonimo, tratto dal Libro di Exeter, ovvero un'ampia raccolta di epoca anglosassone contenente varie poesie e indovinelli: dalla medesima raccolta provengono anche le poche altre poesie in antico inglese a noi note, come ad esempio \"The Wanderer\", \"The Seafarer\" e \"Il lamento di Deor\".\nSi tratta di una poesia a carattere elegiaco in cui il narratore contempla i resti di una grande citt\u00e0, costruita forse dai Giganti ma ormai in rovina, e ne piange la decadenza ricordando lo splendore del passato: \"\"[\u2026] I costruttori e i loro Imperi- decaduti, distrutti, morti. Sono crollate anche le mura. L\u00e0 sorgevano un tempo case luminose, terme, con sale immense, dove la gioia dell'uomo risuonava come in un salone delle feste. L\u00e0, un tempo, si ergevano uomini fieri, ubriachi di vino, nelle loro armature, e guardavano i loro tesori, l'argento, le pietre preziose, qualche perla pregiata. Tutto questo \u00e8 passato, il mondo \u00e8 nella tenebra\".\nIl manoscritto.\nL'unico esemplare conservato della poesia ha subito danni irrimediabili in seguito ad un incendio, ed \u00e8 parzialmente illeggibile. All'interno del Libro di Exeter \u00e8 preceduto da 34 indovinelli e seguito dalla poesia \"Il messaggio del marito\"; il testo vero e proprio \u00e8 scritto quasi alla fine del manoscritto e occupa due facciate di un foglio pi\u00f9 una parte di quella successiva, ma una bruciatura in diagonale rovina gravemente l'intera sezione del volume.\nCritica letteraria.\nUno dei dibattiti pi\u00f9 affascinanti attorno alla poesia riguarda l'identit\u00e0 della citt\u00e0 che vi \u00e8 descritta. Heinrich Leo fu il primo a suggerire, nel 1865, che la citt\u00e0 rappresentata fosse quella di Bath, e da allora si assume comunemente che fosse proprio quella la citt\u00e0 di \"The Ruin\", soprattutto a causa di tre caratteristiche citate nella poesia che, se considerate contemporaneamente, non possono indicare altro che Bath: la fonte calda menzionata alla fine della poesia, l'indicazione che ci fossero molti stabilimenti termali e il riferimento a una piscina circolare, sempre verso la fine della poesia.\nUn altro motivo per cui potrebbe proprio trattarsi di Bath \u00e8 che questa poesia, presumibilmente, \u00e8 stata scritta nel VII secolo, e si ritiene che in quel periodo la citt\u00e0 di Bath fosse effettivamente caduta in rovina.\nSebbene la poesia si presenti come una semplice descrizione dell'aspetto del sito in rovina, le ipotesi dell'autore (tipiche di una mentalit\u00e0 non romana) sul tipo di attivit\u00e0 ospitate quegli edifici e la sua partecipazione emotiva allo stato di decadenza delle rovine permettono di avanzare altre ipotesi di interpretazione.\nWilliam Johnson vede in questa poesia non la descrizione dell'aspetto fisico del sito, ma piuttosto uno sforzo d'immaginazione per \"mettere in relazione le rovine di pietra e gli esseri umani, come riflesso simbolico l'uno dell'altro\".\nJohnson vede la poesia come una metafora dell'esistenza umana, una dimostrazione del fatto che ogni forma di bellezza deve giungere a una fine. Considerando questo aspetto, l'anonimo autore potrebbe star descrivendo la decadenza dell'Impero romano mostrandone gli edifici, un tempo splendidi e grandiosi, ridotti in rovina esattamente come l'Impero stesso.\nSe \"The Ruin\" pu\u00f2 essere considerato da un punto di vista emotivo, pu\u00f2 anche essere visto da una prospettiva pi\u00f9 realistica. Arnold Talentino vede in questa poesia non tanto un accorato lamento, quanto una realistica e rabbiosa condanna del popolo che aveva condotto a una tale rovina. Questa interpretazione ha il pregio di sembrare pi\u00f9 storicamente plausibile, perch\u00e9 rifletterebbe una concezione molto cristiana di \"distruzione\", un tema comune a molte poesie in antico inglese.\nTalentino afferma che \"la sua [dell'autore] visione di ci\u00f2 che un tempo era stato e i suoi pensieri al riguardo indicano che sono stati i precedenti abitanti della citt\u00e0 a causare la sua caduta, e che le sue mura crollate sono, almeno in parte, l'effetto del crollo di una certa struttura sociale\".\nAltri critici fanno notare l'ironia di una poesia riguardante le rovine trovata sulla pagina bruciata di un manoscritto, e considerano la bruciatura come \"un'immagine eloquente del tema della transitoriet\u00e0 di cui la poesia si occupa\".\n\"La Rovina\" condivide peraltro questa concezione del mondo cos\u00ec malinconica con le altre poesie a lei contemporanee appartenenti allo stesso manoscritto (soprattutto \"The Wanderer\", \"The Seafarer\" e \"Il lamento di Deor\")."}
{"id": "4677959", "revid": "838137", "url": "https://it.wikipedia.org/wiki?curid=4677959", "title": "Equitazione agli VIII Giochi del Mediterraneo", "text": "Le competizioni di equitazione agli VIII Giochi del Mediterraneo si sono svolte organizzate in due gare per un totale di sei medaglie da assegnare.\nPer questo sport sono state organizzate le seguenti prove:"}
{"id": "4677969", "revid": "838137", "url": "https://it.wikipedia.org/wiki?curid=4677969", "title": "Equitazione ai II Giochi del Mediterraneo", "text": "Le competizioni di equitazione ai II Giochi del Mediterraneo si sono svolte organizzate in due gare per un totale di sei medaglie da assegnare.\nPer questo sport sono state organizzate le seguenti prove:"}
{"id": "4677970", "revid": "1543377", "url": "https://it.wikipedia.org/wiki?curid=4677970", "title": "Jan W\u00fcstenfeld", "text": "\u00c8 marito di Katja Beer, a sua volta biatleta di alto livello.\nBiografia.\nCarriera sciistica.\nIn Coppa del Mondo ottenne il primo risultato di rilievo il 6 dicembre 1997 a Lillehammer (74\u00b0), il primo podio il 14 dicembre successivo a \u00d6stersund (2\u00b0) e l'unica vittoria il 18 dicembre sempre del 1997 a Kontiolahti.\nIn carriera prese parte a un'edizioni dei Giochi olimpici invernali, (32\u00b0 nell'individuale).\nCarriera da allenatore.\nDopo il ritiro \u00e8 diventato allenatore dei biatleti nei quadri della nazionale tedesca.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSP = sprint"}
{"id": "4677971", "revid": "287204", "url": "https://it.wikipedia.org/wiki?curid=4677971", "title": "Jan Wustenfeld", "text": ""}
{"id": "4677972", "revid": "104458", "url": "https://it.wikipedia.org/wiki?curid=4677972", "title": "Jan Wuestenfeld", "text": ""}
{"id": "4677975", "revid": "838137", "url": "https://it.wikipedia.org/wiki?curid=4677975", "title": "Tuffi ai II Giochi del Mediterraneo", "text": "Le competizioni dei tuffi dei II Giochi del Mediterraneo si sono svolte nel 1955 a Barcellona, in Spagna. Il programma ha previsto 2 gare, trampolino 3 metri e piattaforma 10 metri, entrambe maschili."}
{"id": "4677976", "revid": "767487", "url": "https://it.wikipedia.org/wiki?curid=4677976", "title": "The Best Man Wins (film 1909)", "text": "The Best Man Wins \u00e8 un cortometraggio muto del 1909 scritto, prodotto, interpretato e diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato in Colorado, a Golden e a Morrison.\nDistribuzione.\nDistribuito dall'Essanay Film Manufacturing Company, il film - un cortometraggio lungo 266,7 metri - usc\u00ec nelle sale cinematografiche USA 20 novembre 1909."}
{"id": "4677977", "revid": "729019", "url": "https://it.wikipedia.org/wiki?curid=4677977", "title": "FV430", "text": "La serie FV430 \u00e8 una famiglia di veicoli da combattimento della fanteria del British Army che comprende diverse versioni specializzate, tutte costruite sullo stesso telaio. Il pi\u00f9 comune della serie \u00e8 il FV432 corazzato da trasporto truppa.\nSviluppo.\nCome l'analogo (e coevo) M113, gli FV430 si sono dimostrati molto longevi. Anche se il progetto risale agli anni 1960 ed alcuni modelli sono stati ritirati dal servizio e sostituiti da versioni della famiglia CVR(T) e dal FV510 Warrior, molti esemplari sono ancora in dotazione ai reparti e stanno ricevendo aggiornamenti soprattutto nella motoristica. Anche se la serie FV430 \u00e8 stata in servizio per lungo tempo e alcuni dei disegni era stato sostituito in tutto o in parte da veicoli quali quelli del (T) o l'intervallo CVR Warrior, molti sono stati mantenuti e stanno ricevendo aggiornamenti.\nTecnica.\nIl telaio FV430 \u00e8 un cingolato convenzionale occidentale, con motore anteriore e la posizione di guida a destra. Il portello del capocarro \u00e8 direttamente dietro la postazione del conduttore e dispone di una ralla con mitragliatrice. L'accesso al vano di trasporto avviene tramite un portellone posteriore incernierato lateralmente e nella maggior parte dei modelli \u00e8 disponibile un grande portello circolare sul cielo del vano di carico. In ottemperanza alla dottrina dell'epoca, che prevedeva lo sbarco della squadra di fanteria per il combattimento, non sono presenti feritoie ed il personale non pu\u00f2 fare fuoco dall'interno del mezzo se non sporgendosi dal portello superiore.\nIl veicolo \u00e8 anfibio e dispone sul muso di una paratia da abbassare al momento dell'entrata in acqua per migliorare il profilo idrodinamico. In acqua raggiunge la velocit\u00e0 di 6\u00a0km/h.\nL'armamento di base, quando presente, \u00e8 limitato ad una mitragliatrice L37 in 7,62 NATO montata in ralla scoperta. Sono presenti inoltre due batterie di tre mortai lanciafumogeni sulla parte anteriore del mezzo.\nVersioni.\nLe diverse varianti secondo la nomenclatura del British Army:"}
{"id": "4677978", "revid": "599013", "url": "https://it.wikipedia.org/wiki?curid=4677978", "title": "Il cacciatore di taglie", "text": ""}
{"id": "4677980", "revid": "767487", "url": "https://it.wikipedia.org/wiki?curid=4677980", "title": "A\u2192B Life", "text": "[A\u2192B Life] \u00e8 l'album di debutto dei mewithoutYou, pubblicato il 18 giugno 2002 dalla Tooth &amp; Nail Records. L'album \u00e8 considerato una pietra miliare del genere post-hardcore."}
{"id": "4677981", "revid": "838137", "url": "https://it.wikipedia.org/wiki?curid=4677981", "title": "Equitazione ai XII Giochi del Mediterraneo", "text": "Le competizioni di equitazione ai XII Giochi del Mediterraneo si sono svolte organizzate in due gare per un totale di sei medaglie da assegnare.\nPer questo sport sono state organizzate le seguenti prove:"}
{"id": "4677988", "revid": "61383963", "url": "https://it.wikipedia.org/wiki?curid=4677988", "title": "Nintendo 1DS", "text": ""}
{"id": "4677989", "revid": "1543377", "url": "https://it.wikipedia.org/wiki?curid=4677989", "title": "Spazio di Fr\u00e9chet", "text": "In matematica, uno spazio di Fr\u00e9chet \u00e8 uno spazio vettoriale topologico localmente convesso che \u00e8 completo rispetto a una metrica invariante sotto traslazione. Tali spazi prendono il nome dal matematico Maurice Fr\u00e9chet. Sono diversi gli esempi di spazi di funzioni che sono spazi di Fr\u00e9chet, tra i pi\u00f9 rilevanti gli spazi di Banach, che sono completi rispetto alla metrica indotta dalla norma.\nDefinizione.\nGli spazi di Fr\u00e9chet possono essere definiti in due modi equivalenti: il primo utilizza una metrica invariante sotto traslazione, il secondo una famiglia numerabile di seminorme.\nUno spazio vettoriale topologico formula_1 \u00e8 uno spazio di Fr\u00e9chet se soddisfa le seguenti propriet\u00e0:\nSi nota che non vi \u00e8 una nozione naturale di distanza tra due punti di uno spazio di Fr\u00e9chet: differenti metriche invarianti sotto traslazione possono infatti indurre la medesima topologia.\nIn modo equivalente, uno spazio vettoriale topologico formula_1 \u00e8 uno spazio di Fr\u00e9chet se soddisfa le seguenti propriet\u00e0:\nUna successione formula_17 converge a formula_18 nello spazio di Fr\u00e9chet definito da una famiglia di seminorme se e solo se converge a formula_18 rispetto a ognuna delle seminorme.\nCostruzione di spazi di Fr\u00e9chet.\nLa seminorma formula_20 \u00e8 una funzione definita da uno spazio vettoriale formula_1a valori in formula_22 e che soddisfa le tre seguenti propriet\u00e0 per tutti i vettori formula_18 e formula_24 in formula_1 e per ogni scalare formula_26:\nSe formula_30 implica formula_31, allora formula_20 \u00e8 di fatto una norma. \nLe seminorme consentono di costruire spazi di Fr\u00e9chet partendo da uno spazio vettoriale formula_1, sul quale si definisce una famiglia numerabile di seminorme formula_34 con le seguenti propriet\u00e0:\nLa topologia indotta dalla famiglia numerabile di seminorme rende formula_1 uno spazio di Fr\u00e9chet: la prima propriet\u00e0 assicura che sia uno spazio di Hausdorff mentre la seconda che sia completo.\nLa medesima topologia pu\u00f2 essere generata utilizzando una metrica completa invariante sotto traslazione definita da:\nper ogni formula_48 Si nota che la funzione formula_49 mappa formula_50 in formula_51 in modo monotono, e dunque la precedente definizione assicura che la distanza formula_52 \u00e8 \"piccola\" se e solo se esiste formula_53 abbastanza \"grande\" da fare in modo che formula_54 sia \"piccola\" per formula_55.\nDifferenziazione in spazi di Fr\u00e9chet.\nSe formula_1 e formula_57 sono spazi di Fr\u00e9chet, allora lo spazio formula_58 degli operatori lineari continui da formula_1 in formula_57 \"non\" \u00e8 uno spazio Fr\u00e9chet. Questa \u00e8 la maggiore distinzione tra la teoria degli spazi di Banach e quella degli spazi di Fr\u00e9chet, che necessitano di una differente definizione di differenziazione con continuit\u00e0: la derivata di G\u00e2teaux.\nSiano formula_1 e formula_57 spazi di Fr\u00e9chet, formula_63 un aperto di formula_1, formula_65 una funzione, formula_66 e formula_67. Si dice che formula_68 \u00e8 una funzione differenziabile in formula_18 nella direzione formula_70 se esiste il limite:\nSi dice che formula_68 \u00e8 \"differenziabile con continuit\u00e0\" in formula_63 se formula_74 \u00e8 una funzione continua.\nSe formula_65 \u00e8 differenziabile con continuit\u00e0 allora l'equazione differenziale:\nnon ha necessariamente soluzioni, e se esistono possono non essere uniche. Questo \u00e8 in forte contrasto con la situazione negli spazi di Banach.\nIl teorema della funzione inversa non \u00e8 valido in spazi di Fr\u00e9chet: un suo parziale sostituto \u00e8 il teorema di Nash-Moser."}
{"id": "4677993", "revid": "339392", "url": "https://it.wikipedia.org/wiki?curid=4677993", "title": "Fear Falls Burning", "text": ""}
{"id": "4677994", "revid": "709565", "url": "https://it.wikipedia.org/wiki?curid=4677994", "title": "Episodi di Combat Sergeant", "text": "La prima e unica stagione della serie televisiva Combat Sergeant \u00e8 andata in onda negli Stati Uniti dal 29 giugno 1956 al 27 settembre 1956 sulla ABC."}
{"id": "4677996", "revid": "1543377", "url": "https://it.wikipedia.org/wiki?curid=4677996", "title": "Episodi di Wire Service", "text": "La prima e unica stagione della serie televisiva Wire Service \u00e8 andata in onda negli Stati Uniti dal 4 ottobre 1956 al 17 giugno 1957 sulla ABC."}
{"id": "4677998", "revid": "125946870", "url": "https://it.wikipedia.org/wiki?curid=4677998", "title": "Episodi di The Restless Gun (prima stagione)", "text": "La prima stagione della serie televisiva The Restless Gun \u00e8 andata in onda negli Stati Uniti dal 23 settembre 1957 al 16 giugno 1958 sulla NBC."}
{"id": "4678000", "revid": "1543377", "url": "https://it.wikipedia.org/wiki?curid=4678000", "title": "Episodi di The Restless Gun (seconda stagione)", "text": "La seconda stagione della serie televisiva The Restless Gun \u00e8 andata in onda negli Stati Uniti dal 22 settembre 1958 al 22 giugno 1959 sulla NBC."}
{"id": "4678008", "revid": "76963", "url": "https://it.wikipedia.org/wiki?curid=4678008", "title": "Frank Harper", "text": ""}
{"id": "4678014", "revid": "536159", "url": "https://it.wikipedia.org/wiki?curid=4678014", "title": "Aeroporto di Ankara", "text": ""}
{"id": "4678015", "revid": "536159", "url": "https://it.wikipedia.org/wiki?curid=4678015", "title": "Aeroporto di Bodrum-Milas", "text": ""}
{"id": "4678017", "revid": "536159", "url": "https://it.wikipedia.org/wiki?curid=4678017", "title": "Aeroporto di Smirne", "text": ""}
{"id": "4678018", "revid": "536159", "url": "https://it.wikipedia.org/wiki?curid=4678018", "title": "Aeroporto di Smirne-Adnan Menderes", "text": ""}
{"id": "4678019", "revid": "300279", "url": "https://it.wikipedia.org/wiki?curid=4678019", "title": "Ponte Cittadella", "text": "Il ponte Cittadella \u00e8 un ponte di Alessandria. L'unione delle due sponde cittadine del fiume Tanaro \u00e8 da sempre una storia densa di avvenimenti estremi, e ha rivestito nei secoli un'importanza decisiva sul territorio per la sua funzione strategica di collegamento tra la citt\u00e0, il quartiere di Bergoglio prima, la Cittadella militare dopo, e le vie di comunicazione con Asti, Casale e il Monferrato. Almeno quattro sono, nei secoli, le principali demolizioni e successive ricostruzioni del ponte. L'ultima demolizione \u00e8 avvenuta nel 2009 e i lavori del nuovo ponte, progettato da Richard Meier, sono durati 4 anni, dal 2012 al 2016.\nStoria.\nXI secolo.\nNell'XI secolo, in prossimit\u00e0 dell'ansa del Tanaro, area di fronte alla quale si attesta Bergoglio, si suppone gi\u00e0 esistesse un \"porto traghetto\", un sistema di barche e corde che permettesse di attraversare il fiume e che unisse Bergoglio a Rovereto. Bergoglio e Rovereto sono stati due degli \"otto loci\" che fondarono la citt\u00e0 di Alessandria un secolo pi\u00f9 tardi.\nIl ponte di legno.\nXII secolo.\nNel XII secolo - a seguito della fondazione della citt\u00e0 - nel medesimo punto, viene realizzato il primo ponte in legno, la cui costruzione \u00e8 documentata l'8 novembre 1168. Negli Annali di Alessandria redatti da Girolamo Ghilini si legge: [...] \u00ab \"hauendo gli Alessandrini pi\u00f9 volte in pubblico Consiglio trattato, e proposto di fare il Ponte di pietra, che prima era di traui &amp; assi fatto posticcio sopra il fiume Tanaro, che diuide Alessandria da Borgoglio\" [...]\u00bb. Nel 1184 l'imperatore Federico Barbarossa si riserva la riscossione del pedaggio sulla circolazione delle merci, indizio che fa supporre il completamento della struttura. \nXIII secolo.\nIn et\u00e0 comunale, dall'ultimo quarto del Duecento, Alessandria dispone ormai liberamente della riscossione del pedaggio, normato dal codice degli Statuti della citt\u00e0.\nXIV secolo.\nNel 1316 la nobilt\u00e0 alessandrina, preoccupata dalle continue lotte contro il Monferrato e Asti, scelse di mettere la citt\u00e0 sotto la protezione dei Visconti che, nel 1348, la inglobarono tra i propri territori. Successivamente Alessandria appoggi\u00f2 i Visconti nella guerra contro la Francia ed entr\u00f2 a far parte del Ducato di Milano sotto il dominio di Gian Galeazzo.\nIn questo contesto, e per tutto il Trecento, il ponte permane ligneo e, nell'ambito del riassetto delle difese voluto dai Visconti, vengono costruite le rocchette turrite sulle sponde opposte del Tanaro.\nIl ponte in pietra.\nXV secolo.\nIl 13 settembre del 1450 il Dca di Milano Francesco Sforza concede alla citt\u00e0 di Alessandria di riscuotere per un triennio le entrate del dazio della \"scannatura\", cio\u00e8 dei macelli, per la costruzione di un ponte in pietra sul Tanaro. Il Duca si impegn\u00f2 inoltre a versare alla citt\u00e0 500 fiorini all'anno, mentre Alessandria si impegner\u00e0 a contribuire alla spesa con 1000 fiorini.\nLa prima pietra del ponte fu collocata il 25 ottobre 1455 presenti Emanuele Trotti, Alberto e Antonio Guasco. I lavori, svolti tra il 1455 e il 1488, sono affidati agli ingegneri ducali Guiniforte e Pietro Antonio Solari. L'impresa fu caratterizzata da varie difficolt\u00e0 e numerosi incidenti, tanto che allo scadere del XV secolo risulta innalzata solo una parte delle arcate lapidee, mentre un tronco del ponte rimane ligneo. Due inondazioni di rilievo del Tanaro, nel 1463 e nel 1486 rallentarono in tutte e due i casi il compimento ormai prossimo dell'opera, per cui il ponte fu perfezionato solo al termine del XV secolo.\nIl 10 agosto 1497 vi fu una deliberazione del \"Consiglio degli Anziani\", amministratori della citt\u00e0, per la ricostruzione di quattro arcate crollate del ponte a causa dell'inondazione del 1486. Il sodalizio al quale vennero affidati i lavori si impegn\u00f2 a consegnare il ponte entro l'anno 1500.\nXVI secolo.\nCon l'avvento della dominazione spagnola la struttura assume nuovi significati legati alla difesa. Salvaguardare l'abitato, ma soprattutto il borgo e il ponte, sar\u00e0 uno dei principali problemi degli ingegneri militari giunti in citt\u00e0.\nNel frattempo, nel 1542, un'altra esondazione del fiume port\u00f2 via due arcate del ponte. 17 luglio 1549 gli \"Anziani\" rilasciano una quietanza al tesoriere Bernardino Gavigliani per somme ricevute e destinate alle riparazioni del ponte \"de la porta da Tanero verso Bergoglio\"\". \nAlla fine degli anni '70 del XVI secolo, Pellegrino Pellegrini, figura di primo piano nel panorama architettonico dell'epoca, dirige il cantiere di completamento delle arcate in pietra. Il ponte torn\u00f2 nuovamente agibile solo nel 1588, ma dopo aver ancora subito altri danni dell'alluvione del 1584.\nIl fiume Tanaro tende a spostarsi verso nord e Giovan Battista Clarici propone di raddrizzare il corso per 2,5\u00a0km. Tra il 1599 e 1603 vengono eseguiti tre tagli sul corso del Tanaro.\nXVII secolo.\nAll'inizio del seicento il ponte venne dotato di una nuova pavimentazione e gli fu costruita una copertura (simile al ponte Coperto di Pavia) che ne fece una rarit\u00e0 nel suo genere divenendo un vanto per gli alessandrini.\nDurante questo secolo si susseguono le opere di manutenzione e sono documentate altre esondazioni e altri problemi per la struttura. Il dipinto del Museo Civico di Alessandria qui riprodotto, ben illustra il suo aspetto a quell'epoca: un attraversamento su dieci arcate coperto da una tettoia in legno.\nXVIII secolo.\nUna nuova ricostruzione \u00e8 documentata agli inizi del settecento. Nel 1707 Eugenio di Savoia chiam\u00f2 ad Alessandria l'ingegnere milanese Giacomo Solari perch\u00e9 curasse la riattivazione del ponte.\nIl 31 maggio 1707 sono presentati i \"Disegni e calcolo della spesa necessaria per la costruzione del ponte d'Allessandria fatti dal sig. Ingegnere (sic) Solari e rimessi li 31 maggio 1707\".. Venne dunque ricostruito secondo l'interessante progetto del Solari ma appena due anni dopo le acque in piena del Tanaro ebbero nuovamente la meglio sul ponte.\nNel 1731 l'amministrazione comunale fece un ricorso al Re di Sardegna per ottenere una tassa detta \"pontaggio\", da pagarsi esclusivamente dai forestieri che attraversassero il Tanaro. Questa tassa era necessaria, secondo l'amministrazione comunale, per raccogliere sufficienti risorse al mantenimento del ponte di barche, o di un porto fluviale, in attesa della ricostruzione del ponte. Venne inoltre chiesto che il ponte fosse costruito \"in cotto\" per evitare la \"grandiosa commune spesa d'altre costruzioni e successive manutenzioni\".\nCon il XVIII secolo la storia del ponte si intreccia, oltre che con i capricci del Tanaro, con le vicende belliche che si susseguirono sul territorio alessandrino e con la nuova Cittadella edificata dai Savoia dopo aver raso al suolo l'antico quartiere di Bergoglio.\nNel 1746 a causa della Guerra di successione spagnola si determinarono le condizioni, per esigenze militari, per l'abbattimento del ponte da poco, in parte, ricostruito in legno.\nVerso la fine degli anni settanta del XVIII secolo finalmente si arriv\u00f2 alla completa ristrutturazione in pietra del ponte e della sua copertura. Il progetto fu affidato a Giovanni Battista Gianotti.\nSi susseguono negli anni opere pi\u00f9 o meno importanti di manutenzione e nel 1798 viene prodotto un documento per la \"Misura finale de lavori e provvisioni fatte a beneficio del ponte sul Fiume Tanaro dall'Impresaro Carlo Ambrosolio\". I lavori concernevano nel rifacimento \"a coppi\" della copertura del ponte.\nXIX secolo.\nDurante il periodo napoleonico altre opere di ristrutturazione vennero effettuate per opera dell'ingegnere napoleonico Fran\u00e7ois de Chasseloup-Laubat il quale rinforz\u00f2 i piloni e fece costruire una passerella sotto le arcate, a pelo d'acqua, come transito pedonale.\nNel 1848 un altro evento bellico segn\u00f2 le sorti del ponte. Per il timore di un'avanzata austriaca, che a Custoza aveva sconfitto l'esercito piemontese, i comandanti militari della Cittadella decisero malauguratamente di abbattere la copertura del ponte. La demolizione avvenne il 2 agosto 1848.\nLa storia travagliata del ponte in pietra, che vide la luce pi\u00f9 di quattro secoli prima, si chiuse senza pi\u00f9 appelli nel 1889 quando venne definitivamente abbattuto.\nIl \"nuovo\" ponte.\nXIX secolo.\nIl 18 dicembre 1891 fu inaugurato il nuovo ponte sul Tanaro detto \"Cittadella\". Il ponte fu costruito in mattoni pieni e pietra. Era stato progettato per essere facilmente tagliato nell'eventualit\u00e0 di attacchi e avanzate nemiche dalla parte est, cos\u00ec da aumentare ancora di pi\u00f9 l'efficienza difensiva della Cittadella militare. Il punto del fiume all'altezza della Cittadella \u00e8 molto largo e incassato dalle sponde, incidendo maggiormente sull'efficacia difensiva generale, e consentendo una barriera naturale sotto il fuoco della fortezza.\nLa demolizione del ponte coperto e la conseguente costruzione del nuovo ponte Cittadella furono accompagnate in citt\u00e0 da notevoli critiche, polemizzando sull'ingente finanziamento - circa L. 300.000 (circa 1.200.000,00 euro) - destinato dall'Amministrazione Provinciale di Alessandria alla costruzione del nuovo ponte.\nXX secolo.\nL'Alluvione del Tanaro del 1994 \u00e8 stata un avvenimento disastroso per Alessandria, provocando la morte di undici persone oltre a danni ingentissimi sia alle abitazioni private che alla struttura economica cittadina. Anche in questa occasione, come gi\u00e0 molte altre volte nei secoli passati, il ponte sub\u00ec danni alla struttura per la forza delle acque.\nTerminato il periodo di emergenza dopo l'alluvione del 1994 si cominciarono a porre le questioni in merito al ponte Cittadella e alle cause dell'esondazione devastante del Tanaro. Non \u00e8 ancora definitivamente chiaro se le campate del ponte siano state fra le cause dell'esondazione cittadina del fiume, ma il tema \u00e8 stato ed \u00e8 oggetto di accese controversie. Alcuni sostengono che il ponte abbia funzionato da diga di sbarramento, grazie alle sue numerose campate e pilastri, deviando in citt\u00e0 l'esondazione; altri sostengono che il problema non sia stato il ponte, ma altri fattori abbiano concorso all'alluvione.\nIl sindaco di Alessandria del periodo, Francesca Calvo, scelse la propria strada e diede incarico nel 1996 all'architetto Richard Meier di progettare un nuovo ponte, a campata unica, da costruire in sostituzione di quello esistente. Furono poste le prime basi per la creazione del quarto ponte sul fiume Tanaro dalla fondazione della citt\u00e0.\nXXI secolo.\nDopo anni di intensi dibattiti, di temporanee chiusure alla viabilit\u00e0 del ponte, di piene del fiume, si decise la sua demolizione, avvenuta a partire dal 7 agosto del 2009, per problemi relativi alla sicurezza della sua staticit\u00e0. La demolizione \u00e8 stata finalizzata con la firma di un protocollo d'intesa tra la Presidenza del Consiglio dei Ministri - Dipartimento della Protezione Civile, l'Autorit\u00e0 di bacino distrettuale del fiume Po, la Regione Piemonte, la Provincia di Alessandria, il Comune di Alessandria, l'Agenzia Interregionale per il fiume Po.\nIl \"Ponte Meier\".\nXXI secolo.\nIl progetto del nuovo ponte Cittadella di Richard Meier prevede un'unica campata di 176.121 metri composta da tre elementi principali:\nLe due piattaforme sono tra di loro separate. Questi elementi sono curvati attorno ad uno spazio vuoto centrale a \u201cforma di mandorla\u201d e interconnessi attraverso travi e cavi d'acciaio che configurano il modello strutturale. L'arco, alto 30 metri e collocato approssimativamente lungo l'asse centrale del ponte, \u00e8 l'elemento principale di assorbimento dei carichi ed \u00e8 inclinato verso la piattaforma pedonale. Il ponte prevede la separazione del traffico veicolare da quello pedonale. La carreggiata stradale \u00e8 formata da tre corsie veicolari ed \u00e8 larga 10,50 metri. La piattaforma pedonale segue l'asse del precedente ponte, ha una larghezza che varia tra i 13 e i 7 metri ed \u00e8 realizzata con una pavimentazione in legno. Lo spazio vuoto centrale, interconnesso attraverso cavi e puntoni, \u00e8 il principale elemento torsionale che sopporta gli effetti rotazionali causati dai carichi sbilanciati delle piattaforme. La struttura \u00e8 interamente realizzata in acciaio.\nIl ponte \u00e8 stato inaugurato il 23 ottobre 2016 con il tradizionale taglio del nastro da parte delle autorit\u00e0 cittadine. Il transito veicolare \u00e8 invece stato consentito a partire dal giorno seguente."}
{"id": "4678022", "revid": "599013", "url": "https://it.wikipedia.org/wiki?curid=4678022", "title": "Edson Aparecido de Souza", "text": ""}
{"id": "4678023", "revid": "767487", "url": "https://it.wikipedia.org/wiki?curid=4678023", "title": "Sidmar Ant\u00f4nio Martins", "text": ""}
{"id": "4678025", "revid": "599013", "url": "https://it.wikipedia.org/wiki?curid=4678025", "title": "Marco Aurelio Silva Businhani", "text": "Carriera.\nClub.\nTesserato all'inizio della carriera per il , si trasferisce per una stagione nella squadra giapponese dello . Ritornato in patria, riesce a disputare dieci partite in quattro anni con nel campionato brasiliano con le maglie di e , mettendo a segno due reti complessive. Con la maglia dell' disputa due partite nella Coppa del Brasile."}
{"id": "4678026", "revid": "599013", "url": "https://it.wikipedia.org/wiki?curid=4678026", "title": "Kim Jong-song", "text": ""}
{"id": "4678027", "revid": "104485", "url": "https://it.wikipedia.org/wiki?curid=4678027", "title": "Andr\u00e9 Paus", "text": ""}
{"id": "4678029", "revid": "1851848", "url": "https://it.wikipedia.org/wiki?curid=4678029", "title": "Cristina Chirichella", "text": "Carriera.\nLa carriera di Cristina Chirichella inizia nella stagione 2010-11 quando entra a far parte della squadra della federazione italiana del Club Italia, con cui partecipa al campionato di Serie B1 per due annate: in questo periodo viene anche convocata nella nazionale Under-18, con cui vince la medaglia d'argento al campionato europeo 2011, e in quella Under-19 con cui vince la medaglia di bronzo al campionato europeo 2012.\nNella stagione 2012-13 fa il suo esordio nella pallavolo professionistica ingaggiata dal Robursport Volley Pesaro in Serie A1; nel 2013 ottiene le prime convocazioni nella nazionale italiana. Nel campionato 2013-14 veste la maglia della neo promossa Pallavolo Ornavasso, mentre in quella successiva passa all'AGIL Volley di Novara, aggiudicandosi tre Coppe Italia, lo scudetto 2016-17, la Supercoppa italiana 2017 e la Champions League 2018-19; con la nazionale conquista la medaglia d'argento al World Grand Prix 2017 e al campionato mondiale 2018 e quella di bronzo al campionato europeo 2019: nell'edizione successiva vince la medaglia d'oro."}
{"id": "4678033", "revid": "1001457", "url": "https://it.wikipedia.org/wiki?curid=4678033", "title": "Cara (album)", "text": ""}
{"id": "4678034", "revid": "767487", "url": "https://it.wikipedia.org/wiki?curid=4678034", "title": "La violenza \u00e8 il mio forte!", "text": "La violenza \u00e8 il mio forte! (\"Shamus\") \u00e8 un film del 1973 diretto da Buzz Kulik ed interpretato da Burt Reynolds.\nTrama.\nIl detective privato Shamus McCoy viene chiamato dal signor Hume, ricco commerciante di pietre preziose, ad indagare su un furto di diamanti. Durante le indagini si render\u00e0 conto di essere al centro di una vicenda molto pi\u00f9 complessa di un semplice furto."}
{"id": "4678036", "revid": "125768203", "url": "https://it.wikipedia.org/wiki?curid=4678036", "title": "Miss Violence", "text": "Miss Violence \u00e8 un film del 2013 diretto da Alexandros Avranas e in concorso alla 70\u00aa Mostra internazionale d'arte cinematografica di Venezia, dove ha vinto il Leone d'Argento per la regia e la Coppa Volpi per la miglior interpretazione maschile (Themis Panou). Il regista ha confermato che il film \u00e8 ispirato a una storia vera.\nTrama.\nAngeliki nel giorno del suo undicesimo compleanno, durante una festa in famiglia, si getta gi\u00f9 dal balcone di casa sua.\nDa un punto di vista parziale si osserva la vita della sua famiglia proseguire e, mano a mano, si scoprono i motivi del suo gesto. Dopo il suicidio della ragazza, il \"padre\" cercher\u00e0 di rimettere in sesto la famiglia, distrutta dalla perdita. Ben presto, tuttavia, si capir\u00e0 che qualcosa non quadra: un'oppressione perdura su tutti i bambini; non si comprende chi sia figlio di chi; nessuno lavora, ma la famiglia non sembra avere alcun problema di denaro e, soprattutto, inizia ad essere chiaro che gli strani rapporti inter-familiari nascondano in realt\u00e0 qualcosa di ben pi\u00f9 oscuro e terribile.\nSi scoprir\u00e0 come l'atto della ragazza sia stato un passo verso la libert\u00e0, avendo saputo dalla zia che il compimento degli undici anni sarebbe stato la svolta verso un futuro di violenze psicologiche e sessuali da parte del nonno-capo famiglia.\nStanca delle violenze, Myrto rivela parte della verit\u00e0 a una maestra, ma questo non cambia le carte in tavola. Il padre decide poi di far prostituire la nipote.\nLa nonna, una volta scoperto ci\u00f2 che \u00e8 successo, uccide il marito. Eleni scopre il corpo del padre il d\u00ec successivo; la donna, non pu\u00f2 far altro che rallegrarsi per la sua morte, visto che per lei, per la sorella e per i figli rappresenta la fine dell'oppressione e della prostituzione. Arrivata in cucina tuttavia, trova sua madre, che le ordina di chiudere la porta a chiave.\nCritica.\nIl film \u00e8 stato generalmente ben accolto dalla critica ed \u00e8 stato scelto per il premio Fedeora come miglior film, mentre il regista Avranas ha vinto il Leone d'Argento per la miglior regia per il suo lavoro. Rotten Tomatoes ha attribuito al film un punteggio di 83 su 100 sulla base di 23 recensioni."}
{"id": "4678037", "revid": "920621", "url": "https://it.wikipedia.org/wiki?curid=4678037", "title": "Nuova sinagoga di Berlino", "text": ""}
{"id": "4678040", "revid": "1862980", "url": "https://it.wikipedia.org/wiki?curid=4678040", "title": "Niilo Kivirinta", "text": "Biografia.\nNasce in Finlandia il 19 marzo 1982 da una famiglia benestante.\nNel 1991 diventa noto in tutto il mondo partecipando al film Giocando nei campi del Signore nel ruolo di Billy Quarrier. Il film fu molto criticato per le numerose scene di nudit\u00e0 infantile,di cui anche Niilo \u00e8 protagonista togliendosi il costume da bagno davanti ai ragazzini della trib\u00f9 amazzonica rimanendo nudo con le sole scarpe ai piedi."}
{"id": "4678044", "revid": "640277", "url": "https://it.wikipedia.org/wiki?curid=4678044", "title": "CHIPS", "text": "CHIPS (acronimo inglese per \"Cosmic Hot Interstellar Plasma Spectrometer\", ovvero \"Spettrometro per il plasma cosmico interstellare caldo\") \u00e8 un satellite artificiale messo in orbita dalla NASA nell'ambito del Programma Explorer, nella cui serie \u00e8 censito come Explorer 82.\nLanciato il 13 gennaio 2003 per una missione di un anno, \u00e8 rimasto operativo fino all'14 aprile 2008. Seppure spento, attualmente continua ad orbitare.\nFu il primo satellite della serie UNEX e la prima missione statunitense a fare uso del protocollo TCP/IP per il controllo dalla Terra del satellite.\nLo scopo iniziale della missione era di studiare il mezzo interstellare che circonda il sole a circa 300 anni luce, ai limiti della Bolla Locale analizzando le emissioni nell'ultravioletto estremo alle lunghezze d'onda comprese tra i 9 e i 26 nm.\nSecondo i modelli teorici dell'epoca si riteneva che il mezzo interstellare, che ha una temperatura di 1 milione di gradi, avesse dovuto avere una forte emissione nel campo dell'ultravioletto, tuttavia le osservazioni di CHIPS smentirono questa previsione trovandone solo deboli tracce.\nNel settembre del 2005, lo scopo della missione venne modificato, utilizzando lo spettrometro per l'analisi del sole. Negli anni successivi il satellite riusc\u00ec a compiere 1458 distinte osservazioni dell'astro."}
{"id": "4678045", "revid": "154893", "url": "https://it.wikipedia.org/wiki?curid=4678045", "title": "Badr al-Jam\u0101l\u012b", "text": ""}
{"id": "4678048", "revid": "860363", "url": "https://it.wikipedia.org/wiki?curid=4678048", "title": "Walter Monfrinotti", "text": "Carriera.\nHockey Novara.\nWalter Monfrinotti definito amichevolmente \"sgulgin\" dall'allenatore Ciocala, di ruolo attaccante fu un giocatore dell'Hockey Novara anni quaranta e anni cinquanta frutto di quel vivaio novarese che, tra il 1942 e 1944 grazie ai tecnici Vittorio Bottini, Piero Buscaglia e Pierino Rizzotti lanci\u00f2 in prima squadra giocatori del calibro di Panagini, Nanotti, Gallarini, Ghione, Prandi i quali formarono assieme ai veterani Grassi e Ciocala il pluriscudettano Hockey Novara del secondo dopoguerra. \nMonfrinotti fu la \"spalla\" in attacco di Panagini con il quale vinse gli scudetti del ' 46, ' 47. ' 49, ' 50, ' 58, '59.\nLa nazionale italiana.\nMonfrinotti debutt\u00f2 con la maglia della Nazionale italiana in occasione di una tourn\u00e9e italiana in Francia del febbraio del 1950. Inoltre partecip\u00f2 al torneo di Montreux, ai campionato del mondo di specialit\u00e0 di Milano 1950, Barcellona 1951, Porto 1952."}
{"id": "4678049", "revid": "287204", "url": "https://it.wikipedia.org/wiki?curid=4678049", "title": "Maryland Mustangs", "text": "I Maryland Mustangs sono stati una franchigia di pallacanestro della USBL, con sede a Marlboro, nel Maryland, attivi nel 2001.\nDisputarono unicamente la stagione USBL 2001, che terminarono con un record di 19-11, vincendo la \"Northern Division\". Nei quarti di finale dei play-off vennero sconfitti dai Dodge City Legend per 109-106. Si sciolsero alla fine del campionato."}
{"id": "4678057", "revid": "767487", "url": "https://it.wikipedia.org/wiki?curid=4678057", "title": "Walter Rose", "text": "Carriera.\nNazionale.\nHa collezionato una presenza con la propria Nazionale."}
{"id": "4678058", "revid": "767487", "url": "https://it.wikipedia.org/wiki?curid=4678058", "title": "Ludwig M\u00e4nner", "text": "Carriera.\nNazionale.\nHa collezionato 5 presenze con la propria Nazionale."}
{"id": "4678059", "revid": "1086846", "url": "https://it.wikipedia.org/wiki?curid=4678059", "title": "Unione Sportiva Albalatrastevere 1946-1947", "text": "Questa voce raccoglie le informazioni riguardanti l'Unione Sportiva Albalatrastevere nelle competizioni ufficiali della stagione 1946-1947."}
{"id": "4678060", "revid": "287204", "url": "https://it.wikipedia.org/wiki?curid=4678060", "title": "Washington Congressionals", "text": "I Washington Congressionals sono stati una franchigia di pallacanestro della USBL, con sede a Washington, Distretto di Columbia, attivi dal 1998 al 2000.\nSi qualificarono per i play-off solamente nel 1998, quando vennero eliminati al primo turno. Si sciolsero alla fine del campionato 2000."}
{"id": "4678061", "revid": "287204", "url": "https://it.wikipedia.org/wiki?curid=4678061", "title": "Ludwig Manner", "text": ""}
{"id": "4678063", "revid": "318922", "url": "https://it.wikipedia.org/wiki?curid=4678063", "title": "Ludwig Maenner", "text": ""}
{"id": "4678079", "revid": "287204", "url": "https://it.wikipedia.org/wiki?curid=4678079", "title": "New Jersey Shorecats", "text": "I New Jersey Shorecats sono stati una franchigia di pallacanestro della USBL, con sede a Asbury Park, nel New Jersey, attivi dal 1998 al 2000.\nRaggiunsero i play-off in tutte e tre le stagioni disputate, perdendo al secondo turno nel 1998, nei quarti di finale nel 1999 e in semifinale nel 2000. Si sciolsero alla fine del campionato 2000."}
{"id": "4678084", "revid": "172183", "url": "https://it.wikipedia.org/wiki?curid=4678084", "title": "Jacques Gallot", "text": "Biografia.\nJacques Gallot crebbe e visse in una famiglia di due generazioni di liutisti. Oltre a \"le Vieux\" era soprannominato Gallot de Paris per distinguerlo dal fratello Antoine \u2013 anche detto \"Gallot d'Angers\" \u2013 pure lui virtuoso dello strumento. E un figlio omonimo anch'egli provetto liutista, Jacques Gallot, sarebbe stato chiamato \"Gallot le Jeune\".\nImpar\u00f2 e perfezion\u00f2 lo strumento a Parigi con il maestro Ennemond Gaultier (detto \"le Vieux\" per non confonderlo col cugino Denys Gaultier, chiamato \"Gaultier le Jeune\" e insegnante di \"Gallot le Jeune\"). Col tempo, Jacques padroneggi\u00f2 lo strumento tanto da divenire anch'egli maestro e compositore. Verso il 1670 scrisse \"Pi\u00e8ces de luth sur diff\u00e9rentes modes\", pezzi di danza in cui compare il minuetto e che si basano su due uniche tonalit\u00e0, uno dei quali venne ripreso da Ottorino Respighi nella sua composizione \"Gli Uccelli\", nel passo dedicato a \"La Colomba\".\nGallot compose anche dei tombeaux. Un manoscritto custodito presso la Musikbibliothek di Lipsia comprende alcuni pezzi che recano la firma \"vieux Gallot\", e altri manoscritti firmati solo \"Gallot\" sono conservati presso le biblioteche di Besan\u00e7on, Oxford, Haslemere, Praga, Kalmar, Vienna e nei monasteri benedettini di G\u00f6ttweig e Kremsm\u00fcnster."}
{"id": "4678086", "revid": "15756", "url": "https://it.wikipedia.org/wiki?curid=4678086", "title": "Tipologie di piercing", "text": "Ogni zona del corpo ammette varie tipologie di piercing, ognuna delle quali viene classificata con un preciso termine. Poich\u00e9 la rinascita del piercing ha avuto luogo partendo dagli Stati Uniti e dal Regno Unito, la terminologia utilizzata per definire i singoli piercing \u00e8 quasi esclusivamente in inglese, tranne in quei casi dove i nomi dei piercing hanno origini esotiche, essendo tali pratiche gi\u00e0 in uso presso popolazioni tribali.\nViso.\nSul viso vengono praticati per lo pi\u00f9 piercing superficiali:\nNaso.\nSono piercing del naso:\nBocca.\nLa bocca ha differenti tipi di piercing che possono essere praticati su guancia, labbra o lingua.\nOrecchio.\nSono piercing dell'orecchio:\nCapezzoli.\nEsistono differenti modi per perforare il capezzolo, sia esso maschile o femminile, tali piercing assumo tutti il nome di \"nipple\", indifferentemente dal posizionamento del gioiello.\nI capezzoli vengono forati normalmente alla base, da parte a parte, orizzontalmente, verticalmente o diagonalmente; il foro attraversa il capezzolo parallelamente al seno. Un anello o una barretta pu\u00f2 venir posizionato nel foro. Altre pratiche meno usuali comprendono la perforazione dell'areola del capezzolo, con l'applicazione di barrette, o la perforazione superficiale della punta del capezzolo, perpendicolarmente ad esso. Unitamente al piercing del capezzolo trasversale, spesso successivamente alla pratica dello \"stretiching\" (allargamento del foro), pu\u00f2 essere altres\u00ec praticato un piercing a \"T\" che dalla punta dello stesso si dirige al centro, in direzione del foro trasversale.\n\u00c8 talvolta in uso la pratica di unire con una catenella i due piercing ai capezzoli. Questi oggetti prendono il nome di \"nipple chain\" (catenelle per capezzoli). La gioielleria per questo tipo di piercing comprende, tra le altre cose, anche una barretta unica, lunga circa 50\u201360\u00a0cm, che viene inserita in entrambi i capezzoli forati orizzontalmente. Normalmente questo tipo di gioiello ha un uso soltanto provvisorio, in quanto rende difficoltosa la torsione del torace.\nQuesto tipo di piercing \u00e8 particolarmente diffuso come complemento erotico, in quanto, una volta guarito, rappresenta un continuo sollecitamento di una zona erogena particolarmente sensibile, stimolante per entrambi i sessi. Assume inoltre valenza di simbolo di sottomissione nel rapporto sadomasochista (allo \"schiavo\" vengono applicati gli anelli, mentre al \"padrone\", delle barrette) e di appartenenza in alcune sottoculture \"fetish\" legate al mondo gay/lesbico e alle sottoculture gothic e industrial.\nOmbelico.\nL'ombelico viene perforato normalmente nella parte superiore, con l'applicazione di un anello o di una barretta a \"banana\". Ma esso pu\u00f2 venire perforato anche nella parte bassa o lateralmente. Meno frequente \u00e8 la pratica del piercing multiplo.\n\u00c8 oggi uno dei piercing pi\u00f9 diffusi, unitamente a quello del lobo e della narice. Il termine tecnico di questo piercing \u00e8 \"Navel\" (\"ombelico\").\nGenitali.\nNella storia di questa pratica, i genitali esterni di entrambi i sessi sono la parte del corpo che, dopo il viso, vedono praticare con maggior frequenza e in maggiori varianti la perforazione con scopi rituali, di iniziazione o con finalit\u00e0 erotiche.\nFin dall'antichit\u00e0 la pratica di piercing ai genitali ha infatti valenza di iniziazione rituale (come ad esempio il \"guiche\" o l\"'ampallang\"). Presso gli aztechi era inoltre in uso la pratica dell'autosacrificio rituale consistente nella perforazione del glande da parte del sacerdote. Nella societ\u00e0 contemporanea i piercing ai genitali, nati inizialmente nell'ambito delle pratiche sadomasochiste, vengono oggi praticati ampiamente poich\u00e9 rappresentano uno stimolo erotico: non \u00e8 infrequente, presso le attrici del cinema hard, l'applicazione del piercing del cappuccio del clitoride. Questo tipo di piercing sembra fornire infatti una maggiore stimolazione erotica.\nGenitali femminili.\nI piercing ai genitali femminili comprendono:\nSuperficie.\nIn anni recenti si \u00e8 affermata anche la pratica di perforare non soltanto parti sporgenti del corpo - quali possono essere naso, lobo o capezzoli - ma anche la superficie piana della pelle. Questo tipo di piercing pu\u00f2 essere praticato su qualsiasi parte del corpo. A seconda della zona che viene forata, questo tipo di piercing prende nomi differenti."}
{"id": "4678087", "revid": "593833", "url": "https://it.wikipedia.org/wiki?curid=4678087", "title": "Cavo Canalino", "text": ""}
{"id": "4678091", "revid": "110157", "url": "https://it.wikipedia.org/wiki?curid=4678091", "title": "Per amore. Rifondazione della fede", "text": "Per amore. Rifondazione della fede \u00e8 un saggio di Vito Mancuso pubblicato dalla Mondadori nel 2005 nella collana \"Uomini e religioni\" con il titolo \"Per amore\" e il sottotitolo \"Rifondazione della fede\", nel 2008 negli Oscar e in ristampa nel 2010 con il solo titolo \"Rifondazione della fede\". L'autore chiarisce ci\u00f2 che si deve intendere per fede, ne riscrive la nozione, che non \u00e8 quella che fino ad ora si \u00e8 intesa, dono o grazia, ma risposta consapevole e libera ad un bisogno che si trova all'interno dell'uomo, di affidarsi a qualcosa di grande che viene inteso come \"bene\". L'idea del bene si configura come forza di amore, capace di determinare l'evoluzione umana nella dimensione dello spirito che \u00e8 la dimensione divina. Questa dinamica di accrescimento di essere avviene in un ambiente di libero consenso e fiducia che \u00e8 apertura ed uscita da s\u00e9, lavoro incessante, che permette di superare i condizionamenti delle catene che legano l'uomo alla necessit\u00e0 naturale e storica. \nPosta la fede come condizione umana, l'autore analizza lo specifico della fede in Dio che, diversamente ad ogni altro tipo di fede, guarda all'unit\u00e0, si cura del vero e dell'intero del mondo e degli uomini, del senso del tutto, e si configura come la rivolta nei confronti di tutto il male che sta nella natura e nella storia. La fede in Dio nasce per amore degli uomini e del loro bene, va alla ricerca della verit\u00e0 di questo amore e di questo bene, \u00e8 amore del bene. \u00c8 questo lo specifico del cristianesimo, un Dio come bene. \nQuesta idea fonda la superiorit\u00e0 del Cristianesimo sulle altre religioni perch\u00e9 Cristo \u00e8 colui che immette nella storia e nella natura, \u201cla forza che discende dal bene e che si chiama amore, una forza che la natura e la storia non conoscono e che per questo \u00e8 \"sovra-naturale\"\u201d . \nTale fondazione coinvolge tutti gli elementi fondamentali della vita dell'uomo facendo emergere le potenzialit\u00e0 dell'agire umano e delineando scenari nuovi nel modo di intendere il mondo, il rapporto col divino, l'anima e la sua destinazione, il problema del male, il bene. \nL'opera ha una prefazione del 2008 che precisa i termini del problema e la sua evoluzione, si sviluppa attraverso sette capitoli (\"Il problema\". \"Il mondo\". \"Il peccato del mondo\". \"Il bene\". \"Il male\". \"L'anima\". \"La fede\".) ed \u00e8 completata da una sintesi finale (\"Le formule fondamentali\") che riassume la costituzione di base dell'uomo come essere nella natura e nel mondo umano. La costruzione della nuova teologia \u00e8 condotta con rigore logico e passione."}
{"id": "4678093", "revid": "1543377", "url": "https://it.wikipedia.org/wiki?curid=4678093", "title": "Renzo Zaffinetti", "text": "Carriera.\nRenzo Zaffinetti, di ruolo attaccante, fu un giocatore dell'Hockey Novara anni sessanta e anni settanta frutto del vivaio novarese. Tra il 1951 e il 1957 dopo l'abbandono definitivo dell'attivit\u00e0 agonistica da parte di Monfrinotti, Grassi, Gallarini (ridusse la propria attivit\u00e0 agonistica), Ghione (s'interess\u00f2 all'Amatori Novara) e Prandi (si trasfer\u00ec in Sardegna per motivi di lavoro), l'Hockey Novara si trov\u00f2 a dover rifondare la squadra. Gli allenatori Vittorio Bottini, Ciocala, Pierino Buscaglia, Pierino Rizzotti puntarono sul giovane attaccante Zaffinetti e ad altri giovani talenti quali furono il portiere Valentino Sacchi, il difensore e futuro capitano Aina, l'attaccante Franco Cerrina."}
{"id": "4678095", "revid": "400694", "url": "https://it.wikipedia.org/wiki?curid=4678095", "title": "Tipi di piercing", "text": ""}
{"id": "4678097", "revid": "110157", "url": "https://it.wikipedia.org/wiki?curid=4678097", "title": "Ternej", "text": "Ternej \u00e8 un insediamento di tipo urbano dell'Estremo oriente russo, situato nel Territorio del Litorale; appartiene amministrativamente al \"rajon\" Ternejskij, del quale \u00e8 il capoluogo.\nSorge nella parte centrale del Territorio del Litorale, lungo la costa del mare del Giappone, presso la foce del piccolo fiume \"Serebrjanka\", circa 600 chilometri a nordest del capoluogo Vladivostok. L'insediamento, a dispetto della latitudine relativamente bassa e della posizione marittima, ha un clima continentale freddo, con temperature medie che oscillano dai -13\u00a0\u00b0C di gennaio ai 18\u00a0\u00b0C di agosto.\nL'insediamento venne fondato nel mese di settembre del 1908; la zona in cui sorge era stata esplorata per\u00f2 gi\u00e0 dal navigatore ed esploratore francese Jean-Fran\u00e7ois de La P\u00e9rouse, che aveva chiamato \"baia di Ternai\" l'insenatura dove sorge oggi l'insediamento."}
{"id": "4678098", "revid": "80339", "url": "https://it.wikipedia.org/wiki?curid=4678098", "title": "Ternei", "text": ""}
{"id": "4678100", "revid": "80339", "url": "https://it.wikipedia.org/wiki?curid=4678100", "title": "Terney", "text": ""}
{"id": "4678105", "revid": "923674", "url": "https://it.wikipedia.org/wiki?curid=4678105", "title": "Antonino Patern\u00f2 del Toscano", "text": "Biografia.\nFiglio di Giambattista Patern\u00f2 (Catania, 15 gennaio 1768 \u2020 ivi, 2 maggio 1830), III barone di Schis\u00f2, e di Giuseppa Patern\u00f2 e Asmundo, ebbe con R.D. del 21 settembre 1858 il titolo di marchese del Toscano. Fu gentiluomo di camera di Ferdinando II delle Due Sicilie.\nDopo l'unit\u00e0 d'Italia fu sindaco di Catania dal 14 ottobre 1871 al 2 ottobre 1873, e poi dal 27 marzo 1878 al 2 gennaio 1879.\nSpos\u00f2 in prime nozze nel 1843 Liboria Patern\u00f2 (dei principi di Manganelli) e Asmundo, e in seconde nozze nel 1845 Agata Alessi, dalla quale ebbe 4 figli, di cui il primogenito fu Giovambattista."}
{"id": "4678107", "revid": "1573940", "url": "https://it.wikipedia.org/wiki?curid=4678107", "title": "Thaiphantes milneri", "text": "Thaiphantes milneri \u00e8 un ragno appartenente alla famiglia Linyphiidae.\nDistribuzione.\nLa specie \u00e8 stata reperita in Thailandia\nTassonomia.\nAl 2013 non sono note sottospecie e dal 1995 non sono stati esaminati nuovi esemplari."}
{"id": "4678109", "revid": "287204", "url": "https://it.wikipedia.org/wiki?curid=4678109", "title": "Raleigh Cougars", "text": "I Raleigh Cougars sono stati una franchigia di pallacanestro della USBL, con sede a Raleigh, nella Carolina del Nord, attivi dal 1997 al 1999.\nRaggiunsero i play-off nel 1997 e nel 1998, perdendo rispettivamente in semifinale e al promo turno. Si sciolsero alla fine del campionato 1999."}
{"id": "4678114", "revid": "61386066", "url": "https://it.wikipedia.org/wiki?curid=4678114", "title": "Balaustrata", "text": ""}
{"id": "4678115", "revid": "2036605", "url": "https://it.wikipedia.org/wiki?curid=4678115", "title": "Brianna Brown", "text": "Biografia.\nBrianna \u00e8 nata a Saint Paul, in Minnesota, ed ha frequentato la St. Olaf College. Dopo un inizio come cantante, ha spostato la sua attenzione alla recitazione. \u00c8 apparsa per la prima volta sullo schermo nel 1999, nella puntata di \"Freaks and Geeks\" serie della NBC, e negli anni successivi ha recitato in molti film e serie televisive.\nLa Brown ha interpretato un ruolo principale nel film \"La notte dei morti viventi 3D\", e nel film horror del 2007 \"Timber Falls\". In televisione, \u00e8 stata guest star in \"CSI - Scena del crimine\", \"Smallville\", \"Entourage\", \"Senza traccia\", \"The Closer\", \"Joey\", \"Criminal Minds\", \"The Mentalist\" e \"Revenge\". Nel 2012, Brianna \u00e8 stata scelta per interpretare Taylor Stappord nella serie \"Devious Maids - Panni sporchi a Beverly Hills\". La serie era stata originariamente sviluppata per ABC, ma \u00e8 poi andata in onda sul canale americano Lifetime. Il suo \u00e8 un personaggio principale della prima stagione, appare come guest star nella seconda, e torna come personaggio regolare nella terza."}
{"id": "4678118", "revid": "1543377", "url": "https://it.wikipedia.org/wiki?curid=4678118", "title": "Episodi di Wichita Town", "text": "La prima e unica stagione della serie televisiva Wichita Town \u00e8 andata in onda negli Stati Uniti dal 30 settembre 1959 al 6 aprile 1960 sulla NBC."}
{"id": "4678119", "revid": "1573940", "url": "https://it.wikipedia.org/wiki?curid=4678119", "title": "Thaiphantes similis", "text": "Thaiphantes similis \u00e8 un ragno appartenente alla famiglia Linyphiidae.\nDistribuzione.\nLa specie \u00e8 stata reperita in Thailandia\nTassonomia.\nAl 2013 non sono note sottospecie e dal 1995 non sono stati esaminati nuovi esemplari."}
{"id": "4678129", "revid": "400694", "url": "https://it.wikipedia.org/wiki?curid=4678129", "title": "Rebecca Wisocky", "text": "Biografia.\nRebecca si \u00e8 laureata a New York presso un'universit\u00e0 teatrale e successivamente si \u00e8 esibita in numerosi spettacoli, in particolare \"Amazzoni ed i loro uomini\" per il quale ha vinto un Obie Award. Per la televisione, \u00e8 stata guest star in \"Desperate Housewives\", \"Sex and the City\", \"Law &amp; Order\", \"I Soprano\", \"NCIS\", \"Bones\", \"C'era una volta\", \"Big Love\", \"True Blood\", \"Castle, Samantha chi?\", e ha interpretato ruoli ricorrenti in \"90210\", \"The Mentalist\" e \"American Horror Story\".\nNei primi mesi del 2012 Marc Cherry ha scelto la Wisocky per interpretare Evelyn Powell, uno dei personaggi principali nella serie \"Devious Maids - Panni sporchi a Beverly Hills\".\nNel 2020 entra a far parte del \"franchise\" di \"Star Trek\", interpretando la Romulana ed ex-Borg Ramdha, in tre episodi di \"\", settima serie \"live-action\" del franchise.\nVita privata.\nIl 5 gennaio 2015, Rebecca si \u00e8 fidanzata con Lap Chi Chu, un esperto di lighting design, sul Pont de la Tournelle a Parigi. Il 10 ottobre dello stesso anno sono convolati a nozze a Boston."}
{"id": "4678130", "revid": "1917099", "url": "https://it.wikipedia.org/wiki?curid=4678130", "title": "I signori di Garth", "text": "I signori di Garth (\"The Uplift War\") \u00e8 un romanzo di fantascienza del 1987 scritto da David Brin. Ha vinto il premio Hugo nel 1988.\nIl libro rappresenta il terzo capitolo di sei complessivi del \"ciclo delle cinque galassie\" (preceduto da \"Le maree di Kithrup\" e seguito da \"Il pianeta proibito\").\nTrama.\nI protagonisti di questo capitolo del Ciclo delle Cinque Galassie sono i neo-scimpanz\u00e9 ( o \"chim\"), al contrario del precedente capitolo dove i veri e propri protagonisti sono l'altra razza cliente dei patroni umani (o \"Wolfling\" come vengono chiamati da alcune delle altre razze senzienti).\nI Gubru, razza avicola, decidono di attaccare il pianeta Garth, affidato agli umani dopo un olocausto ecologico perpetrato qualche migliaio di anni prima, per usare come ostaggio la popolazione del pianeta in cambio di informazioni circa la scoperta effettuata dalla nave Streaker, di cui tratta il capitolo precedente del ciclo \"Le maree di Kithrup\". L'invasione scatena la reazione della popolazione che in un susseguirsi di colpi di scena si trova quasi sul punto di essere \"elevata\" al rango di sofonte salvo poi vedere la scena rubata dai 'rilla, i \"gorilla\" che su Garth compivano i primi passi verso l'elevazione."}
{"id": "4678132", "revid": "580", "url": "https://it.wikipedia.org/wiki?curid=4678132", "title": "Campionato italiano di hockey su ghiaccio 2013-2014", "text": "Il Campionato italiano di hockey su ghiaccio 2013-2014 (che fu l'80\u00aa edizione del torneo) venne riformato rispetto agli anni precedenti: fu infatti articolato in Elite.A, Seconda Divisione (che si disputava in concomitanza alla INL) e Serie B (la ex Serie C), organizzate dalla FISG, e nella Serie C Interregionale (la ex Serie D), organizzata dai comitati regionali federali.\nStruttura.\nA partire da questa stagione i campionati furono quindi organizzati nei seguenti livelli:\nElite.A.\nRispetto alla stagione precedente sono state apportate numerose modifiche al campionato. \u00c8 stato approvato un nuovo nome, dalla tradizionale Serie A si \u00e8 passati alla nuova forma Elite.A. Dall'ultimo campionato sono state confermate sette squadre partecipanti, pi\u00f9 l'aggiunta dei Vipiteno Broncos, promossi dalla Serie A2 (sebbene non vinta). L'Hockey Club Bolzano ha abbandonato il campionato italiano per trasferirsi nella lega austriaca, la EBEL, l'Alleghe per problemi finanziari ha rinunciato all'iscrizione mentre il Pontebba gi\u00e0 retrocesso si \u00e8 trasferito nel campionato della Carinzia.\nVi parteciparono quindi otto squadre, tutte dislocate nel nord Italia ed in particolare, tranne due, nel Triveneto. Le squadre iscritte erano:\nIn seguito alla riduzione del numero delle squadre da dieci ad otto formazioni fu modificato il calendario: la stagione regolare fu suddivisa in tre gironi con turni di andata e ritorno, per un totale di 42 giornate. Fu abolita la seconda fase del Master Round e del girone per evitare i playout. Al termine della stagione regolare si pass\u00f2 direttamente ai playoff con le serie al meglio delle sette gare.\nIl Campionato inizi\u00f2 a fine settembre per terminare a met\u00e0 aprile. Come punteggio vennero attribuiti 3 punti per la vittoria entro i 60 minuti di gioco; 1 punto per ciascuna squadra in caso di pareggio pi\u00f9 un punto per la squadra che si aggiudic\u00f2 l'incontro ai supplementari o ai tiri di rigore.\nIn caso di parit\u00e0 al termine di ogni incontro (Regular Season e Play-Off) venne prevista la disputa di un tempo supplementare di 5 minuti (in 4 contro 4) senza rifacimento del ghiaccio, al quale far seguire gli eventuali tiri di rigore (una serie di 5 rigori a differenza di 3 come avvenne invece nella stagione precedente).\nSeconda Divisione.\nRivoluzionato anche il campionato di A2 che in un primo momento non si doveva disputare a causa della partenza di cinque squadre verso la INL, oltre alla promozione, o meglio, al consenso all'iscrizione del Vipiteno in Elite.A. Solo a pochi giorni dal via dei tornei (quando alcune squadre si erano ormai gi\u00e0 iscritte in serie B -la ex serie C-) si decise di far disputare comunque la A2 che in questa stagione assunse la nuova denominazione di Seconda Divisione. Le squadre iscritte in INL partecipavano, (sul modello dell'Alpenliga), a tale campionato, e i punti conquistati negli scontri diretti in INL valevano per la classifica del campionato di Seconda Divisione. Oltre ai punti conquistati durante le partite tra squadre italiane in INL si decise di far giocare un mini-girone di andata (4 partite per squadra) tra i team italiani, sempre valevole per la classifica finale. Le prime 4 squadre classificate avranno poi accesso alla \"Final Four\" che si dovr\u00e0 disputare in casa della capolista.\nLe 5 squadre sono tutte concentrate in Alto Adige:\nIl calendario come ricordato segue i turni della Inter-National-League. I derby italiani varranno anche per il campionato italiano con 3 punti per la vittoria, zero punti in caso di sconfitta, 2 e 1 punto spartiti in caso la partita arrivi ai supplementari. Oltre alle 8 gare da disputarsi in INL vi sar\u00e0 un ulteriore girone di 4 partite (solo gare di andata). La Final Four si disputer\u00e0 il 15 e 16 febbraio 2014.\nSerie B.\nDato che inizialmente il campionato di Seconda Divisione non si doveva disputare, il campionato di livello immediatamente successivo alla Elite.A divenne in un primo momento la serie C che per questa stagione cambi\u00f2 nome in Serie B. Alle uniche due squadre di A2 rimaste della stagione precedente, EV Bozen e Pergine, che decisero di non iscriversi nella INL, oltre alla presenza dell'Alleghe che non si iscrisse in Elite.A per problemi finanziari, il campionato vide poi la presenza di molte delle squadre provenienti dalla Serie C 2012-13, portando cos\u00ec il numero di iscritte a 12.\nAnche in questo caso le squadre sono concentrate tutte in nord Italia: 4 in Alto Adige, 3 in Trentino, 3 in Lombardia e 2 in Veneto.\nIl campionato ha inizio all'inizio di ottobre. Il calendario prevede un girone all'italiana con gare di andata e ritorno, per un totale di 22 giornate. Le prime otto classificate accedono ai playoff, con le serie dei quarti, semifinali e finale al meglio delle tre gare.\nCos\u00ec come nello scorso campionato di Serie C nella stagione regolare \u00e8 possibile il pareggio fra due formazioni al termine del tempo regolamentare (il tempo supplementare si disputa solo nei playoff). I punti attribuiti sono 2 per la vittoria, 1 per il pareggio, e 0 in caso di sconfitta. Alla squadra vincitrice del campionato \u00e8 data la possibilit\u00e0 di essere promossa in Elite.A.\nSerie C.\nLa Serie C, organizzata non dalla federazione nazionale bens\u00ec dai comitati regionali di Piemonte, Val d'Aosta e Lombardia, \u00e8 tornata ad essere il quarto livello del campionato. Le squadre iscritte sono state sei. Per la prima volta \u00e8 stato disputato un torneo parallelo al campionato, denominato \"Coppa dei Comitati\"..\nCoppa Italia.\nAlla Coppa Italia 2013-14 accedono 4 squadre, il Renon padrone di casa e altre tre formazioni vincitrici dei tre quarti di finale. Le 4 squadre si incontrano per la \"final four\" alla Arena Ritten di Collalbo il 30 novembre e il 1\u00ba dicembre 2013.\n Il Ritten Sport vince la sua seconda Coppa Italia.\nSupercoppa italiana.\nPer la Supercoppa italiana si sono affrontati, in gara unica organizzata ad Asiago, l'Asiago Hockey, squadra vincitrice dell'ultimo campionato e l'HC Valpellice, detentrice della Coppa Italia.\nGara Unica \n LAsiago Hockey ha vinto la sua seconda Supercoppa italiana, battendo il Valpellice col risultato di 1-0."}
{"id": "4678133", "revid": "709565", "url": "https://it.wikipedia.org/wiki?curid=4678133", "title": "Episodi di Follow the Sun", "text": "La prima e unica stagione della serie televisiva Follow the Sun \u00e8 andata in onda negli Stati Uniti dal 17 settembre 1961 all'8 aprile 1962 sulla ABC."}
{"id": "4678134", "revid": "106908", "url": "https://it.wikipedia.org/wiki?curid=4678134", "title": "Lawrence Greenwood", "text": ""}
{"id": "4678136", "revid": "253269", "url": "https://it.wikipedia.org/wiki?curid=4678136", "title": "Tom Irwin", "text": "Biografia.\nNato a Peoria, Illinois, Irwin si \u00e8 laureato alla \"Illinois State University\". Si \u00e8 unito alla Steppenwolf Theatre Company nel 1979, dove si \u00e8 esibito a fianco di Laurie Metcalf, John Malkovich, Joan Allen, e Gary Sinise. \u00c8 apparso in oltre trenta produzioni Steppenwolf, e ha vinto un premio Joseph Jefferson per la sua interpretazione di Tom in Steppenwolf di The Glass Menagerie. Il suo primo ruolo televisivo da protagonista \u00e8 stato nel 1991, nella breve serie televisiva di ABC, \"My Life and Times.\"\nHa interpretato il ruolo di Graham Chase, il padre pacato, nella serie televisiva del 1994 ABC \"My So-Called Life\". \u00c8 apparso anche in alcune serie televisive tra cui \"Angel\", \"ER\" e \"Lost\".\nNel 2012 viene scelto per interpretare Adrian Powell nella serie \"Devious Maids - Panni sporchi a Beverly Hills\"."}
{"id": "4678141", "revid": "120643695", "url": "https://it.wikipedia.org/wiki?curid=4678141", "title": "Angry Birds Star Wars II", "text": "Angry Birds Star Wars II \u00e8 un videogioco multipiattaforma della Rovio Mobile, pubblicato il 18 settembre 2013 (nonostante l'uscita fosse prevista per il giorno dopo). Il gioco, annunciato il 15 luglio dello stesso anno, \u00e8 il sequel di \"Angry Birds Star Wars\" ed \u00e8 basato sulla nuova trilogia. Tra le novit\u00e0 vi sono alcuni personaggi inediti (come Yoda o Darth Maul) o quelli della serie \"Ribelli\" (introdotti con un successivo aggiornamento) o la possibilit\u00e0 di \"teletrasportare\" il pupazzo di uno dei personaggi all'interno della console.\nModalit\u00e0 di gioco.\nCome per gli altri giochi della serie Angry Birds, \u00e8 possibile guadagnare fino a tre stelle per ogni livello. All'inizio di ogni capitolo, ad esclusione del \"Capitolo Ricompensa\" e di \"Comanda il tuo destino!\", il giocatore \u00e8 obbligato a scegliere il \"Lato pennuto\" - \"Bird side\" (si gioca con gli uccelli per sconfiggere i maiali) o il \"Lato porcino\" - \"Pork side\" (con i maiali per sconfiggere gli uccelli) o in alternativa pagare con i crediti per sbloccare l'altro lato anticipatamente; scelto un \"lato\", l'altro \"lato\" verr\u00e0 bloccato fino al completamento di quello scelto per primo. Il gioco presenta oltre 30 personaggi giocabili. Il gioco si differenzia dagli altri Angry Birds in quanto \u00e8 in grado di sostituire uno specifico uccello/maiale (a seconda con quale \"lato\" si sta giocando) al posto dell'uccello/maiale con cui si sta giocando attraverso i \"Telepods\".\nTelepods.\nIl gioco \u00e8 compatibile con la tecnologia della Hasbro chiamata Telepods, che permette al giocatore di convocare uno specifico personaggio nel gioco tramite il suo codice QR posizionato sotto la statuetta che raffigura il personaggio; posizionata la statuetta sopra una base in plastica trasparente (che funge da lente di ingrandimento per il codice QR), esso viene letto attraverso la fotocamera frontale del dispositivo. Uno specifico personaggio/statuetta pu\u00f2 essere utilizzato solo una volta per livello e si possono utilizzare pi\u00f9 personaggi/statuette diversi per livello. Ogni telepod pu\u00f2 essere utilizzato su un massimo di 15 dispositivi diversi e si deve utilizzare la connessione dati internet per verificare la statuetta.\nQuesta stessa tecnologia \u00e8 stata usata anche per il gioco Angry Birds Go!.\nNegozio.\nIl giocatore pu\u00f2 attraverso acquisti in app (precedentemente nel Watto's Shop, una zona separata del gioco per acquistare uccelli/maiali, adesso integrato nel menu a scomparsa dei personaggi) o attraverso le ricompense che si raccolgono giocando ai vari livelli (monete/crediti presenti in ogni livello ed aggiunti con l'aggiornamento \"Galactic Giveaway\" o prendendo la ricompensa nella carbonite ogni 8 ore, avere l'uso di un certo uccello/maiale durante il gioco.\nEpisodi.\nOgni episodio ha una serie di livelli sia per il \"Lato pennuto\", che per il \"Lato porcino\". Attraverso vari aggiornamenti vengono rilasciati nuovi episodi e nuovi livelli.\nIl Capitolo Ricompensa \u00e8 un capitolo bonus composto da livelli che si sbloccano accumulando punti con lo specifico personaggio negli altri capitoli.\nI vari livelli del capitolo Comanda il tuo destino si sbloccano uno dopo l'altro dopo alcuni giorni dalla data di rilascio dei vari livelli."}
{"id": "4678142", "revid": "1543377", "url": "https://it.wikipedia.org/wiki?curid=4678142", "title": "Episodi di Vacation Playhouse (prima stagione)", "text": "La prima stagione della serie televisiva Vacation Playhouse \u00e8 andata in onda negli Stati Uniti dal 22 luglio 1963 al 23 settembre 1963 sulla CBS."}
{"id": "4678146", "revid": "1543377", "url": "https://it.wikipedia.org/wiki?curid=4678146", "title": "Episodi di Vacation Playhouse (seconda stagione)", "text": "La seconda stagione della serie televisiva Vacation Playhouse \u00e8 andata in onda negli Stati Uniti dal 15 giugno 1964 al 14 settembre 1964 sulla CBS."}
{"id": "4678148", "revid": "74801", "url": "https://it.wikipedia.org/wiki?curid=4678148", "title": "Wol\u00e9 Parks", "text": "Biografia.\nNato a New York, Parks si \u00e8 laureato alla New York University in Belle Arti e in Matematica. Deve la sua fama principalmente ai suoi ruoli televisivi prendendo parte a diverse serie come \"Undressed\", ', \"Gossip Girl\", \"Royal Pains\", \"Law &amp; Order - I due volti della giustizia\", \"Limitless\", ', \"\" e \"Ray Donovan\".\nNel 2012 reciter\u00e0 al fianco di Joseph Gordon-Levitt in \"Senza freni\", un film di David Koepp, mentre nel 2013 prender\u00e0 parte alla prima stagione della serie \"Devious Maids - Panni sporchi a Beverly Hills\" nel ruolo del maggiordomo Sam Alexander.\nDal 2016 al 2017 reciter\u00e0 nell'ottava e ultima stagione della serie The CW \"The Vampire Diaries\" interpretando la parte del crudele Cade."}
{"id": "4678149", "revid": "1543377", "url": "https://it.wikipedia.org/wiki?curid=4678149", "title": "Episodi di Vacation Playhouse (terza stagione)", "text": "La terza stagione della serie televisiva Vacation Playhouse \u00e8 andata in onda negli Stati Uniti dal 25 giugno 1965 al 10 settembre 1965 sulla CBS."}
{"id": "4678150", "revid": "767487", "url": "https://it.wikipedia.org/wiki?curid=4678150", "title": "Il richiamo della foresta (film 1972)", "text": "Il richiamo della foresta (\"The Call of the Wild\") \u00e8 un film del 1972 diretto da Ken Annakin.\nLa pellicola, con protagonista Charlton Heston, \u00e8 basata sul romanzo omonimo di Jack London.\nTrama.\nJohn Thornton \u00e8 un cercatore d'oro che nel 1897 partecipa alla corsa all'oro del Klondike. Thornton si adatta a vivere nelle impervie regioni dello Yukon e dovr\u00e0 combattere contro crudeli e spietati rivali che cercano di derubarlo. Con lui c'\u00e8 solo il suo fidato cane Buck, anche lui caratterizzato da una storia triste e particolare, con cui stringe una amicizia profonda e sincera che va oltre quella che si potrebbe avere con un essere umano. Thornton verr\u00e0 ucciso dagli indiani Yeehat, e a quel punto Buck riuscir\u00e0 ad ucciderne a sua volta l'assassino. Dopo aver vendicato il suo grande amico, Buck arriver\u00e0 sulle rive del White River, dove morir\u00e0 in pace."}
{"id": "4678155", "revid": "1573940", "url": "https://it.wikipedia.org/wiki?curid=4678155", "title": "Thaleria alnetorum", "text": "Thaleria alnetorum \u00e8 un ragno appartenente alla famiglia Linyphiidae.\nDistribuzione.\nLa specie \u00e8 stata reperita in Russia orientale\nTassonomia.\nAl 2013 non sono note sottospecie e dal 1992 non sono stati esaminati nuovi esemplari."}
{"id": "4678157", "revid": "1543377", "url": "https://it.wikipedia.org/wiki?curid=4678157", "title": "Episodi di Vacation Playhouse (quarta stagione)", "text": "La quarta stagione della serie televisiva Vacation Playhouse \u00e8 andata in onda negli Stati Uniti dall'11 luglio 1966 al 5 settembre 1966 sulla CBS."}
{"id": "4678161", "revid": "1543377", "url": "https://it.wikipedia.org/wiki?curid=4678161", "title": "Episodi di Vacation Playhouse (quinta stagione)", "text": "La quinta stagione della serie televisiva Vacation Playhouse \u00e8 andata in onda negli Stati Uniti dal 3 luglio 1967 al 21 agosto 1967 sulla CBS."}
{"id": "4678163", "revid": "767487", "url": "https://it.wikipedia.org/wiki?curid=4678163", "title": "Episodi di Devious Maids - Panni sporchi a Beverly Hills (prima stagione)", "text": "La prima stagione della serie televisiva Devious Maids - Panni sporchi a Beverly Hills \u00e8 stata trasmessa in prima visione assoluta sul canale statunitense Lifetime dal 23 giugno al 22 settembre 2013. \nIn Italia la stagione \u00e8 andata in onda in prima visione sul canale satellitare Fox Life, dal 9 ottobre al 18 dicembre 2013, e successivamente \u00e8 stata replicata su Comedy Central. \nIn chiaro, la stagione \u00e8 stata trasmessa su Rai 4, per la prima volta, dal 12 settembre 2016. \nBugie domestiche.\nTrama.\nA Beverly Hills, durante una delle feste pi\u00f9 esclusive dell'anno nella villa dei Powell, la domestica Flora viene brutalmente assassinata. Il cameriere Eddie Suarez \u00e8 il maggiore sospettato, e viene quindi arrestato. Nel frattempo in citt\u00e0 arriva Marisol, una nuova domestica che nasconde un segreto, e inizia a legare con le amiche di Flora. \nApparecchiando la tavola.\nTrama.\nI piani di Valentina per avvicinarsi a Remi continuano ad irritare Zoila. Rosie viene coinvolta nei problemi tra Spence e Peri, quando lui accusa lei di tradirlo. Carmen si gode l'assenza di Alejandro e Odessa. Marisol cerca di trovare un modo per passare pi\u00f9 tempo dai Powell. \nSpazzando via il passato.\nTrama.\nOlivia, l'ex moglie di Michael, fa una rivelazione deflagrante sul passato di Taylor, mentre Adrian cerca di rallegrare un suo amico. Valentina, con l'aiuto di Genevieve, cerca di ottenere da Remi un rapporto che possa andare oltre la semplice amicizia; nel frattempo, Spence si offre di aiutare Rosie, e Carmen ottiene un incontro con un produttore musicale.\nLetti da rifare.\nTrama.\nL'arrivo del fratello di Genevieve, Henri, complica le cose per Zoila, il cui cuore \u00e8 stato da lui spezzato anni prima; nel frattempo, Rosie promette di aiutare Spence con il suo matrimonio, rischiando di finire in grossi guai. Le tensioni tra Carmen e Odessa arrivano al limite; Marisol, intanto, si offre di lavorare per i Powell in occasione di una festa, e cerca di scoprire ulteriori informazioni sull'omicidio di Flora.\nGettare la spazzatura.\nTrama.\nUn uomo del passato di Carmen si presenta a casa di Alejandro. Nel frattempo, Valentina cerca di tenere a bada le sue emozioni nei confronti di Remi, dopo aver incontrato la nuova amica del giovane. Il difficile rapporto fra Marisol e suo figlio Eddie diventa evidente quando arrivano nuove informazioni su Flora. Peri \u00e8 convinta che Spence abbia una relazione e cerca di corrompere Rosie per sapere il nome della donna, mentre Evelyn e Adrian festeggiano un compleanno molto importante.\nPortando a spasso il cane.\nTrama.\nIl lavoro di Zoila viene messo in pericolo quando Genevieve viene a conoscenza di una cosa. Nel frattempo, Marisol fa una scoperta importante in casa Powell. Il rapporto tra Rosie e Spence si surriscalda, e Carmen si ingelosisce quando Sam inizia a frequentare una donna; inoltre, Valentina inizia ad essere piuttosto preoccupata del comportamento alquanto insolito di Remi.\nPettegole latine.\nTrama.\nQuando un'ex-studentessa la riconosce di fronte a Rosie, il piano di Marisol di fingersi una domestica, potrebbe essere scoperto. Nel frattempo, Valentina scopre la causa degli sbalzi di umore di Remi e si rivolge a Zoila; intanto, Carmen e Sam sono in disaccordo su alcuni argomenti.\nBaby-sitting.\nTrama.\nGenevieve porta a casa una persona conosciuta da poco, che per\u00f2 ha una particolarit\u00e0. Rosie inizia a lavorare dai Powell. Carmen scopre che Odessa nasconde qualcosa; Marisol, nel frattempo, accompagna Taylor in una clinica della fertilit\u00e0.\nSbattendo le uova.\nTrama.\nEvelyn ricatta Rosie per poter passare pi\u00f9 tempo con il bambino dei Westmore; mentre Zoila rimane sconvolta quando Genevieve le fa una proposta riguardante sua figlia Valentina. Marisol scopre alcune nuove informazioni su Flora. Carmen \u00e8 turbata dalla reazione di Alejandro alla rivelazione del segreto di Odessa.\nStendendo i panni.\nTrama.\nMentre Marisol cerca di fare uscire suo figlio di prigione, scopre che \u00e8 coinvolto in altre attivit\u00e0 illecite. Valentina \u00e8 preoccupata che Remi possa portarle rancore una volta tornato a casa, mentre Rosie cerca il conforto di Spence dopo aver ricevuto una proposta indecente. Alejandro rivela a Carmen un suo segreto. Taylor d\u00e0 una bella notizia a Michael, e questo turba Olivia.\nSvuotando il ripostiglio.\nTrama.\nAlejandro ha un'opinione differente da Carmen riguardo alla sua relazione. Marisol si avvicina sempre di pi\u00f9 a scoprire la verit\u00e0, ma Taylor e Michael iniziano a nutrire dei sospetti sulle sue reali intenzioni. Rosie risolve un problema di Peri, e ci\u00f2 le porta a discutere. Philippe e Genevieve sono sempre pi\u00f9 in sintonia, anche se Zoila non crede all'improvviso cambiamento dell'uomo.\nTogliere le macchie.\nTrama.\nMarisol si mette in una posizione scomoda mentre indaga sull'omicidio di Flora. Peri cerca di farsi perdonare da Rosie facendole una sorpresa inaspettata. La relazione tra Carmen e Sam si riaccende quando lui torna a casa di Alejandro. Zoila continua a disapprovare la relazione tra Genevieve e Philippe, e Remi prende una decisione che avr\u00e0 ripercussioni anche su Valentina.\nTutto pulito.\nTrama.\nTaylor Steppord non \u00e8 morta, ma ha perso il bambino e prega Micheal di raccontare la verit\u00e0 a Marisol, e lui acconsente.\nZoila e Valentina hanno una brutta discussione a causa della lettera scritta da Remi e dettata da Zoila. \nCarmen riceve da Alejandro la proposta di sposarlo per non far sapere al mondo che \u00e8 gay, Carmen accetta, questa scelta fa infuriare Sam e Odessa. \nSi scopre che Filippe Delathour ha stuprato e in seguito ucciso Flora. Per vendicarsi Adrian decide di avvelenarlo e buttarlo dalla finestra, inscenando un omicidio.\nIl figlio di Marisol \u00e8 quindi libero.\nPeri Westmore scopre che Spence la tradisce con Rosie, e si vendica denunciandola di aver portato il bambino illegalmente in America."}
{"id": "4678165", "revid": "118337304", "url": "https://it.wikipedia.org/wiki?curid=4678165", "title": "Unione Sportiva Arsenale 1946-1947", "text": "Questa voce raccoglie le informazioni riguardanti l'Unione Sportiva Arsenale nelle competizioni ufficiali della stagione 1946-1947."}
{"id": "4678168", "revid": "767487", "url": "https://it.wikipedia.org/wiki?curid=4678168", "title": "Mark Atkins", "text": "Carriera.\nGiocatore.\nNel corso della sua carriera ha giocato 569 partite mettendo a segno 55 marcature. Vanta una Premier League, vinta con il nel 1995. Sempre con il Blackburn ha giocato le edizioni 1994 e 1995 della Charity Shield perdendo entrambe le competizioni (0-2 contro il nel 1994 e 1-0 nel 1995 contro l')."}
{"id": "4678169", "revid": "1543377", "url": "https://it.wikipedia.org/wiki?curid=4678169", "title": "Episodi di My Living Doll", "text": "La prima e unica stagione della serie televisiva My Living Doll \u00e8 andata in onda negli Stati Uniti dal 27 settembre 1964 al 17 marzo 1965 sulla CBS."}
{"id": "4678174", "revid": "292289", "url": "https://it.wikipedia.org/wiki?curid=4678174", "title": "J\u00f8rgen Randers", "text": "Vita e carriera.\nRanders si \u00e8 laureato presso l'universit\u00e0 di Oslo nel 1968 e ha ottenuto un dottorato di ricerca presso il MIT Sloan School of Management nel 1973.\nNel 1972 ha contribuito alla stesura del noto Rapporto sui limiti dello sviluppo commissionato al MIT.\nDal 1981 al 1989 \u00e8 stato direttore della BI Norwegian Business School mentre, dal 1994 al 1999 \u00e8 stato vice-direttore generale del World Wildlife Fund International (WWF), in Svizzera. Durante questo periodo entra anche a far parte del consiglio della Tomra, in Norvegia, della British Telecom in Inghilterra e della Dow Chemical Company negli Stati Uniti.\nNel biennio 2005-06, Randers ha guidato la Commissione Norvegese sulle basse emissioni, che \"ha presentato un resoconto che dimostra come la Norvegia possa diminuire le proprie emissioni di gas serra di circa i \u2154 entro il 2050\". Attualmente Randers \u00e8 professore di strategia climatica presso la BI Norwegian Business School.\nGli interessi di ricerca di Randers vertono sui problemi climatici, pianificazione di scenari e dinamica dei sistemi, in particolare nell'ambito dello sviluppo sostenibile, cambiamenti climatici e mitigazione del riscaldamento globale."}
{"id": "4678175", "revid": "858648", "url": "https://it.wikipedia.org/wiki?curid=4678175", "title": "Don Vesuvio", "text": ""}
{"id": "4678176", "revid": "709565", "url": "https://it.wikipedia.org/wiki?curid=4678176", "title": "Episodi di The Cara Williams Show", "text": "La prima e unica stagione della serie televisiva The Cara Williams Show \u00e8 andata in onda negli Stati Uniti dal 23 settembre 1964 al 21 aprile 1965 sulla CBS."}
{"id": "4678181", "revid": "1573940", "url": "https://it.wikipedia.org/wiki?curid=4678181", "title": "Thaleria evenkiensis", "text": "Thaleria evenkiensis \u00e8 un ragno appartenente alla famiglia Linyphiidae.\nDistribuzione.\nLa specie \u00e8 stata reperita in Russia orientale\nTassonomia.\nAl 2013 non sono note sottospecie e dal 1992 non sono stati esaminati nuovi esemplari."}
{"id": "4678182", "revid": "1543377", "url": "https://it.wikipedia.org/wiki?curid=4678182", "title": "Episodi di Mr. Broadway", "text": "La prima e unica stagione della serie televisiva Mr. Broadway \u00e8 andata in onda negli Stati Uniti dal 26 settembre 1964 al 26 dicembre 1964 sulla CBS."}
{"id": "4678184", "revid": "400518", "url": "https://it.wikipedia.org/wiki?curid=4678184", "title": "Spetsnaz", "text": ""}
{"id": "4678189", "revid": "1442080", "url": "https://it.wikipedia.org/wiki?curid=4678189", "title": "Australian Championships 1959 - Doppio femminile", "text": "Sandra Reynolds e Renee Schuurman hanno battuto in finale Lorraine Coghlan e Mary Reitano 7-5, 6-4."}
{"id": "4678190", "revid": "599013", "url": "https://it.wikipedia.org/wiki?curid=4678190", "title": "Nicky Marker", "text": "Durante la sua carriera professionistica ha totalizzato 564 incontri di campionato e 26 reti.\nHa vinto una Premier League nel 1995 tra le file del Blackburn, perdendo la Charity Shield del 1995 contro l'Everton per 1-0."}
{"id": "4678191", "revid": "709565", "url": "https://it.wikipedia.org/wiki?curid=4678191", "title": "Episodi de Il reporter", "text": "La prima e unica stagione della serie televisiva Il reporter \u00e8 andata in onda negli Stati Uniti dal 25 settembre 1964 al 18 dicembre 1964 sulla CBS."}
{"id": "4678194", "revid": "1544559", "url": "https://it.wikipedia.org/wiki?curid=4678194", "title": "Ombrelloni (serie televisiva)", "text": "Ombrelloni \u00e8 una sitcom italiana prodotta dal 2013 e trasmessa in prima visione da Rai Due.\nLa sitcom nasce da un'idea di Luca Manzi e Pierluigi Colantoni, per la regia \u00e8 di Riccardo Grandi. Tra gli sceneggiatori della serie ci sono: Michele Alberico, Valeria Anci, Massimo Bacchini, Gianluca Bernardini, Achille Corea, Fulvio Di Meo, Fabio Morici. Nel cast, tra gli altri, Michela Andreozzi, Karin Proia, Roberta Fiorentini.\nTrama.\nLa sitcom \u00e8 interamente ambientata su una tipica spiaggia italiana: sotto gli ombrelloni, appunto. L'attenzione si concentra in particolare su tre ombrelloni, sotto i quali \"risiedono\" i personaggi principali della serie.\nSotto l'ombrellone pi\u00f9 giovane, troviamo Sandro e Luca, venticinquenni, che lottano disperatamente per conquistare la terza inquilina, Flavia, loro coetanea. Ma lei \u00e8 in isterica attesa dell'arrivo del suo fidanzato, che ha quasi vent'anni pi\u00f9 di lei, e non se la fila mai.\nL'altro ombrellone \u00e8 di Franco e Laura, sopra i quarant'anni, coppia di parvenu con scarsa istruzione. Lui ha avuto successo nel settore edilizio, lei gestisce un centro estetico, regalo del marito. Sono sposati e hanno una figlia di dieci anni, Giada, che \u00e8 molto pi\u00f9 intelligente e acculturata di loro.\nNell'ultimo ombrellone ci sono Giacomo e Mara, coppia convivente sui trentacinque anni. Lui zerbino, debole, col sogno di diventare scrittore. Lei donna in carriera, determinata, consulente d'immagine di uomini d'affari e politici. Tra i due si frappone Renata, madre di Mara, che vuole a tutti i costi far crollare quel rapporto, convinta che Giacomo sia troppo al di sotto di sua figlia."}
{"id": "4678197", "revid": "1442080", "url": "https://it.wikipedia.org/wiki?curid=4678197", "title": "Australian Championships 1959 - Doppio misto", "text": "Sandra Reynolds e Bob Mark hanno battuto in finale Renee Schuurman e Rod Laver 4-6, 13-11, 6-1."}
{"id": "4678198", "revid": "1305772", "url": "https://it.wikipedia.org/wiki?curid=4678198", "title": "Petrarca Rugby 2013-2014", "text": "Questa voce raccoglie le informazioni riguardanti il Petrarca Rugby nelle competizioni ufficiali della stagione 2013-2014.\nStagione.\nEstromesso dai play-off del campionato precedente, il Petrarca affronta la nuova stagione restando fuori dalle competizioni internazionali e si concentra sul campionato e sul Trofeo Eccellenza. Vengono confermati Andrea Moretti alla guida tecnica e Rocco Salvan come vice-allenatore. La societ\u00e0 prosegue nel ringiovanimento della rosa e vengono promossi in prima squadra alcuni giocatori delle giovanili.\nTra le novit\u00e0 della stagione 2013-2014, di rilievo sono gli ingaggi dell'ex nazionale Andrea Marcato, che torna a Padova dopo due campionati con il Calvisano, del pilone Fabio Staibano, reduce da una tribolata stagione con i London Wasps, dell'estremo sudafricano Chris Jordaan, proveniente dai Natal Sharks che militano nella Currie Cup e della seconda linea neozelandese Chris Middleton dal Waikato Rugby Union. Dopo gli infortuni che a stagione in corso hanno colpito diversi degli avanti, la societ\u00e0 ha fatto arrivare il giovane pilone Romulo Acosta dagli argentini del Tucuman. In gennaio \u00e8 tornato a Padova Carlo Fazzari, pilone presente nella rosa dell'ultimo scudetto, proveniente dalle Zebre.\nTra i giocatori pi\u00f9 importanti che lasciano il club, vi sono Steven Bortolussi, ceduto al Rovigo, l'argentino Pablo S\u00e1nchez e Pietro Travagli, trasferiti al Viadana, l'australiano Phil Mathers, che ritorna in patria, e Nicola Bezzati, il capitano dell'ultimo scudetto, che si ritira dall'attivit\u00e0 agonistica.\nCampionato.\nLa campagna acquisti e cessioni, come gli anni scorsi limitata dalla crisi economica che attanaglia la societ\u00e0 padovana e pi\u00f9 in generale il rugby italiano, e la lunga catena di infortuni che ha colpito in particolare la prima linea non hanno consentito al Petrarca il salto di qualit\u00e0. Per il terzo anno consecutivo, i tuttineri terminano la \"regular season\" al quinto posto, estromessi dai \"play-off\" per pochi punti.\nL'epilogo all'ultima giornata, in cui il Petrarca si presenta al quarto posto con 3 punti di vantaggio su Viadana. All'onorevole sconfitta dei padovani sul campo della capolista Calvisano per 25-17, il Viadana risponde vincendo sul campo dei campioni d'Italia del Mogliano, assicuratisi l'accesso ai \"play-off\" nel turno precedente. Il Petrarca finisce quinto con 60 punti, a un solo punto dal Viadana e a tre dal Mogliano.\nDeterminante si rivela la sconfitta interna con il Mogliano per 24-23 alla quartultima giornata, che rende vane le successive imprese casalinghe del Petrarca nel recupero contro i Cavalieri Prato (23-10), estromessi in questo modo dalla corsa alle prime quattro piazze, e soprattutto contro Rovigo, sconfitto al Plebiscito per 17-14 alla penultima giornata ma sicuro del secondo posto in classifica.\nAltre vittorie stagionali da ricordare sono quelle con Viadana, sconfitto sia all'andata che al ritorno. Pesante diventa la sconfitta subita a Roma nel girone di andata contro le Fiamme Oro, che perdono invece tutti gli incontri con le squadre che accedono ai \"play-off\".\nTrofeo Eccellenza.\nIl Petrarca affronta il primo turno del Trofeo Eccellenza nello stesso girone di Reggio Emilia, Rovigo e San Don\u00e0. Viene eliminato piazzandosi secondo nel girone dopo due sconfitte con i favoriti rodigini, che perdono per\u00f2 a sorpresa la finale contro le Fiamme Oro."}
{"id": "4678213", "revid": "729019", "url": "https://it.wikipedia.org/wiki?curid=4678213", "title": "Nicolau dos Reis Lobato", "text": "Biografia.\nNascita e studi.\nFiglio di Narciso Manuel Lobato e della di lui consorte Felismina Alves Lobato, entrambi nativi di Timor Est. Il padre mor\u00ec nel 1976. La madre venne uccisa nel luglio del 1979 sui monti Maubere. Nicolaus dos Reis aveva dodici tra fratelli e sorelle.\nNicolaus dos Reis visse fino all'et\u00e0 di tredici anni a Soibada, ove frequent\u00f2 le scuole elementari presso il \"Col\u00e9gio Nuno Alvares Pereira\" e dove conobbe e fece amicizia con Alberto Ricardo da Silva, che diventer\u00e0 poi vescovo di Dili. Prosegu\u00ec quindi gli studi, ancora avendo compagno Alberto Ricardo da Silva, nel seminario di Nostra Signora di Fatima a Dili. Dopo essere stato per tre anni portavoce dei compagni di studio, decise di abbandonare la carriera ecclesiastica e lasci\u00f2 il seminario. Non potendo recarsi a studiare a Coimbra come avrebbe desiderato a causa della morte del padre, che lo costrinse ad occuparsi dei fratelli, prosegu\u00ec gli studi presso il liceo di Dili, \"Francisco Machado\". \nIl servizio militare.\nNel 1966 inizi\u00f2 il servizio militare nell'esercito portoghese, frequentando la scuola per sottufficiali, nella quale si classific\u00f2 al primo posto, seguito dal futuro Presidente del partito esttimorense UDT, Jo\u00e3o Viegas Carrascal\u00e3o, e dal futuro cognato Mois\u00e9s da Costa Sarmento, del quale sposer\u00e0 poi la sorella Maria Cesaltina Francisca.\nNicolau Lobato prosegu\u00ec il servizio militare a Bazartete, quindi entr\u00f2 nella 15\u00aa Compagnia Cacciatori a Caicoli. Qui fece conoscenza con il sergente Timane, da Nampula in Mozambico, che gli parl\u00f2 del movimento di liberazione mozambicano. Nel 1968 il suo servizio di leva nell'esercito portoghese ebbe termine.\nIl ritorno a Timor Est.\nSubito dopo s'impieg\u00f2 nella missione agricola della Timor portoghese. Qui venne in contatto con un simpatizzante del Partito Africano per l'Indipendenza della Guinea e di Capo Verde (PAIGC) di nome Marcelino, originario di Capo Verde. Inizi\u00f2 cos\u00ec a leggere libri sulla guerra di liberazione nelle colonie portoghesi. Pi\u00f9 tardi pass\u00f2 per avanzamento all'Autorit\u00e0 delle Finanze, ove si occup\u00f2 degli stipendi degl'impiegati dell'amministrazione delle colonie.\nL'attivit\u00e0 rivoluzionaria.\nNel 1974 fu uno dei cofondatori del FRETILIN (\"Frente Revolucion\u00e1ria do Timor-Leste Independente\", cio\u00e8 \"Fronte rivoluzionario di Timor Est indipendente\"), del quale in settembre dello stesso anno divenne Vicepresidente. Per poter dedicare pi\u00f9 tempo al nuovo movimento politico, si dimise dal suo impiego. Nel 1975 Lobato ebbe un ruolo determinante nella vittoria del FRETILIN alle elezioni, contro il partito avversario dell'UDT (\"Uni\u00e3o Democr\u00e1tica Timorense\", cio\u00e8 Unione Democratica di Timor). L'11 agosto dovette fuggire, con altri membri del movimento, da Dili ed due giorni dopo giunse ad Aissirimou, nel distretto di Aileu, di dove lanci\u00f2 un appello alla resistenza armata contro l'occupazione portoghese. Gli ufficiali portoghesi della guarnigione di Aileu, di sottomettersi al FALINTIL, l'organizzazione militare che costituiva il braccio armato del FRETILIN. Da quel momento Lobato assunse sia la guida politica che quella militare della resistenza del movimento indipendentista. Parallelamente egli cerc\u00f2 di trovare una soluzione politica al conflitto, mentre il Portogallo aveva ancora il controllo sulle sue colonie, ma i tentativi fallirono. Il 28 novembre 1975 il FRETILIN proclam\u00f2 l'indipendenza dal Portogallo della Repubblica Democratica di Timor Est, della quale fu nominato Presidente Francisco Xavier do Amaral e Primo Ministro lo stesso Lobato.\nIl 7 dicembre dello stesso anno per\u00f2, le truppe Indonesiane entrarono in Timor Est e Lobato si diede alla clandestinit\u00e0 iniziando la resistenza con azioni di guerriglia. Nel maggio 1976 il congresso del FRETILIN, tenutosi in Soibada, nomin\u00f2 ufficialmente Lobato comandante in capo militare. Dal settembre 1977 al 31 dicembre 1978 Lobato fu Presidente del FRETILIN e nominalmente anche della neonata Repubblica Democratica di Timor Est. Amaral venne espulso dal FRETILIN a causa delle divergenze sul come condurre la lotta contro l'invasione indonesiana. Fino al dicembre del 1978 le basi del movimento di resistenza vennero quasi totalmente distrutte dall'esercito indonesiano e quasi l'80% dei combattenti aderenti al FRETILIN morirono in combattimento. \nLa morte.\nDurante un'operazione militare indonesiana di accerchiamento dei ribelli, Lobato venne colpito ad una gamba da un proiettile, e subito dopo, il 31 dicembre 1978, costretto nella valle di Mindelo, presso Turiscai dagl'indonesiani. Qui per non cadere nelle loro mani, si uccise; le sue ultime parole furono: \u00abLa mia vittoria sar\u00e0 la mia ultima pallottola.\u00bb\nLa salma di Lobato fu per lungo tempo data per scomparsa. Essa venne infine trasportata come trofeo di guerra dal maggiore indonesiano Dading Kalbuadi, comandante delle truppe indonesiane a Timor Est, a Dili.\nSolo a Natale del 2003 alcuni muratori trovarono dei resti mortali, privi della testa, nel cortile della sua casa, che ora era abitata da Mar\u00ed Alkatiri, e che la famiglia Lobato sostenne si trattasse dei resti di Nicolau dos Reis. Il capo sarebbe infatti stato inviato allora a Giakarta, su consiglio del presidente Suharto, come prova della sua morte. Nel marzo del 2004 la famiglia di Lobato ne invi\u00f2 alcune ossa a Darwin in Australia, per accertarne l'identit\u00e0, ma esse vennero dimenticate per cinque anni nel Centro Forense della polizia del Territorio del Nord.\nSolo alla fine del 2009 furono annunciate nuove ricerche. Prima, in agosto, il governo di Timor Est aveva nuovamente sollecitato l'Indonesia alla restituzione delle spoglie mortali di Lobato e di altri combattenti per la liberazione di Timor Est.\nMemoria.\nNicolau dos Reis Lobato \u00e8 considerato dagli est-timoresi di qualsiasi partito un eroe nazionale. A lui \u00e8 stato intitolato l'Aeroporto Internazionale di Dili. Cos\u00ec anche il Centro addestramento militare presso Metinaro, ove ha sede il 2\u00ba battaglione delle Forze Armate esttimorensi.\nMatrimonio.\nNel 1972 Nicolau Lobato aveva sposato Isabel Barreto, dalla quale ebbe un figlio Jos\u00e9 Maria Barreto Lobato. Nel corso dell'invasione indonesiana del 1975, il 7 dicembre, Isabel venne giustiziata nell'arsenale di Dili. Il figlio venne adottato dallo zio e dalla zia e prese il loro cognome: Goncalves."}
{"id": "4678218", "revid": "580", "url": "https://it.wikipedia.org/wiki?curid=4678218", "title": "Michele Patern\u00f2 Castello di Bicocca", "text": "Biografia.\nFiglio di Luigi Patern\u00f2 Castello (* 25.12.1813 - 02.01.1843) e Maria Anna La Rosa, \u00e8 stato l'VIII barone di Bicocca, dei principi di Biscari e dei duchi di Carcaci. Fu sindaco di Catania dal 25 settembre 1886 all'ottobre 1886. Spos\u00f2 nel 1854 Rachele Maddiona. Nipote di Benedetto Sardo Maugeri."}
{"id": "4678219", "revid": "1522738", "url": "https://it.wikipedia.org/wiki?curid=4678219", "title": "Governatori generali di Antigua e Barbuda", "text": "Il Governatore generale di Antigua e Barbuda \u00e8 il rappresentante ad Antigua e Barbuda della regina Elisabetta II del Regno Unito.\nIl primo governatore generale, nominato nel 1981, fu Wilfred Jacobs."}
{"id": "4678220", "revid": "1442080", "url": "https://it.wikipedia.org/wiki?curid=4678220", "title": "Australian Championships 1960 - Doppio femminile", "text": "Maria Bueno e Christine Truman hanno battuto in finale Lorraine Robinson e Margaret Smith Court 6-2, 5-7, 6-2."}
{"id": "4678223", "revid": "827882", "url": "https://it.wikipedia.org/wiki?curid=4678223", "title": "Ford &amp; Lopatin", "text": ""}
{"id": "4678224", "revid": "122872932", "url": "https://it.wikipedia.org/wiki?curid=4678224", "title": "Tim Sherwood", "text": "Carriera.\nIl 16 dicembre 2013, in seguito all'esonero di Villas-Boas dalla panchina dei \"Spurs\" viene nominato tecnico ad interim. Dopo due giorni esordisce alla guida del club nella partita contro il West Ham, persa per 2-1 e sancisce l\u2019eliminazione alla Football League Cup. Il 24 dicembre viene confermato come tecnico della prima squadra, firmando un contratto per due anni e scegliendo come vice Les Ferdinand e come assistente Chris Ramsey. Dopo due giorni fa il suo esordio da allenatore in Premier League, pareggiando per 1-1 contro il West Bromwich Albion a White Hart Lane, mentre tre giorni pi\u00f9 tardi ottiene la sua prima vittoria, grazie al 3-0 sullo Stoke City. Il 4 gennaio 2014 arriva la sua prima sconfitta, a causa del 2-0 sub\u00ecto dall'Arsenal in FA Cup. Il 13 maggio viene annunciato il suo addio al Tottenham Hotspur.\nIl 14 febbraio 2015 firma un contratto triennale con l'Aston Villa, sostituendo l'esonerato Paul Lambert. Il 25 ottobre seguente dopo risultati negativi viene sollevato dall'incarico.\nIl 10 novembre 2016 diventa il nuovo direttore tecnico dello Swindon Town. Il 14 giugno 2017, dopo la retrocessione del club in Football League Two, rassegna le sue dimissioni."}
{"id": "4678228", "revid": "709565", "url": "https://it.wikipedia.org/wiki?curid=4678228", "title": "Episodi de Gli inafferrabili", "text": "La prima e unica stagione della serie televisiva Gli inafferrabili \u00e8 andata in onda negli Stati Uniti dal 13 settembre 1964 al 18 aprile 1965 sulla NBC."}
{"id": "4678230", "revid": "1442080", "url": "https://it.wikipedia.org/wiki?curid=4678230", "title": "Australian Championships 1960 - Doppio misto", "text": "Jan Lehane e Trevor Fancutt hanno battuto in finale Mary Reitano e Bob Mark 6-2, 7-5."}
{"id": "4678233", "revid": "599013", "url": "https://it.wikipedia.org/wiki?curid=4678233", "title": "Stuart Ripley", "text": "Carriera.\nDi ruolo ala, ha vestito le maglie di Middlesbrough, Bolton, Blackburn, Southampton, Barnsley e Sheffield Wednesday, realizzando almeno una rete in ogni squadra in cui ha giocato. Ha collezionato 511 presenze in campionato segnando 43 reti e vincendo un campionato inglese nel 1995 col Blackburn: sempre con i \"Rovers\" ha giocato le Charity Shield del 1995 e del 1996 perdendole entrambe (2-0 contro il Manchester United e 1-0 contro l'Everton).\nVanta due presenze nella Nazionale inglese."}
{"id": "4678238", "revid": "104505058", "url": "https://it.wikipedia.org/wiki?curid=4678238", "title": "Joao Silva", "text": ""}
{"id": "4678239", "revid": "767487", "url": "https://it.wikipedia.org/wiki?curid=4678239", "title": "Erwin Sch\u00e4dler", "text": "Carriera.\nNazionale.\nHa collezionato 4 presenze con la propria Nazionale."}
{"id": "4678241", "revid": "827882", "url": "https://it.wikipedia.org/wiki?curid=4678241", "title": "Jetone", "text": ""}
{"id": "4678242", "revid": "154893", "url": "https://it.wikipedia.org/wiki?curid=4678242", "title": "Al-Malik al-\u1e62\u0101li\u1e25", "text": ""}
{"id": "4678243", "revid": "3115", "url": "https://it.wikipedia.org/wiki?curid=4678243", "title": "Angel Pocho Gatti", "text": "Musicista e jazzista, \u00e8 stato attivo prima in Argentina, e in seguito in Italia dagli anni sessanta agli anni ottanta del Novecento.\nBiografia.\nFiglio di un violinista dell'Orchestra Sinfonica del Teatro Col\u00f3n di Buenos Aires, entra ben presto nella Banda Sinfonica Municipale di Buenos Aires come clarinettista, ma lascia poi lo strumento per il pianoforte. Intorno al 1950 \u00e8 pianista nella orchestra Louisiana Jazz di Buenos Aires, che suonava alla tradizionale Confiteria Richmond poi demolita, nella calle Suipacha. Nel 1952 scrive \u201cCorrientes Angosta\u201d, tango inciso nello stesso anno da Florindo Sassone e nel 1954 dal leggendario An\u00edbal Troilo.\nPer tutti gli anni Cinquanta \u00e8 attivo nel giro dei musicisti del \u201cBop Club Argentino\u201ddi Buenos Aires: \"Chivo\" Borraro, Leandro \"Gato\" Barbieri, Lalo Schifrin, Higo Borraro, baby L\u00f3pez F\u00fcrst, Pichi Mazzei, Jorge L\u00f3pez Ruiz e molti altri, oltre alle orchestre di Lalo Schifrin, Buby LaVecchia. Costituisce le prime orchestre a suo nome e ha modo di accompagnare grandi interpreti internazionali quali Frank Sinatra (in sostituzione di Bill Miller), Johnnie Ray e altri. Alla fine degli anni Cinquanta forma con Pichi Mazzei (batteria), Tito Bissio (vibrafono) e Jorge Lopez Ruiz (basso) il combo \u201cLos Cuatro del Sur\u201d, che incide diversi 78 giri per la RCA Victor.\nNel 1961 Gatti si trasferisce con la famiglia in Italia, a Milano, dove resta per una decina d'anni partecipando a vari festival jazz e, dando vita nel 1968 a una big band, la Grande Orchestra di Angel \u2018Pocho\u2019 Gatti, con i pi\u00f9 dotati solisti italiani, da Gianni Basso a Oscar Valdambrini, da Dino Piana a Tullio De Piscopo, a Giorgio Azzolini con il quale lavora anche qualche anno dopo in veste di arrangiatore; la big band di Gatti \u00e8 con quelle di Gil Cuppini, Giorgio Gaslini e Giulio Libano tra le pi\u00f9 rinomate del periodo. Nel campo della musica leggera, Gatti afferma presto le proprie qualit\u00e0 di arrangiatore e direttore d'orchestra: incide numerosi dischi, \u00e8 arrangiatore e direttore per i maggiori interpreti del periodo - Johnny Dorelli, Ornella Vanoni, Bruno Lauzi, Iva Zanicchi, Gigliola Cinquetti, Fred Bongusto e numerosi altri - collabora con la Rai, per la quale \u00e8 direttore musicale di numerose trasmissioni, e con varie case discografiche, \u00e8 pi\u00f9 volte al Festival di Sanremo in qualit\u00e0 di direttore e arrangiatore. Tra le incisioni a suo nome riscuote un grande successo radiofonico \"Amore e musica\", Lp strumentale del 1968 su musiche di Franco Bignotto.\nDurante il 1971 \u2018Pocho\u2019 Gatti torna a vivere in Argentina. Organizzata una nuova big band con musicisti argentini tra cui vecchi amici come Osvaldo \"Pichi\" Mazzei, incide l'album \u201cCarinosisimos saludos\u201d, partecipa ad alcune produzioni tra cui la colonna sonora della fiction \u201cRolando Rivas taxista\u201d e il primo Lp della cantante argentina Silvana Di Lorenzo, e nel settembre 1973 incide al Teatro dell'Opera di Buenos Aires il live \u201cLatinEuro\u201d (poi pubblicato in Italia), prima di rientrare in Italia verso la fine del 1973 a causa del difficile clima politico.\nAppena tornato in Italia \u00e8 session-man per una produzione italiana di Quincy Jones, il 45 giri di Lara Saint-Paul \"Non preoccuparti/Adesso ricomincerei\": l'orchestra formata da Gatti e, tra gli altri Gianni Basso, Gianni Bedori, Oscar Valdambrini, Pino Presti, Tullio De Piscopo, \u00e8 diretta in studio dallo stesso Quincy Jones. Seguiranno negli anni altre collaborazioni di prestigio in studio di registrazione, tra cui quella con Astor Piazzolla e Gerry Mulligan per l'album \"Summit-Reunion Cumbre\".\nGatti dirige poi l'orchestra del musical campione di incassi \u201cAggiungi un posto a tavola\u201d con Johnny Dorelli, dirige per un periodo le Orchestre Sinfoniche di Bolzano e di Merano, nel 1977/78 \u00e8 l'arrangiatore e pianista di Mia Martini nel tour \u201cCharles Aznavour/Mia Martini\u201d, che debutta all'Olympi\u00e0 di Parigi e chiude con un mese di repliche al Sistina di Roma. Sempre nel 1978 \u00e8 ospite di Mina e Dorelli in una puntata della trasmissione radiofonica Rai \"Gran variet\u00e0\" dedicata al tango.\nNegli anni Ottanta, con la diffusione del play-back e dell'elettronica e il declino delle grandi orchestre, Gatti si dedica maggiormente al jazz animando combos e piccole formazioni, e d\u00e0 vita alla Angel \u2018Pocho\u2019 Gatti Orchestra, formazione ridotta con cui incide alcuni album tra cui il jazz-funk \u201cTurbomusic\u201d per conto della Renault, ispirato dalla sua passione per i motori e la Formula Uno. Tra i musicisti dell'album spicca Hugo Heredia, flauto di Piazzolla in \"Libertango\".\nNel 1986 Gatti \u00e8 in Svizzera, dove suona per alcuni anni come pianista in concerti, clubs, teatri e hotels, e poi, agli inizi degli anni Novanta, si trasferisce definitivamente a Parigi, citt\u00e0 che ha sempre amato e di cui ha sempre apprezzato la scena musicale, dal jazz ai classici Debussy e Ravel, e dove ha suonato pi\u00f9 volte all'Olympia accompagnando Mia Martini e Ornella Vanoni. Gi\u00e0 malato di diabete all'arrivo in Francia, conserva comunque una grande speranza e forza vitale negli ultimi anni della sua carriera continuando a scrivere musica ogni giorno fino alla morte avvenuta il Capodanno del 2000.\nLe formazioni orchestrali.\nNonostante i frequenti impegni e collaborazioni come pianista jazz, l'attivit\u00e0 di \u2018Pocho\u2019 Gatti \u00e8 stata prevalentemente rivolta alla direzione orchestrale e all'arrangiamento. Nella sua attivit\u00e0 e nella sua discografia si distinguono tre principali formazioni orchestrali: una big band in Italia negli anni Sessanta, una in Argentina nei primi Settanta, e in seguito una orchestra jazz pi\u00f9 ridotta nuovamente in Italia.\nDi seguito sono elencate le formazioni con un elenco parziale degli strumentisti che nel tempo vi hanno preso parte.\nAngel \u2018Pocho\u2019 Gatti e la sua Grande Orchestra (1966-1971 ca, Italia).\n\"varianti:\" Angel \u2018Pocho\u2019 Gatti e la sua Orchestra / Angel \u2018Pocho\u2019 Gatti Big Band.\nGianni Basso, Oscar Valdambrini, Dino Piana, Tullio De Piscopo, Giorgio Azzolini, Angel \u2018Pocho\u2019 Gatti, Tullio Gallo, Sergio Rigon, Leonello Bionda, Enos Patracchini, Alberto Corvini, Fermo Lini, Ettore Cenci, Glauco Masetti, Nicola Castriotta\nAngel \u2018Pocho\u2019 Gatti y su Orquesta (Argentina, 1971-73).\nHugo Pierre, Cachi Ferreira, Nymar Ferreiro, Mariano Zarich, Mariano Pich\u00f3n Grisiglione, Oscar Serrano, Jos\u00e8 Granata, Tomas Lepere, Gustavo Bergalli, Roberto \u2018Fats\u2019 Fernandez, Gregorio Golinsky, Christian Kellens, Henry Bay, \u2018Palito\u2019 Hugo Gervini, Alfredo Remus, Osvaldo \u2018Pichi\u2019 Mazzei, Angel \u2018Pocho\u2019 Gatti\nAngel \u2018Pocho\u2019 Gatti Orchestra (Italia 1977-82 ca).\nHugo Heredia, Claudio Rigon, Francesco Villa, Francesco Casale, Paolo Pellegatti, Fernando Brusco, Marco Brusco, Renzo Nardini, Sergio Montini, Sergio Bronzato, Alberto Negroni"}
{"id": "4678244", "revid": "154893", "url": "https://it.wikipedia.org/wiki?curid=4678244", "title": "Al-Malik al-\u1e62\u0101li\u1e25 Najm al-D\u012bn Ayy\u016bb", "text": ""}
{"id": "4678245", "revid": "287204", "url": "https://it.wikipedia.org/wiki?curid=4678245", "title": "Erwin Schadler", "text": ""}
{"id": "4678247", "revid": "318922", "url": "https://it.wikipedia.org/wiki?curid=4678247", "title": "Erwin Schaedler", "text": ""}
{"id": "4678248", "revid": "61387776", "url": "https://it.wikipedia.org/wiki?curid=4678248", "title": "Tuca Tuca", "text": ""}
{"id": "4678250", "revid": "76963", "url": "https://it.wikipedia.org/wiki?curid=4678250", "title": "Melinda Page Hamilton", "text": "Biografia.\nMelinda Page Hamilton \u00e8 nata a New York. Ha recitato nel film del 2004, \"Terra promessa\", e un ruolo principale nel film \"Diario di un assassino\". \nLa Hamilton \u00e8 apparsa anche in \"Desperate Housewives\" nel ruolo di suor Mary Bernard. \u00c8 stata anche guest star in diverse serie, tra cui \"Grey's Anatomy\", \"Private Practice\", ', ', \"\", \"Everwood\", \"Nip/Tuck\", \"The Closer\", \"NCIS - Unit\u00e0 anticrimine\", \"Modern Family\" e \"True Blood\".\nNel 2013, la Hamilton \u00e8 stata scelta per interpretare Odessa Burakov nella serie \"Devious Maids - Panni sporchi a Beverly Hills\".\nDoppiatrici italiane.\nNelle versioni in italiano dei suoi lavori, Melinda Page Hamilton \u00e8 stata doppiata da:"}
{"id": "4678251", "revid": "61387796", "url": "https://it.wikipedia.org/wiki?curid=4678251", "title": "'O surdato 'nnamurato", "text": ""}
{"id": "4678254", "revid": "767487", "url": "https://it.wikipedia.org/wiki?curid=4678254", "title": "Mike Newell (calciatore)", "text": "Durante la sua carriera ha totalizzato 528 presenze e 119 marcature in campionato vestendo le maglie di Crewe Alexandra, Wigan, Luton Town, Leicester City, Everton, Blackburn, Birmingham City, West Ham, Bradford City, Aberdeen, Doncaster Rovers e Blackpool. Ha vinto una Football League Trophy nel 1985 con la maglia del Wigan, un campionato inglese nel 1995 con il Blackburn e una Conference League Cup nel 2000 con il Doncaster Rovers.\nVince i play-off della Championship con il Blackburn nel 1991-1992. Vince anche i play-off di Football League Two con il Blackpool nel 2000-2001.\nDa allenatore raggiunge il secondo posto nella Football League Two 2002-2003 con l'Hartlepool. Nel 2004-2005 vince la Football League One alla guida del Luton Town."}
{"id": "4678255", "revid": "767487", "url": "https://it.wikipedia.org/wiki?curid=4678255", "title": "Karl Striebinger", "text": "Carriera.\nClub.\nHa disputato tutta la sua carriera nel . All'ultimo anno di carriera (stagione 1948/1949) ha vinto il campionato tedesco.\nNazionale.\nHa collezionato 3 presenze con la propria Nazionale.\nAl suo esordio (un'amichevole contro il giocata il 21 marzo 1937) ha siglato una doppietta, decisiva ai fini del risultato. Saranno gli unici gol da lui segnati per la nazionale."}
{"id": "4678256", "revid": "832642", "url": "https://it.wikipedia.org/wiki?curid=4678256", "title": "Michael Colin Newell", "text": ""}
{"id": "4678257", "revid": "984922", "url": "https://it.wikipedia.org/wiki?curid=4678257", "title": "Alphonse Antoine", "text": "Professionista dal 1935 al 1949, conta la vittoria di una tappa al Tour de France.\nCarriera.\nCorse per le squadre francesi Peugeot, France-Sport, La Perle-Hutchinson e Vanoli, oltre che come individuale. Le principali vittorie da professionista furono la tappa di N\u00eemes al Tour de France nel 1937, il Tour du Doubs nel 1939 e il Tour de Corr\u00e8ze nel 1941. Partecip\u00f2 a due edizioni del Tour de France."}
{"id": "4678258", "revid": "1776051", "url": "https://it.wikipedia.org/wiki?curid=4678258", "title": "The Dictators Go Girl Crazy!", "text": "The Dictators Go Girl Crazy! \u00e8 il primo album in studio del gruppo punk rock The Dictators, realizzato nel 1975.\nSi tratta di uno dei primi esempi di punk rock."}
{"id": "4678260", "revid": "224230", "url": "https://it.wikipedia.org/wiki?curid=4678260", "title": "Ferdinando I del Sacro Romano Impero", "text": ""}
{"id": "4678261", "revid": "224230", "url": "https://it.wikipedia.org/wiki?curid=4678261", "title": "Massimiliano II del Sacro Romano Impero", "text": ""}
{"id": "4678263", "revid": "154893", "url": "https://it.wikipedia.org/wiki?curid=4678263", "title": "D\u0332j\u0332\u0101bir b. \u1e24ayy\u0101n", "text": ""}
{"id": "4678264", "revid": "224230", "url": "https://it.wikipedia.org/wiki?curid=4678264", "title": "Rodolfo II del Sacro Romano Impero", "text": ""}
{"id": "4678266", "revid": "224230", "url": "https://it.wikipedia.org/wiki?curid=4678266", "title": "Mattia del Sacro Romano Impero", "text": ""}
{"id": "4678267", "revid": "224230", "url": "https://it.wikipedia.org/wiki?curid=4678267", "title": "Ferdinando II del Sacro Romano Impero", "text": ""}
{"id": "4678268", "revid": "154893", "url": "https://it.wikipedia.org/wiki?curid=4678268", "title": "Djabir ibn Hayyan", "text": ""}
{"id": "4678269", "revid": "154893", "url": "https://it.wikipedia.org/wiki?curid=4678269", "title": "Abu Musa J\u00e2bir ibn Hayy\u00e2n Al-Azdi", "text": ""}
{"id": "4678274", "revid": "216401", "url": "https://it.wikipedia.org/wiki?curid=4678274", "title": "Parigi-Bruxelles", "text": ""}
{"id": "4678276", "revid": "253269", "url": "https://it.wikipedia.org/wiki?curid=4678276", "title": "Val Avery", "text": "Recit\u00f2 in oltre 100 film dal 1956 al 2004 e apparve in 60 serie televisive dal 1953 al 2001.\nBiografia.\nNato da genitori armeni (suo padre giunse negli Stati Uniti nel 1907, mentre sua madre fu l'attrice Arousiak Abrahamian), durante la Seconda Guerra Mondiale si arruol\u00f2 come istruttore di volo.\nNel 1953 spos\u00f2 l'attrice Margot Stevenson con cui rimase fino alla morte e da cui ebbe una figlia, Margot.\nAvery mor\u00ec il 12 dicembre 2009, all'et\u00e0 di ottantacinque anni, nella sua casa di Greenwich Village a New York."}
{"id": "4678277", "revid": "287204", "url": "https://it.wikipedia.org/wiki?curid=4678277", "title": "Lee Makel", "text": "Caratteristiche tecniche.\nEra un trequartista che si poteva adattare anche al ruolo di interno di centrocampo.\nCarriera.\nGiocatore.\nCampione d'Inghilterra nel 1995 con la maglia del Blackburn, perse la Charity Shield del 1995 contro il Manchester United per 0-2. Nel 2004 conquista la Scottish League Cup con la divisa del Livingston, la societ\u00e0 che ha rappresentato di pi\u00f9 durante la sua carriera (129 presenze e 10 reti in campionato).\nL'\u00d6stersund \u00e8 la squadra con la quale ha realizzato pi\u00f9 reti (14 in 50 incontri di campionato).\nAllenatore.\nHa cominciato la sua carriera da allenatore nel 2009, anno in cui \u00e8 stato giocatore-allenatore dell'\u00d6stersunds. Dal 2011 al 2013 \u00e8 stato vice-allenatore del Cowdenbeath, guidato da Colin Cameron. Dal 2015 allena la squadra Under-17 dell'Hibernian."}
{"id": "4678279", "revid": "121825703", "url": "https://it.wikipedia.org/wiki?curid=4678279", "title": "Senato della California", "text": "Il Senato della California \u00e8 la camera alta dell'Assemblea generale della California, la legislatura dello Stato della California.\nIl Senato conta 40 membri, ognuno rappresentante di un distretto che comprende circa 931.000 abitanti. I senatori sono eletti ogni quattro anni per un mandato di pari durata, con un limite di due mandati (8 anni) prima del 2012, e di tre mandati (12 anni) dal 2012.\nIl Senato si riunisce nel Campidoglio a Sacramento.\nStoria.\nPrima del 1968, i distretti elettorali del senato erano limitati tali che una contea poteva contenere al massimo un solo seggio. Ci\u00f2 ha portato alla situazione della contea di Los Angeles, con 6 milioni di abitanti nel 1968, ricevendo 600 volte meno rappresentanza di residenti della contea di Alpine e della contea di Calaveras, alcune delle meno popolose contee della California. La Corte suprema degli Stati Uniti ha stabilito tutti gli Stati dovevano elaborare distretti elettorali di pari popolazione. Come tali, i confini sono stati modificati in modo pi\u00f9 equo.\nLeadership del Senato.\nIl vice governatore della California funge da presidente del Senato, ma vota solamente se vi \u00e8 parit\u00e0 assoluta. In sua assenza, la presidenza viene assunta dal presidente pro tempore, eletto dal partito di maggioranza a cui segue la conferma da parte dell'intero Senato. Il presidente pro tempore \u00e8 la prima carica del Senato; i leader di maggioranza e minoranza sono eletti dai rispettivi partiti.\nAttualmente, il presidente del Senato \u00e8 Gavin Newsom, del Partito Democratico; il presidente pro tempore \u00e8 il democratico Kevin De Le\u00f3n; il leader della maggioranza \u00e8 Bill Monning (D), mentre quello della minoranza \u00e8 Jean Fuller (R)."}
{"id": "4678283", "revid": "287204", "url": "https://it.wikipedia.org/wiki?curid=4678283", "title": "Uadi 'Ara", "text": ""}
{"id": "4678285", "revid": "287204", "url": "https://it.wikipedia.org/wiki?curid=4678285", "title": "Uadi (Karnataka)", "text": ""}
{"id": "4678286", "revid": "287204", "url": "https://it.wikipedia.org/wiki?curid=4678286", "title": "Uadi (Maharashtra)", "text": ""}
{"id": "4678287", "revid": "287204", "url": "https://it.wikipedia.org/wiki?curid=4678287", "title": "Uadi Araba", "text": ""}
{"id": "4678289", "revid": "767487", "url": "https://it.wikipedia.org/wiki?curid=4678289", "title": "The Personal Conduct of Henry", "text": "The Personal Conduct of Henry \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio della lunghezza di 225 metri - usc\u00ec nelle sale cinematografiche USA il 17 novembre 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"A Mislaid Baby\"."}
{"id": "4678292", "revid": "287204", "url": "https://it.wikipedia.org/wiki?curid=4678292", "title": "Raymond Bailey", "text": "\u00c8 noto soprattutto per il ruolo di Milburn Drysdale, banchiere facoltoso nella serie televisiva \"The Beverly Hillbillies\". Ha recitato in oltre 60 film dal 1939 al 1975 ed \u00e8 apparso in 84 serie televisive dal 1952 al 1971. \u00c8 stato accreditato anche con il nome Ray Bailey."}
{"id": "4678293", "revid": "203575", "url": "https://it.wikipedia.org/wiki?curid=4678293", "title": "Vahe Yaghmuryan", "text": ""}
{"id": "4678294", "revid": "767487", "url": "https://it.wikipedia.org/wiki?curid=4678294", "title": "A Mislaid Baby", "text": "A Mislaid Baby \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio della lunghezza di 85 metri - usc\u00ec nelle sale cinematografiche USA il 17 novembre 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"The Personal Conduct of Henry\"."}
{"id": "4678295", "revid": "767487", "url": "https://it.wikipedia.org/wiki?curid=4678295", "title": "Rainer Ohlhauser", "text": "Carriera.\nClub.\nHa giocato nel campionato tedesco con Sandhausen e Bayern Monaco e in quello svizzero con il Grasshoppers.\nNazionale.\nIn nazionale ha giocato una partita, nel 1968."}
{"id": "4678296", "revid": "1543377", "url": "https://it.wikipedia.org/wiki?curid=4678296", "title": "Lieder spirituali e arie di Johann Sebastian Bach", "text": "I lieder spirituali e arie di Johann Sebastian Bach occupano i numeri di catalogo BWV 439-518. Dal BWV 439 al 507 furono pubblicati per la prima volta mentre Bach era in vita da Georg Christian Schemelli nel 1736 nello \"Schemelli Gesangbuch\". Le arie BWV 508-518 fanno parte del manoscritto del 1725 del Piccolo libro di Anna Magdalena Bach, di queste \"Bist du bei mir\" (BWV 508) \u00e8 spuria, la melodia \u00e8 di Gottfried Heinrich St\u00f6lzel."}
{"id": "4678297", "revid": "767487", "url": "https://it.wikipedia.org/wiki?curid=4678297", "title": "Klaus Wiese", "text": "Biografia.\nHa creato un'estensiva serie di album realizzati utilizzando la campana tibetana. Wiese utilizzava nella sua musica, anche la voce umana, lo zither persiano, le campane tubolari ed altri strumenti esotici.\nWiese \u00e8 considerato da alcuni, come uno dei maggiori artisti di musica ambient e space music come Robert Rich, Steve Roach, Michael Stearns, Constance Demby e Jonn Serrie. Il suo stile musicale \u00e8 pi\u00f9 propriamente comparato al campo di studio acustico della drone e della dark ambient come quello di O\u00f6phoi, Alio Die, Mathias Grassow e Tau Ceti.\n\u00c8 stato per un po', un membro della band krautrock Popol Vuh all'inizio degli anni settanta, dove suonava la Tambura negli album Hosianna Mantra e Seligpreisung. Infine Wiese avrebbe lasciato la krautrock per dedicarsi alla sua personale versione dei toni lunghi della musica ambient negli anni ottanta.\nWiese \u00e8 anche conosciuto per le numerose collaborazioni con Al Gromer Khan, Mathias Grassow, O\u00f6phoi, Tau Ceti, Sam Schlamminger e Ted de Jong. Ha anche collaborato con Deuter per il suo album \"Silence Is The Answer\" nel 1980 e per \" East Of The Full Moon\" nel 2005.\nHa viaggiato per l'oriente per molti anni studiando il Sufismo ed il Misticismo che, hanno chiaramente donato alle sue sonorit\u00e0 un'anima spirituale.\nKlaus Wiese \u00e8 morto il 27 gennaio 2009 all'et\u00e0 di 67 anni. \"Non era evidente che stesse male e non stava soffrendo di alcuna malattia conosciuta. \u00c8 morto inaspettatamente durante la notte\"."}
{"id": "4678298", "revid": "729019", "url": "https://it.wikipedia.org/wiki?curid=4678298", "title": "T-148/B", "text": "Il T-148/B \u00e8 un lanciafiamme spalleggiabile prodotto dalla Tirrena, tuttora in servizio nell'Esercito Italiano.\nTecnica.\nIl lanciafiamme \"T-148/B\" \u00e8 composto da un serbatoio spalleggiabile, un tubo di collegamento e la lancia. Le due bombole del serbatoio vengono riempite per due terzi con 12 litri totali di gelatina infiammabile e per il restante spazio con azoto compresso a 28\u00a0kg/cm\u00b2. Nel caso non venga utilizzato, il gas viene scaricato da una vite sul lato della valvola di caricamento. L'elettricit\u00e0 per le scintille d'innesco del getto di liquido \u00e8 fornita da un accumulatore elettrico ricaricabile da 9,6 V, pesante 0,625\u00a0kg. La temperatura d'esercizio va da -20\u00a0\u00b0C a +60\u00b0."}
{"id": "4678299", "revid": "599013", "url": "https://it.wikipedia.org/wiki?curid=4678299", "title": "Hans Siemensmeyer", "text": "Carriera.\nClub.\nHa giocato nel campionato tedesco con Rot-Wei\u00df Oberhausen e Hannover 96.\nNazionale.\nIn Nazionale ha giocato 3 partite, nel 1967."}
{"id": "4678300", "revid": "729019", "url": "https://it.wikipedia.org/wiki?curid=4678300", "title": "Rete tranviaria di Debrecen", "text": "La rete tranviaria di Debrecen \u00e8 la rete tranviaria che serve la citt\u00e0 ungherese di Debrecen, composta da due linee."}
{"id": "4678301", "revid": "716642", "url": "https://it.wikipedia.org/wiki?curid=4678301", "title": "Wolfgang Solz", "text": "Carriera.\nClub.\nHa giocato nella prima divisione tedesca.\nNazionale.\nIn nazionale ha giocato una partita nel 1962 ed un'altra nel 1964."}
{"id": "4678302", "revid": "447535", "url": "https://it.wikipedia.org/wiki?curid=4678302", "title": "Mphil", "text": ""}
{"id": "4678305", "revid": "599013", "url": "https://it.wikipedia.org/wiki?curid=4678305", "title": "Bernhard Steffen", "text": "Carriera.\nNazionale.\nIn Nazionale ha giocato una partita nel 1958 e un'altra nel 1960."}
{"id": "4678307", "revid": "729019", "url": "https://it.wikipedia.org/wiki?curid=4678307", "title": "Rete tranviaria di Miskolc", "text": "La rete tranviaria di Miskolc \u00e8 la rete tranviaria che serve la citt\u00e0 ungherese di Miskolc, composta da due linee."}
{"id": "4678308", "revid": "729019", "url": "https://it.wikipedia.org/wiki?curid=4678308", "title": "Rete tranviaria di Seghedino", "text": "La rete tranviaria di Seghedino \u00e8 la rete tranviaria che serve la citt\u00e0 ungherese di Seghedino, composta da cinque linee."}
{"id": "4678310", "revid": "300067", "url": "https://it.wikipedia.org/wiki?curid=4678310", "title": "\u00c1ngel \u00c1lamo", "text": ""}
{"id": "4678311", "revid": "1784425", "url": "https://it.wikipedia.org/wiki?curid=4678311", "title": "Presidenti del Bangladesh", "text": "I presidenti del Bangladesh (\u09ac\u09be\u0982\u09b2\u09be\u09a6\u09c7\u09b6\u09c7\u09b0 \u09b0\u09be\u09b7\u09cd\u099f\u09cd\u09b0\u09aa\u09a4\u09bf\u09a6\u09c7\u09b0 \u09a4\u09be\u09b2\u09bf\u0995\u09be) dal 1971 ad oggi sono i seguenti."}
{"id": "4678313", "revid": "729019", "url": "https://it.wikipedia.org/wiki?curid=4678313", "title": "Rete tranviaria di Gera", "text": "La rete tranviaria di Gera \u00e8 la rete tranviaria che serve la citt\u00e0 tedesca di Gera. \u00c8 composta da tre linee."}
{"id": "4678315", "revid": "729019", "url": "https://it.wikipedia.org/wiki?curid=4678315", "title": "Rete tranviaria di Gotha", "text": "La rete tranviaria di Gotha \u00e8 la rete tranviaria che serve la citt\u00e0 tedesca di Gotha.\nRete.\nLa rete conta tre linee urbane:\nI binari della rete urbana sono percorsi anche dalla tranvia extraurbana 4 (Gotha Hbf - Tabarz), che percorre la Th\u00fcringerwaldbahn."}
{"id": "4678316", "revid": "287204", "url": "https://it.wikipedia.org/wiki?curid=4678316", "title": "Angel Alamo", "text": ""}
{"id": "4678317", "revid": "729019", "url": "https://it.wikipedia.org/wiki?curid=4678317", "title": "Rete tranviaria di G\u00f6rlitz", "text": "La rete tranviaria di G\u00f6rlitz \u00e8 la rete tranviaria che serve la citt\u00e0 tedesca di G\u00f6rlitz. \u00c8 composta da due linee."}
{"id": "4678318", "revid": "729019", "url": "https://it.wikipedia.org/wiki?curid=4678318", "title": "Linea Ohmi Y\u014dkaichi", "text": "La delle Ferrovie Ohmi \u00e8 una linea ferroviaria regionale di circa 9 km a scartamento ridotto di 1067 mm che collega Higashi\u014dmi con \u014cmihachiman. La ferrovia \u00e8 elettrificata a 1500 V in corrente continua ed \u00e8 interamente a singolo binario, con 7 stazioni inclusi i capolinea."}
{"id": "4678319", "revid": "564451", "url": "https://it.wikipedia.org/wiki?curid=4678319", "title": "Linea Y\u014dkaichi", "text": ""}
{"id": "4678321", "revid": "729019", "url": "https://it.wikipedia.org/wiki?curid=4678321", "title": "Rete tranviaria di Friburgo in Brisgovia", "text": "La rete tranviaria di Friburgo in Brisgovia \u00e8 la rete tranviaria che serve la citt\u00e0 tedesca di Friburgo in Brisgovia. \u00c8 composta da quattro linee."}
{"id": "4678325", "revid": "253269", "url": "https://it.wikipedia.org/wiki?curid=4678325", "title": "Frank Aletter", "text": "Ha recitato in oltre 100 serie televisive dal 1956 al 1991.\nBiografia.\nFu sposato con Lee Meriwether, ex Miss America, dal 1958 al 1974. Hanno avuto due figlie, entrambe poi diventate attrici, Kyle Aletter-Oldham e Lesley Aletter. Ha sposato la sua seconda moglie, Estella, nel 1984."}
{"id": "4678327", "revid": "125162412", "url": "https://it.wikipedia.org/wiki?curid=4678327", "title": "Episodi di Boardwalk Empire - L'impero del crimine (quarta stagione)", "text": "La quarta stagione della serie televisiva statunitense Boardwalk Empire - L'impero del crimine, composta da 12 episodi, \u00e8 stata trasmessa dal canale statunitense HBO dall'8 settembre al 24 novembre 2013.\nIn Italia, la stagione \u00e8 andata in onda in prima visione assoluta sul canale satellitare Sky Atlantic dal 10 aprile al 19 giugno 2014. \u00c8 stata trasmessa in chiaro dal 12 ottobre al 16 novembre 2014 su Rai Movie.\nA partire da questa stagione entrano nel cast principale Ron Livingston e Jeffrey Wright. Al termine di questa stagione escono dal cast principale Michael Stuhlbarg, Anthony Laciura, Jack Huston e lo stesso Livingston.\nNew York Sour.\nTrama.\nNucky, preferendo rimanere nella sua stanza all'Albatross Hotel e lontano dal lungomare, arriva a un accordo di pace con Masseria e Rothstein. Richard, tornando a casa per riunirsi con sua sorella, uccide una serie di persone su commissione di terzi in cambio di soldi. Gillian, ancora tossicodipendente, cerca disperatamente di riavere indietro suo nipote appellandosi alla giustizia. Intenzionata a vendere la villa del commodoro per garantire stabilit\u00e0 economica al nipote, ricorre alla prostituzione per convincere i possibili acquirenti. Nel frattempo, l'agente del tesoro Sawicki presenta a Mickey e Eli il suo nuovo partner, Warren Knox. Questi per\u00f2, all'insaputa di tutti, tende una trappola a Stan: facendogli credere che il contadino Elmer possiede un'ingente somma di denaro, lo convince a derubarlo spingendolo di fatto verso la sua stessa trappola, di cui era venuto a conoscenza poco prima nella distilleria di Mickey, che lo porter\u00e0 alla morte. Si intuir\u00e0 infatti che Warren \u00e8 in realt\u00e0 un agente sotto copertura. Chalky tenta di ultimare in fretta l'Onyx Club, ma il suo braccio destro Dunn, messo alle strette da Eddie Cantor, nuovo socio in affari di Chalky, per averlo trovato a letto con sua moglie, lo uccide ostacolando i piani di Chalky.\nResignation.\nTrama.\nChalky White deve vedersela con le conseguenze dell'omicidio perpetrato dal suo aiutante \"torello\", e per colpa del socio della vittima, il dottor Narcisse, si ritrova senza artisti al suo nuovo club. Il fedele maggiordomo di sempre di Nucky decide di rassegnare le dimissioni perch\u00e9 non si sente rispettato da Nucky, che solo a fine puntata comprender\u00e0 cosa intendesse per \"rispetto\". L'apparente poliziotto corrotto della prima puntata si rivela una talpa dell'FBI. Richard Harrow torna dalla sorella Emma ma la situazione non \u00e8 rosea: lei \u00e8 vedova, incinta, e con debiti da pagare. Dean O'Banion e Al Capone iniziano a mettersi i bastoni fra le ruote per il controllo di Chicago.\nAcres of Diamonds.\nTrama.\nIn Florida per affari, Nucky viene infatuato da una smaliziata barista. Sentendo per\u00f2 puzza di imbroglio, Nucky vi rinuncia, salvo per\u00f2 ripensarci. William Thompson, figlio di Eli e nipote di Nucky, organizza una festa coi compagni del college e si rivolge a Mikey per avere dell'alcool senza che il padre ne sia a conoscenza. Ad Harlem Narcisse entra nell'affare dell'eroina con Rothstein, cercando poi di farla circolare per le strade tramite Purnsley. Ad Atlantic City, l'Onyx Club di Chalky si illumina grazie a Daughter Maitland, una talentuosa cantante jazz.\nAll In.\nTrama.\nL'agente Knox mostra a Edgar Hoover il suo piano per incastrare Nucky. Quest'ultimo intanto sbanca a poker Rothstein e gli ritira poi l'offerta precedentemente proposta di un affare riguardo a degli appalti in Florida. Meyer Lanski, uno dei suoi uomini di fiducia si propone nella trattativa a fine partita. Il perfido Narcisse continua a tessere la sua tela. A Chicago uno dei galoppini di Al Capone ha un malore. Il boss lo va trovare in ospedale e si offre di finire il suo giro di riscossioni insieme al fratello Frank portandosi dietro Van Alden, trovatosi l\u00ec nella stanza per consegnare un mazzo di fiori da parte di O'Banion, continuando cos\u00ec a soddisfare la loro sete di violenza. Dopo un'intera serata a far baldoria Eddie, viene fermato alla stazione dai federali.\nErlk\u00f6nig.\nTrama.\nNucky deve salvare il nipote dall'accusa di omicidio. L'agente Knox sottopone ad interrogatorio Eddie con l'intento di saperne di pi\u00f9 sull'impero criminale del suo padrone. Gillian continua a cercare una soluzione che possa cos\u00ec permetterle di riavere il nipote Tommy con s\u00e9. Van Alden viene assoldato dai fratelli Capone per aiutarli a truccare le elezioni per il sindaco. Durante una rappresaglia contro degli operai per indurli a votare il loro candidato sindaco alle elezioni, Frank Capone trova la morte per mano di alcuni poliziotti che irrompono nel bel mezzo della rissa tra il gruppo dei Capone e gli operai. Eddie viene rilasciato dopo aver rivelato a Knox informazioni sulla commissione affidatagli da Nucky, e sentendo di aver tradito la fiducia del suo padrone, si suicida.\nThe North Star.\nTrama.\nNucky, triste e gi\u00f9 di corda per la perdita del suo maggiordomo, riparte per la Florida per definire l'affare degli appalti e approfondisce meglio la conoscenza della barista Sally Wheet. Lo stesso avviene per Chalky nei riguardi di Daughter. Richard torna ad Atlantic per rivedere Julia e il piccolo Tommy per poter discutere del loro futuro e del bambino. Mentre Eli e Mickey indagano sulla morte di Eddie, l'agente Knox trova nello stesso Eli la chiave per poter affossare il fratello ed il suo impero criminale\nWilliam Wilson.\nTrama.\nLa decisione di Willie di lasciare il college riaccende vecchie diatribe tra Nucky ed Eli. Margareth non riesce a liberarsi del suo passato. Al Capone va alla ricerca dell'assassino di suo fratello per poterlo vendicare, e vi comincia facendo sparare ad uno dei poliziotti che lo ha impallinato. Ad un colloquio con Torrio propone poi di far fuori O'Banion, ritenuto il maggior indiziato nella sparatoria dei poliziotti che gli han portato via il fratello Frank. Secondo Capone i poliziotti son corrotti dal boss irlandese e giunti sul luogo della rappresaglia, hanno sparato solo a lui. Torrio per\u00f2 gli dice di no, in quanto questi \u00e8 in affari con O'Banion. A seguito di una retata per un acquisto di un deposito di liquori, viene arrestato insieme a quast ultimo, e una volta rilasciato, ci ripensa. Daughter rivela a Chalky il tipo di rapporto che c'\u00e8 tra lei e Narcisse, che intanto inizia a mietere le sue prime vittime. Solleva la comunit\u00e0 afroamericana di Atlantic City, in fermento per alcuni episodi di giovani morti di overdose, contro lo stesso Chalky, ritenuto dal dottore non all'altezza di controllare la sua zona. Il diacono \u00e8 intenzionato a mettergli al corrente della situazione di persona, ma trova la morte durante una sera per mano di Purnsley, evitando cos\u00ec che Chalky venga informato sulla vicenda. Procedono le indagini su Nucky da parte dei federali, con l'agente Knox che insieme ad Edgar Hoover ed Esther Randolph interrogano George Remus, al fine di sapere qualcosa di pi\u00f9 sui suoi affari. \nThe Old Ship of Zion.\nTrama.\nNucky riceve la visita inaspettata di Sally. I due continuano la loro relazione, poi Nucky la incarica di controllare tutto il carico di alcolici diretto fino a Tampa. Inoltre affida un incarico al nipote Willy, che da alcuni giorni vive con lui dopo alcune diatribe con il padre dentro l'ufficio del sindaco. Chalky sente aria di diffidenza nei suoi confronti quando \u00e8 in chiesa per il funerale del reverendo Cuffy, poi cerca di risolvere il problema che da tempo afflige la sua zona e scopre che dietro l'eroina circolante al suo interno vi \u00e8 Narcisse. Si reca in seguito ad Harlem e gliela brucia davanti ai suoi occhi. Il dottore ordisce dunque un piano per poterlo eliminare. Mentre Daughter \u00e8 in casa sua a trattenerlo, Chalky riceve la visita di Purnsley, e in seguito ad una discussione capisce anche il suo coinvolgimento dietro il giro di eroina. Scoppia una rissa tra i due con Chalky che ha la meglio solo grazie all'intervento di Daughter, che accoltella Purnsley alla schiena. L'agente Knox interroga Clayton, il compagno di stanza di Willy riguardo all'omicidio avvenuto alla festa al college, e trova il modo di convincere Eli ad estrarre informazioni riguardo al fratello. L'ex sceriffo accetta a patto che il caso di Willy venga archiviato senza finire dietro ad una sbarra.\nMarriage and Hunting.\nTrama.\nNucky, pressato da tanti problemi, cerca di star fuori nella faida ormai in pieno svolgimento tra Chalky White e Narcisse. Il dottore nel frattempo cerca appoggio dai suoi soci in affari per continuare lo scontro con Chalky. Mentre \u00e8 in giro per consegnare una corona di fiori Van Halden affronta Al e Ralph Capone, e si accorda con loro per uccidere O'Banion. Poi elimina i suoi ex colleghi di lavoro nel periodo in cui faceva il rappresentante e rivela la sua vera identit\u00e0 al boss irlandese, che trova la morte poco dopo mentre riceve degli uomini di Al Capone spacciatisi per clienti. Richard e Julia si sposano per poter continuare ad avere l'affidamento del piccolo Tommy. Sempre Richard si reca da Nucky alla ricerca di un lavoro cos\u00ec da poter avere pi\u00f9 entrate economiche con la neo-sposa e mantenere il bambino. Chalky resta vicino a Daughter dopo il pestaggio violento subito dalla giovane cantante da parte di Narcisse, ma riceve la visita inaspettata di Maybelle, la figlia prossima alle nozze, che scopre la relazione tra i due. \nWhite Horse Pike.\nTrama.\nPressato e minacciato dagli agenti dell'FBI, Elias inizia a parlare dell'organizzazione criminale gestita dal fratello. A Tampa, Sally Wheet si accorge che nel carico di liquori importato da Nucky vengono inserite partite di eroina: messo in guardia, Nucky blocca il carico e va allo scontro con Joe Masseria, che gestisce l'affare con Petrucelli, Meyer e Lucky Luciano. A sua volta messo alle strette, per evitare una guerra di clan, Nucky accetta malvolentieri di entrare nell'affare della droga. \nPer vendicarsi dell'aggressione a Daughter, Chalky White tenta di far fuori il dott. Narcisse; scampato al pericolo, Narcisse si precipita da Nucky per avere la testa di Chalky, ma il boss non rivela dove si trova l'amico (protetto da Richard Harrow). Nucky tenta di farlo fuggire dallo stato, ma Narcisse, che tiene in pugno il sindaco e la polizia, organizza un attentato durante la loro fuga: Chalky e Daughter si salvano miracolosamente.\nIntanto a New York Margaret viene avvicinata da Arnold Rothstein che, quasi sul lastrico, la convince a fornirgli delle informazioni sulle azioni da comprare, in cambio di un appartamento pi\u00f9 grande.\nA Chicago, Al Capone ormai in rampa di lancio cerca di estromettere il suo capo, Johnny Torrio, dal business delle estorsioni: per tutta risposta, il vecchio boss tenta di far fuori Capone, che si salva solo grazie all'intervento del suo nuovo affiliato, Nelson.\nHavre De Grace.\nTrama.\nSopravvissuti all'attentato ordito da Narcisse, Chalky e Daughter riescono faticosamente a giungere ad Havre de Grace, residenza fuori mano di Oscar Boneau, mentore di Chalky quando era agli inizi della carriera criminale: Oscar, ormai anziano, accoglie Chalky e la sua amante e paga con la vita questa scelta, quando un drappello di uomini armati irrompe nella tenuta. Chalky si convince che dietro tutto ci sia Nucky, e che questi abbia raggiunto un accordo sottobanco con Narcisse. Gillian viene arrestata quando confessa ingenuamente l'omicidio di Roger, e si scopre la vera identit\u00e0 di Roy, che si rivela essere un agente della Pinkerton al soldo di Leander Whitlock. Nucky accetta di partecipare ad un incontro di pace organizzato dal fratello Eli, ma viene messo in guardia da una strana telefonata di Gaston Means, che gli accenna ad un traditore nella sua organizzazione.\nFarewell Daddy Blues.\nTrama.\nMentre \u00e8 al telefono con Sally e si appresta a lasciare lo stato, Nucky viene trovato da Chalky White, che lo ritiene responsabile del suo tentato omicidio. Nel frattempo, Eli \u00e8 alle prese con l'agente dell'FBI Warren Knox che lo pressa per organizzare l'incontro in cui si dovrebbero arrestare tutti i principali capi famiglia. In tribunale, Richard Harrow viene interrogato in merito all'omicidio di Jimmy, e le cose sembrano voltare a favore di Gillian: si reca cos\u00ec da Nucky, chiedendogli il favore di poter riesumare il corpo di Jimmy e dimostrare la colpevolezza di Gillian. In cambio, Nucky gli chiede un omicidio. A Chicago, nel frattempo, Johnny Torrio viene gravemente ferito in un agguato: spaventato a morte, lascia il comando della criminalit\u00e0 ad Al Capone.\nPer Eli la situazione precipita quando Nucky, che aveva subodorato il tradimento del fratello, lo convoca a casa sua prima della partenza e solo l'arrivo provvidenziale di Willie impedisce che il padre venga ammazzato davanti agli occhi del figlio: Nucky viene a sapere tutta la storia e lascia che Eli si arrangi con l'FBI. Tornato a casa, Eli trova l'agente Knox che lo aspetta, imbufalito per il mancato incontro tra i boss: i due si pestano a sangue e Knox ha la peggio. \nNel frattempo avviene lo scontro finale tra il dottor Narcisse e Chalky White, all'Onyx Club, ormai in mano a Narcisse: Richard, incaricato di uccidere Narcisse, sbaglia per\u00f2 il colpo e uccide Maybelle, la figlia di Chalky, tenuta in ostaggio da Narcisse. Nel locale scoppia il finimondo, irrompe l'FBI che arresta Narcisse, mentre Chalky esce di nascosto e Richard Harrow viene ferito a morte.\nMentre si appresta a partire per la Florida, Nucky viene intercettato dagli agenti dell'FBI. Eli nel frattempo arriva a Chicago per iniziare una nuova vita clandestina."}
{"id": "4678328", "revid": "729019", "url": "https://it.wikipedia.org/wiki?curid=4678328", "title": "Rete tranviaria di Francoforte sul Meno", "text": "La rete tranviaria di Francoforte sul Meno \u00e8 la rete tranviaria che serve la citt\u00e0 tedesca di Francoforte sul Meno.\nRete.\nLa rete si compone di 10 linee:"}
{"id": "4678332", "revid": "858648", "url": "https://it.wikipedia.org/wiki?curid=4678332", "title": "Ehi amico... c'\u00e8 Sabata, hai chiuso!", "text": ""}
{"id": "4678336", "revid": "858648", "url": "https://it.wikipedia.org/wiki?curid=4678336", "title": "Se vuoi vivere... spara", "text": ""}
{"id": "4678337", "revid": "76069", "url": "https://it.wikipedia.org/wiki?curid=4678337", "title": "Judgment", "text": ""}
{"id": "4678340", "revid": "1573940", "url": "https://it.wikipedia.org/wiki?curid=4678340", "title": "Callaeas cinereus", "text": "Il kokako dell'Isola del Sud (Callaeas cinereus ()) \u00e8 un uccello passeriforme della famiglia Callaeidae, probabilmente estinto.\nDescrizione.\nDimensioni.\nMisura 38 cm di lunghezza, per 200-250 g di peso.\nAspetto.\nSi tratta di uccelli dall'aspetto robusto e massiccio, con piccola testa arrotondata, forte becco ricurvo, lunga coda dall'estremit\u00e0 squadrata, ali piccole e arrotondate e zampe lunghe e forti, dagli artigli ben sviluppati.&lt;br&gt;\nNel complesso, questi uccelli sono molto simili all'affine kokako dell'Isola del Nord (un tempo considerato loro conspecifico), dal quale differiscono per la mascherina facciale meno estesa ma dai contorni pi\u00f9 netti, la colorazione generale pi\u00f9 scura e la coda leggermente pi\u00f9 corta in proporzione alle dimensioni totali.\nIl piumaggio \u00e8 in massima parte di color grigio cenere, con tendenza ad assumere riflessi azzurrini su testa, collo e petto, mentre dorso e ali sono pi\u00f9 scure e tendenti all'ardesia, e la coda \u00e8 anch'essa dello stesso colore, con orli delle penne di colore olivastro. Fra i lati del becco e l'occhio \u00e8 presente una mascherina nera, mentre su ciascun lato del becco \u00e8 presente una caruncola appiattita di colore arancione con base azzurrina, pi\u00f9 grande nel maschio rispetto alla femmina.\nIl becco e le zampe sono di colore nero, mentre gli occhi sono di colore bruno scuro.\nBiologia.\nSi tratta di uccelli dalle abitudini diurne, che vivono da soli o in coppie, muovendosi perlopi\u00f9 fra i rami bassi o al suolo, ma essendo in grado di scalare agevolmente alberi anche alti saltellando di ramo in ramo grazie alle forti zampe. Questi uccelli sono cattivi volatori, ma possono planare di albero in albero senza grossi problemi.\nAnche il kokako dell'Isola del Sud emette caratteristici forti richiami, che risultano tuttavia lievemente differenti da quelli della sua controparte dell'Isola del Nord.\nAlimentazione.\nLa loro dieta \u00e8 in massima parte vegetariana, componendosi di foglie, frutti e bacche, nonch\u00e9 di fiori, germogli, nettare ed altro materiale di origine vegetale, mentre insetti ed altri piccoli invertebrati vengono mangiati solo raramente.\nRiproduzione.\nLa nidificazione avviene durante la primavera e l'estate australi: si tratta di uccelli rigidamente monogami, coi due sessi che collaborano nella costruzione del nido (una grossa coppa di fibre vegetali e ramoscelli grossolanamente intrecciati) e nell'allevamento della prole (coi giovani che rimangono per circa due mesi presso il nido dopo la schiusa, continuando a seguire i genitori ancora per molte settimane prima di allontanarsene del tutto), mentre la cova \u00e8 appannaggio esclusivo della femmina, che viene nel frattempo nutrita dal maschio.\nDistribuzione e habitat.\nCome intuibile dal nome comune, il kokako dell'Isola del Sud \u00e8 endemico dell'Isola del Sud, in Nuova Zelanda: diffuso in passato lungo tutta la costa occidentale dell'isola, oltre che in alcune isole circonvicine (Stewart Island) e con avvistamenti anche sulla penisola di Banks, l'ultimo avvistamento ritenuto attendibile di questi animali risale al 2007 ed \u00e8 stato effettuato nel distretto di Buller. \nPresunta estinzione.\nIl kokako dell'Isola del Sud \u00e8 stato dichiarato estinto dal Dipartimento della Conservazione della Nuova Zelanda il 16 gennaio 2007. Negli anni '90, i ricercatori della Timberlands, l'ente governativo autonomo che gestiva le foreste della costa occidentale neozelandese, riscontrarono alcune prove della presenza di questo uccello nel corso delle loro ricerche sull'ecologia delle foreste primarie per un programma di gestione sostenibile. Tutti i presunti avvistamenti pi\u00f9 recenti sono stati smentiti dal Dipartimento della Conservazione."}
{"id": "4678343", "revid": "253269", "url": "https://it.wikipedia.org/wiki?curid=4678343", "title": "Willard Waterman", "text": "Ha prestato la sua voce in vari radiodrammi di successo durante gli anni 1940 e in seguito ha recitato in oltre 30 film dal 1949 al 1973 ed \u00e8 apparso in 44 serie televisive dal 1955 al 1966. \u00c8 stato protagonista della serie televisiva \"The Great Gildersleeve\" in cui interpreta Throckmorton P. \"Gildy\" Gildersleeve."}
{"id": "4678344", "revid": "767487", "url": "https://it.wikipedia.org/wiki?curid=4678344", "title": "Judgment (film 1909)", "text": "Judgment \u00e8 un cortometraggio muto del 1909 scritto, prodotto, interpretato e diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato nel Colorado, a Golden e a Morrison.\nDistribuzione.\nDistribuito dalla Essanay Film Manufacturing Company, il film - un cortometraggio in una bobina - usc\u00ec nelle sale cinematografiche USA il 27 novembre 1909."}
{"id": "4678345", "revid": "729019", "url": "https://it.wikipedia.org/wiki?curid=4678345", "title": "Rete tranviaria di Zwickau", "text": "La rete tranviaria di Zwickau \u00e8 la rete tranviaria che serve la citt\u00e0 tedesca di Zwickau. \u00c8 composta da quattro linee."}
{"id": "4678346", "revid": "830939", "url": "https://it.wikipedia.org/wiki?curid=4678346", "title": "No\u00e9mi Besedes", "text": "Conosciuta in Svizzera per il suo lavoro con VIVA Schweiz."}
{"id": "4678348", "revid": "729019", "url": "https://it.wikipedia.org/wiki?curid=4678348", "title": "Rete tranviaria di Ulma", "text": "La rete tranviaria di Ulma \u00e8 la rete tranviaria che serve la citt\u00e0 tedesca di Ulma. \u00c8 composta da due linee.\n\u00c8 esercita dalla SWU.\nRete.\nLa rete si compone di 2 linee:"}
{"id": "4678349", "revid": "729019", "url": "https://it.wikipedia.org/wiki?curid=4678349", "title": "Rete tranviaria di Jena", "text": "La rete tranviaria di Jena \u00e8 la rete tranviaria che serve la citt\u00e0 tedesca di Jena. \u00c8 composta da otto linee."}
{"id": "4678350", "revid": "104458", "url": "https://it.wikipedia.org/wiki?curid=4678350", "title": "Aeroporto di Addis Abeba - Bole", "text": ""}
{"id": "4678352", "revid": "729019", "url": "https://it.wikipedia.org/wiki?curid=4678352", "title": "Rete tranviaria di Brandeburgo sulla Havel", "text": "La rete tranviaria di Brandeburgo sulla Havel \u00e8 la rete tranviaria che serve la citt\u00e0 tedesca di Brandeburgo sulla Havel. \u00c8 composta da tre linee."}
{"id": "4678353", "revid": "767487", "url": "https://it.wikipedia.org/wiki?curid=4678353", "title": "Pittsburgh-Detroit Ball Game", "text": "Pittsburgh-Detroit Ball Game \u00e8 un cortometraggio muto del 1909. Il nome del regista non viene riportato nei credit. \u00c8 conosciuto anche con il titolo alternativo \"The World's Champions Baseball Series\".\nProduzione.\nIl film fu prodotto dalla Essanay Film Manufacturing Company.\nDistribuzione.\nIl documentario - un cortometraggio di una bobina - usc\u00ec nelle sale cinematografiche USA il 23 ottobre 1909."}
{"id": "4678354", "revid": "104458", "url": "https://it.wikipedia.org/wiki?curid=4678354", "title": "Ferdinando III del Sacro Romano Impero", "text": ""}
{"id": "4678355", "revid": "108089748", "url": "https://it.wikipedia.org/wiki?curid=4678355", "title": "James Goldman", "text": "Biografia.\nNato a Chicago e cresciuto ad Highland Park (Illinois), dopo gli studi ha intrapreso una carriera nel mondo dello spettacolo scrivendo e dirigendo commedie teatrali a Broadway. Ha scritto anche alcune sceneggiature cinematografiche e televisive, oltre a dei romanzi.\nNel 1969 ha vinto l'Oscar alla migliore sceneggiatura non originale per il film \"Il leone d'inverno\", tratto da una sua opera teatrale. Nel 1971 ha scritto il libretto per il musical di Stephen Sondheim \"Follies\".\n\u00c8 morto a New York, citt\u00e0 in cui aveva vissuto per molti anni."}
{"id": "4678356", "revid": "729019", "url": "https://it.wikipedia.org/wiki?curid=4678356", "title": "Rete tranviaria di Magdeburgo", "text": "La rete tranviaria di Magdeburgo \u00e8 la rete tranviaria che serve la citt\u00e0 tedesca di Magdeburgo. \u00c8 composta da 9 linee."}
{"id": "4678360", "revid": "729019", "url": "https://it.wikipedia.org/wiki?curid=4678360", "title": "Rete tranviaria di Mannheim e Ludwigshafen", "text": "La rete tranviaria di Mannheim e Ludwigshafen \u00e8 la rete tranviaria che serve le citt\u00e0 tedesche di Mannheim e Ludwigshafen. \u00c8 composta da dieci linee ed \u00e8 collegata a Heidelberg e Weinheim tramite la rete metroviaria Oeg."}
{"id": "4678362", "revid": "61051", "url": "https://it.wikipedia.org/wiki?curid=4678362", "title": "Football Club Femminile Como 2000 2013-2014", "text": "Questa pagina raccoglie i dati riguardanti il Football Club Femminile Como 2000 Associazione Sportiva Dilettantistica nelle competizioni ufficiali della stagione 2013-2014.\nStagione.\nLa stagione del Como 2000 si apre a fine agosto con il primo turno di Coppa Italia. Le azzurre sono inserite nel girone D, insieme alle Azalee e al Tradate Abbiate; due vittorie in altrettante partite valgono la qualificazione al secondo turno della manifestazione. Qui, il 15 settembre a Vinovo contro la Juventus Torino, il Como 2000 ottiene una vittoria per 4-2 e il passaggio del turno.\nLa Serie A parte il 28 settembre con la sfida della 1\u00aa giornata contro l'AGSM Verona, partita terminata in parit\u00e0 (2-2). Il campionato prosegue con la sconfitta esterna col Napoli e il pareggio interno, il secondo, ottenuto con la neopromossa Scalese. Il 20 ottobre, il Como 2000 perde 3-0 a Tavagnacco; una settimana pi\u00f9 tardi trova la prima vittoria stagionale in Serie A, grazie all'1-0 casalingo sull'Inter, altra squadra appena salita dalla cadetteria. Il 2 novembre, nella trasferta di Perugia, un gol \"in extremis\" permette al Grifo di pareggiare (2-2), il punto consente comunque al Como 2000 di raggiungere il nono posto in classifica. Nelle due seguenti partite, contro Mozzanica e Brescia, arrivano invece due nette sconfitte che riportano le azzurre ai margini della zona salvezza.\nMaglie e sponsor.\nPer la stagione 2013-2014 il Como 2000 utilizza la tradizionale divisa azzurra. La maglia da trasferta \u00e8 bianca con maniche azzurre.\nOrganigramma societario.\nDati tratti dal sito ufficiale della societ\u00e0.\nArea direttiva\nArea organizzativa\nArea tecnica\nRosa.\nRosa e ruoli, tratti dal sito ufficiale della societ\u00e0, sono aggiornati alla fine del campionato..\nStatistiche.\nStatistiche delle giocatrici.\nPresenze e reti sono aggiornate al 16 novembre 2013."}
{"id": "4678365", "revid": "729019", "url": "https://it.wikipedia.org/wiki?curid=4678365", "title": "Rete tranviaria di Nordhausen", "text": "La rete tranviaria di Nordhausen \u00e8 la rete tranviaria che serve la citt\u00e0 tedesca di Nordhausen. \u00c8 composta da tre linee."}
{"id": "4678366", "revid": "729019", "url": "https://it.wikipedia.org/wiki?curid=4678366", "title": "Rete tranviaria di Plauen", "text": "La rete tranviaria di Plauen \u00e8 la rete tranviaria che serve la citt\u00e0 tedesca di Plauen.\nRete.\nLa rete si compone di 5 linee:"}
{"id": "4678367", "revid": "729019", "url": "https://it.wikipedia.org/wiki?curid=4678367", "title": "Rete tranviaria di Halle", "text": "La rete tranviaria di Halle (Saale) \u00e8 la rete tranviaria che serve la citt\u00e0 tedesca di Halle (Saale).\nRete.\nLa rete consta di 13 linee:\nVi sono poi due linee notturne:"}
{"id": "4678368", "revid": "117242868", "url": "https://it.wikipedia.org/wiki?curid=4678368", "title": "Peptide C", "text": "Il peptide C o peptide di connessione \u00e8 un peptide, costituito da 31 amminoacidi presente nella proinsulina.Questo frammento non \u00e8 inerte, come si pensava fino a qualche tempo fa ma svolge alcune importanti funzioni biologiche, per esempio interviene nella riparazione della tonaca muscolare delle arterie.\nPer gli esami di diabete viene effettuata la monitorizzazione di questo parametro poich\u00e9 la proteina C \u00e8 un frammento della molecola originale ovvero dell'insulina\nAltri progetti.\n "}
{"id": "4678369", "revid": "599013", "url": "https://it.wikipedia.org/wiki?curid=4678369", "title": "Chiesa della Santa Famiglia di Nazareth", "text": "La chiesa della Santa Famiglia di Nazareth \u00e8 la chiesa parrocchiale cattolica della citt\u00e0 di Oulu, in Finlandia.\nStoria.\nLa parrocchia della Sacra Famiglia di Nazareth \u00e8 stata fondata nel 1992. Il suo territorio comprende l'intera provincia della Lapponia e la regione dell'Ostrobotnia settentrionale, nella provincia di Oulu.\nL'edificio della chiesa \u00e8 stata progettato dall'architetto italo-svizzero Gabriele Geronzi e si trova nel quartiere di Koskela, circa 4\u20135\u00a0km dal centro di Oulu. Papa Giovanni Paolo II ha benedetto la prima pietra della chiesa durante la sua visita in Finlandia nel 1989 e la prima parte della costruzione \u00e8 stata completata nel 1991. La seconda parte \u00e8 stata completata nel 2000."}
{"id": "4678370", "revid": "729019", "url": "https://it.wikipedia.org/wiki?curid=4678370", "title": "Rete tranviaria di Halberstadt", "text": "La rete tranviaria di Halberstadt \u00e8 la rete tranviaria che serve la citt\u00e0 tedesca di Halberstadt. \u00c8 composta da due linee a scartamento metrico ed elettrificate a 600 V cc.\nLa rete fu attivata nel 1887 ed elettrificata nel 1903.\nLa rete \u00e8 attiva nei giorni feriali, dal luned\u00ec al venerd\u00ec dalle ore 5.00 alle 20.00 e nei fine settimana e nei giorni festivi infrasettimanali dalle ore 5.00 alle ore 18.30.\nEntrambe le linee hanno un capolinea comune presso la Stazione Ferroviaria (Hauptbahnof):"}
{"id": "4678373", "revid": "729019", "url": "https://it.wikipedia.org/wiki?curid=4678373", "title": "Rete tranviaria di Naumburg (Saale)", "text": "La rete tranviaria di Naumburg (Saale) \u00e8 la rete tranviaria che serve la citt\u00e0 tedesca di Naumburg (Saale). \u00c8 composta da una linea."}
{"id": "4678377", "revid": "154893", "url": "https://it.wikipedia.org/wiki?curid=4678377", "title": "Valle della Luna (deserto del Namib)", "text": ""}
{"id": "4678380", "revid": "767487", "url": "https://it.wikipedia.org/wiki?curid=4678380", "title": "Tinsley Lindley", "text": "Caratteristiche tecniche.\nLindsey giocava con ai piedi un paio di scarpe pesanti in cuoio invece dei tradizionali scarpini da calcio, ritenendo che questi ultimi limitassero il suo scatto. Detenne il record di gol per la Nazionale inglese dal marzo 1888, quando eguagli\u00e0 le 11 reti di Charles Bambridge, al 1898, anno in cui fu superato da Steve Bloomer.\nCarriera.\nNato in una famiglia influente (l'attivit\u00e0 di suo padre Leonard dava lavoro a 130 persone e fu sindaco di Nottingham nel 1882), cominci\u00f2 a giocare a calcio alla Nottingham High School, diventando capitano della squadra della scuola e mostrando un notevole talento. Nel 1881-1882 fu quindi chiamato a giocare con la squadra riserve del Nottingham Forest, con cui segn\u00f2 85 reti in una sola stagione. Nel 1885 and\u00f2 a studiare all'Universit\u00e0 di Cambridge e gioc\u00f2 nella squadra dell'ateneo, diventandone capitano nel 1888. Nel frattempo cominci\u00f2 ad essere convocato nella Nazionale inglese, a partire dal 1886. Durante i suoi anni universitari gioc\u00f2 anche alcune partite per il Corinthian FC ed il Casuals FC. Nel 1888 termin\u00f2 gli studi e torn\u00f2 alla citt\u00e0 natale per giocare con il Nottingham Forest. Gioc\u00f2 poi alcune partite per Notts County FC, Crusaders FC, Swifts FC e nuovamente per il Corinthian FC. Dopo aver giocato con il Corinthian contro l'Everton nel marzo 1891 annunci\u00f2 il ritiro, anche se l'anno seguente ebbe occasione di giocare 3 partite come ospite per il Preston North End.\nDopo il ritiro si dedic\u00f2 intermanete alla carriera di avvocato, diventando anche docente di diritto all'Universit\u00e0 di Nottingham e servendo come giudice nel Tribunale della Contea. Rimase inoltre ancora per molti anni nel Comitato del Nottingham Forest FC.\nAltri sport.\nLindley gioc\u00f2 anche a cricket con il Cambridge University CC ed il Nottinghamshire CCC e a con il Nottinghamshire RFC."}
{"id": "4678384", "revid": "729019", "url": "https://it.wikipedia.org/wiki?curid=4678384", "title": "Rete tranviaria di Krefeld", "text": "La rete tranviaria di Krefeld \u00e8 la rete tranviaria che serve la citt\u00e0 tedesca di Krefeld. \u00c8 composta da quattro linee."}
{"id": "4678385", "revid": "228587", "url": "https://it.wikipedia.org/wiki?curid=4678385", "title": "Campionati europei giovanili di nuoto 2013", "text": "I XXXX Campionati europei giovanili di nuoto si sono svolti in Polonia dal 10 al 14 luglio 2013. Le sedi di gara sono state a Pozna\u0144.\nPodi.\nUomini.\n\"RC = record dei campionati\""}
{"id": "4678387", "revid": "767487", "url": "https://it.wikipedia.org/wiki?curid=4678387", "title": "His Reformation (film 1909)", "text": "His Reformation \u00e8 un cortometraggio muto del 1909 scritto, prodotto, interpretato e diretto da Gilbert M. 'Broncho Billy' Anderson.\nProduzione.\nIl film fu prodotto dalla Essanay Film Manufacturing Company. Venne girato a Morrison, in Colorado.\nDistribuzione.\nDistribuito dalla Essanay Film Manufacturing Company, il film - un cortometraggio in una bobina - usc\u00ec nelle sale cinematografiche USA il 4 dicembre 1909."}
{"id": "4678390", "revid": "729019", "url": "https://it.wikipedia.org/wiki?curid=4678390", "title": "Rete tranviaria di Heidelberg", "text": "La rete tranviaria di Heidelberg \u00e8 la rete tranviaria che serve la citt\u00e0 tedesca di Heidelberg. \u00c8 composta da sei linee."}
{"id": "4678391", "revid": "571731", "url": "https://it.wikipedia.org/wiki?curid=4678391", "title": "Valle della Luna (Aggius)", "text": ""}
{"id": "4678392", "revid": "874603", "url": "https://it.wikipedia.org/wiki?curid=4678392", "title": "Bandiera delle Salomone", "text": ""}
{"id": "4678396", "revid": "287204", "url": "https://it.wikipedia.org/wiki?curid=4678396", "title": "Ruta Meilutyte", "text": ""}
{"id": "4678397", "revid": "124808", "url": "https://it.wikipedia.org/wiki?curid=4678397", "title": "Tom at the Farm", "text": ""}
{"id": "4678398", "revid": "122246", "url": "https://it.wikipedia.org/wiki?curid=4678398", "title": "Isac Santos", "text": "Carriera.\nIsac Viana inizia a praticare la pallavolo nella Escola Estadual Raldo Bonif\u00e1cio, dove gioca finch\u00e9 entra a far parte del settore giovanile del Niter\u00f3i V\u00f4lei Clube, dove resta per due stagione, per passare poi per altrettanto tempo nel settore giovanile dell'Esporte Clube Banespa. Nel 2009 vince il campionato mondiale Under-21, per poi iniziare nella stagione 2009-10 la carriera professionistica col Brasil V\u00f4lei Clube di Campinas. Nelle tre stagioni successive gioca per il S\u00e3o Bernardo. Nel 2013 debutta in nazionale maggiore, vincendo la Coppa Panamericana e disputando la finale della World League.\nNella stagione 2013-14 viene ingaggiato dall'Associa\u00e7\u00e3o Social e Esportiva Sada, vincendo nell'ordine: il campionato statale, la Coppa del Mondo per club, la Coppa del Brasile, cinque campionati sudamericani per club e lo scudetto; con la nazionale vince la medaglia d'oro nell'edizione 2015, 2017 e 2019 del campionato sudamericano, quella d'argento alla World League 2016, l'oro alla Grand Champions Cup 2017 e l'argento al campionato mondiale 2018; sempre con la nazionale, nel 2019, vince la Coppa del Mondo e, nel 2021, la Volleyball Nations League e la campionato sudamericano."}
{"id": "4678399", "revid": "154893", "url": "https://it.wikipedia.org/wiki?curid=4678399", "title": "Valle della Luna (Argentina)", "text": ""}
{"id": "4678401", "revid": "729019", "url": "https://it.wikipedia.org/wiki?curid=4678401", "title": "Rete tranviaria di Karlsruhe", "text": "La rete tranviaria di Karlsruhe \u00e8 la rete tranviaria che serve la citt\u00e0 tedesca di Karlsruhe. \u00c8 composta da sette linee."}
{"id": "4678403", "revid": "15756", "url": "https://it.wikipedia.org/wiki?curid=4678403", "title": "Petra Loreggian", "text": "Biografia.\nHa debuttato in televisione nel 1998 conducendo su Odeon TV il programma musicale \"Il muro\", venendo poi scoperta da Claudio Cecchetto che la lancia come conduttrice radiofonica su Radio2 nei programmi \"99 alle 9\" e \"Hit Parade\", in onda nel weekend. Subito dopo passa a RTL 102.5 dove conduce la \"Superclassifica\" di TV Sorrisi e Canzoni.\nA cavallo tra il 1999 e il 2001 \u00e8 diventata volto di Italia1 dove conduce i programmi pomeridiani \"Rapido\" e \"Express\", sempre dedicati alla musica. Nello stesso periodo \u00e8 stata protagonista di una fortunata campagna pubblicitaria della TIM (insieme a Gaia Bermani Amaral e Cristiana Monina); presenter\u00e0 anche i concerti del \"TIM Tour\".\nNella stagione 2003/2004 ha condotto un programma nel tardo pomeriggio di Radio Kiss Kiss, mentre nella stagione successiva \u00e8 passata a RDS dove ha gestito la fascia del pomeriggio del weekend. Tra il 2004 e il 2006 \u00e8 stata volto di Fox Life, conducendo \"Fashion Television\", mentre nell'autunno 2005 \u00e8 stata in onda su Happy Channel con \"Happy Cab\".\nTra il 2005 e il 2007 ha condotto con Marco Biondi una trasmissione sulla neonata Play Radio.\nDopo alcuni anni di assenza dalle scene, \u00e8 tornata in onda su Radio2 nell'estate 2009 con \"Astrologica\", mentre nel 2012 inizia a collaborare con Selvaggia Lucarelli in \"Celebrity Now - Satira Selvaggia\", trasmesso da Sky Uno e Cielo.\nDal settembre 2013 torna in onda nel drive time di RDS in coppia con Filippo Firli. a settembre 2014 viene passata alla fascia 12-15, con Beppe De Marco.\nA novembre 2017, dopo tre anni di conduzione con Beppe De Marco, cambia partner e fa da spalla al comico Giovanni Vernia, sempre nella stessa fascia. Petra &amp; Giovanni conducono dal settembre 2020 sempre su RDS e su RDS Social Tv la trasmissione \"I Peggio Pi\u00f9 Peggio\" dal luned\u00ec al sabato dalle 14:00 alle 15:00. L'appuntamento rafforza l'ironia e il divertimento gi\u00e0 presente nella fascia 12-15"}
{"id": "4678404", "revid": "729019", "url": "https://it.wikipedia.org/wiki?curid=4678404", "title": "Rete tranviaria di M\u00fclheim e Oberhausen", "text": "La rete tranviaria di M\u00fclheim e Oberhausen \u00e8 la rete tranviaria che serve le citt\u00e0 tedesche di M\u00fclheim an der Ruhr e Oberhausen. \u00c8 composta da quattro linee.\nStoria.\nLa prima linea tranviaria di M\u00fclheim apr\u00ec il 09 luglio 1897; nel 1900 fu collegata con la rete tranviaria di Essen, e nel 1928 con la rete tranviaria di Oberhausen (anch'essa aperta nel 1897).\nNegli anni sessanta il comune di Oberhausen decise di chiudere la sua rete tranviaria, in gran parte a binario unico e in pessime condizioni, sostituendola con autolinee; il processo, iniziato nel 1964, termin\u00f2 quattro anni dopo; nel 1971 fu il turno della linea tra la stazione di Oberhausen e M\u00fclheim (facente capo alla rete di quest'ultima citt\u00e0) e nel 1974 l'ultima tratta tranviaria rimasta, parte della rete della Vestische Stra\u00dfenbahnen, cess\u00f2 l'esercizio. I tram tornarono ad Oberhausen nel 1996, con l'apertura di una nuova linea che la collegava a M\u00fclheim."}
{"id": "4678405", "revid": "1776051", "url": "https://it.wikipedia.org/wiki?curid=4678405", "title": "Strage di Penetola", "text": "La strage di Penetola, nei pressi di Umbertide, in provincia di Perugia, \u00e8 stato un crimine di guerra commesso dalle truppe naziste il 28 giugno 1944.\nIl 28 giugno 1944 nei pressi del vocabolo Penetola, un plotone di nazisti uccise dodici cittadini umbertidesi.\nI fatti.\nDal racconto di una sopravvissuta:"}
{"id": "4678410", "revid": "110157", "url": "https://it.wikipedia.org/wiki?curid=4678410", "title": "Manifesto di Euston", "text": "Il Manifesto di Euston \u00e8 una dichiarazione di principi del 2006 pubblicata da un gruppo di accademici e giornalisti della sinistra, basati nel Regno Unito. La dichiarazione \u00e8 una reazione a ci\u00f2 che affermano essere diffuse violazioni dei principi di sinistra da parte di altri che sono comunemente associati con la sinistra politica. Il Manifesto afferma che \"il riallineamento dell'opinione progressista che costituisce il nostro obiettivo implica che si tracci una linea di demarcazione fra le forze della sinistra che rimangono fedeli ai propri valori autentici, e quelle correnti che di recente hanno mostrato un'eccessiva flessibilit\u00e0 riguardo a questi valori.\"\nGruppo dei firmatari.\nGli autori della Dichiarazione ed i loro collaboratori si fanno chiamare il \"Gruppo del Manifesto di Euston\". Inizialmente il gruppo si \u00e8 composto di circa trenta membri, quattro dei quali hanno partecipato fattivamente alla stesura del documento stesso: Norman Geras, studioso marxista e professore emerito alla Universit\u00e0 di Manchester; Damian Counsell; Alan Johnson, editore della rivista \"Democratiya\"; e Shalom Lappin. Il testo del Manifesto \u00e8 stato pubblicato per la prima volta sul \"New Statesman\" il 7 aprile 2006. Altri membri includono il giornalista e scrittore Nick Cohen dello \"The Observer\", che insieme a Geras ha scritto la prima relazione sul Manifesto pubblicata nella stampa mainstream; Marc Cooper della \"The Nation\"; Francis Wheen, giornalista ed esperto di Karl Marx; lo storico Marko Attila Hoare. Il Manifesto \u00e8 stato sottoscritto anche da figure politiche e culturali americane, tra cui Ronald Radosh, Martin Peretz, Daniel Goldhagen, Michael Ledeen e Walter Laqueur.\nSinossi del Manifesto.\nPrincipi Generali.\nGli autori innanzitutto si impegnano a favore delle regole, procedure e strutture democratiche - libert\u00e0 di opinione e di associazione, libere elezioni, separazione dei poteri legislativo, esecutivo e giudiziario e separazione di Stato e religione.\nI firmatari del Manifesto si rifiutano di cercare scuse, di mostrare indulgenza, di 'comprendere' i regimi reazionari e i movimenti per cui la democrazia \u00e8 un nemico da odiare - regimi che opprimono la propria popolazione e movimenti che mirano a farlo.\nAffermano che i diritti umani fondamentali codificati nella Dichiarazione Universale siano, appunto, universali, vincolanti per tutti gli Stati e i movimenti politici, e in effetti per ogni singolo essere umano. Le violazioni di questi diritti sono da condannare senza riguardo per chi ne sia responsabile o per il contesto culturale in cui avvengono.\nGli autori aderiscono ad una politica generalmente egualitaria. Hanno fra gli obiettivi a lungo termine il progresso nei rapporti fra i sessi (fino a realizzare l'uguaglianza completa di genere), fra differenti comunit\u00e0 etniche, fra gli aderenti alle varie affiliazioni religiose, inclusi i non aderenti ad alcuna, e fra persone di ogni orientamento sessuale - ed una pi\u00f9 diffusa uguaglianza sociale ed economica. I diritti dei lavoratori sono a tutti gli effetti diritti dell'uomo. L'adozione universale delle Convenzioni Internazionali delle Organizzazioni Sindacali - oggi quotidianamente ignorate da governi in tutto il pianeta - \u00e8 una delle priorit\u00e0 del Gruppo, che si impegna nella difesa dei diritti dei bambini e nella protezione dalla schiavit\u00f9 sessuale e da ogni forma di abuso istituzionalizzato.\nGli autori prendono posizione per lo sviluppo economico globale come condizione per la libert\u00e0 e contro l'oppressione economica strutturale e la degradazione ambientale. Non si pu\u00f2 permettere all'espansione corrente dei mercati globali e del libero scambio di servire gli interessi ristretti di una piccola \u00e9lite corporativa nel mondo sviluppato e dei loro clienti nei Paesi in via di sviluppo. I benefici dello sviluppo su vasta scala attraverso l'espansione del commercio globale devono essere distribuiti quanto pi\u00f9 ampiamente possibile per servire gli interessi sociali ed economici degli operai, degli agricoltori e dei consumatori in tutti i paesi. Dalla globalizzazione deve conseguire l'integrazione sociale globale ed un impegno per la giustizia sociale.\nI firmatari rifiutano senza se e senza ma l'antiamericanismo che sembra aver contagiato tanta parte del pensiero della sinistra liberale (e parti di quello conservatore). Non si tratta qui di vedere gli Stati Uniti come societ\u00e0-modello. I firmatari sono coscienti dei problemi e dei fallimenti di quella societ\u00e0, ma sono problemi e fallimenti comuni almeno in parte a tutto il mondo sviluppato. Gli Stati Uniti sono un grande Paese, sede di una democrazia forte con una nobile tradizione alle spalle, che pu\u00f2 vantare durevoli successi sociali e politici. La popolazione degli USA ha prodotto una cultura viva e vibrante che porta piacere, ispirazione e a volte invidia a milioni di persone in tutto il mondo. Il fatto che la politica estera degli Stati Uniti spesso abbia contrastato i movimenti ed i governi progressisti in favore di forze autoritarie non giustifica un pregiudizio generalizzato contro il Paese o la sua popolazione.\nGli autori riconoscono il diritto all'autodeterminazione sia per il popolo ebraico che per quello palestinese nell'ambito della soluzione dei due Stati. Non vi potr\u00e0 essere una soluzione ragionevole al conflitto israelo-palestinese finch\u00e9 si cercher\u00e0 di subordinare o eliminare i diritti e le legittime aspirazioni di una delle due parti.\nPer i liberali e la sinistra, l'antirazzismo \u00e8 assiomatico. I firmatari sono contro ogni forma di pregiudizio e comportamento razzista: il razzismo anti-immigrati della destra; il razzismo tribale ed interetnico; il razzismo contro le persone provenienti da Paesi musulmani o contro loro discendenti, particolarmente quando si usa la scusa della Guerra al Terrorismo. Il risorgere recente di un'altra, antica forma di razzismo, l'antisemitismo, non \u00e8 stato ancora riconosciuto da parti della sinistra e del pensiero liberale. Alcuni sfruttano le legittime rivendicazioni del popolo palestinese sottoposto all'occupazione militare israeliana, e nascondono il pregiudizio contro gli ebrei sotto la formula dell'antisionismo. Gli auroti del manifesto sono contro anche questa forma di razzismo.\nSiamo contro tutte le forme di terrorismo. L'attacco deliberato alla popolazione civile \u00e8 un crimine secondo la legge internazionale e secondo tutte le leggi di guerra, e non pu\u00f2 essere giustificato con l'argomentazione che viene commesso in difesa di una giusta causa. Oggi si \u00e8 diffuso il terrorismo ispirato dall'ideologia islamista, che minaccia i valori democratici, la vita e la libert\u00e0 delle persone in diversi Paesi. Questo non giustifica alcun pregiudizio nei confronti dei musulmani, che di questo terrorismo sono le vittime principali, e fra i quali si possono trovare alcuni dei suoi oppositori pi\u00f9 coraggiosi. Ciononostante, come tutte le forme di terrorismo, questa \u00e8 una minaccia che deve essere combattuta, non scusata.\nGli autori sono in favore di una politica internazionalista e di una riforma della legislazione internazionale nell'interesse di una diffusione globale della democrazia e dello sviluppo.\nGli autori respingono l'idea che non vi possa essere contrasto fra diverse parti della sinistra: affermano di aver fatto tesoro della lezione disastrosa delle apologie per lo stalinismo ed il maoismo cos\u00ec come di esercizi intellettuali pi\u00f9 recenti fatti nello stesso spirito. Respingono alla stessa maniera l'idea che non vi possa essere un'apertura verso idee e individui a destra. Esponenti della sinistra che fanno causa comune con, o elaborano giustificazioni per, forze antidemocratiche dovrebbero essere criticati con forza e chiarezza. Allo stesso modo, gli autori affermano che si deve prestare attenzione alle voci del pensiero liberale ed anche conservatore se queste contribuiscono al rafforzamento di norme e pratiche democratiche e alla lotta per il progresso umano.\nNel ricollegarsi con le origini umaniste del movimento per il progresso umano, i firmatari vogliono enfatizzare il dovere del rispetto che un vero democratico ha per la verit\u00e0 storica. Non sono solo i fascisti, i negazionisti dell'olocausto e i loro simili ad aver cercato di offuscare i fatti storici. Una delle tragedie della sinistra \u00e8 che la sua reputazione su questo punto \u00e8 stata gravemente compromessa dal movimento comunista internazionale, ed alcuni ancora non hanno imparato la lezione. Onest\u00e0 politica e trasparenza sono obblighi primari per il Gruppo del Manifesto.\nI firmatari sostengono la libert\u00e0 delle idee, pilastro del pensiero liberale. \u00c8 pi\u00f9 necessario che mai che oggi, almeno entro le abituali restrizioni della diffamazione e dell'incitamento alla violenza, le persone siano libere di criticare le idee e le strutture ideologiche altrui. Questo include la libert\u00e0 di criticare le religioni: specifiche religioni come la religione in generale. Il rispetto per gli altri non implica il dovere di osservare il silenzio sulle loro credenze quando non le si condivide.\nCome parte del libero scambio di idee, e allo scopo di incoraggiare imprese intellettuali comuni, gli autori del manifesto sostengono lo sviluppo aperto di software ed altri prodotti della creativit\u00e0 umana, e si oppongono alla brevettabilit\u00e0 di geni, algoritmi e fenomeni e prodotti naturali. Si oppongono all'estensione retroattiva delle leggi sulla propriet\u00e0 intellettuale a sostegno degli interessi finanziari delle grandi corporazioni detentrici della maggioranza dei copyright. Il modello open source \u00e8 collettivo e competitivo, collaborativo e meritocratico. Non \u00e8 un'idea astratta ma una realt\u00e0 provata che ha creato beni d'uso comune la cui utilit\u00e0 e robustezza hanno ampiamente superato la prova del tempo. Di pi\u00f9, i concetti comuni su cui si basa il lavoro della comunit\u00e0 scientifica che ha dato origine al movimento \"Open Source\" hanno ben servito il progresso umano per secoli.\nI firmatari respingono la paura della modernit\u00e0, la paura della libert\u00e0, l'irrazionalismo, la subordinazione delle donne; riaffermano le idee che sono state il grido di battaglia delle rivoluzioni democratiche del Diciottesimo Secolo: libert\u00e0, uguaglianza e fratellanza; diritti umani; ricerca della felicit\u00e0. Queste idee ed ispirazioni sono diventate eredit\u00e0 di tutti noi grazie alle trasformazioni socialdemocratiche, egalitarie, femministe ed anticolonialiste del Diciannovesimo e Ventesimo Secolo - grazie alla ricerca della giustizia sociale, alla creazione dello Stato assistenziale, alla solidariet\u00e0 di uomini e donne, al concetto che nessuno dovrebbe essere escluso, nessuno lasciato indietro. Gli autori sostengono fino in fondo questi valori, ma affermano di non essere dei fondamentalisti: sposano le idee e i valori della libera ricerca, del dialogo aperto e del dubbio creativo, riconoscendo la necessit\u00e0 di aver cura nell'emettere giudizi, e l'impossibilit\u00e0 di applicare soluzioni semplici, o completamente soddisfacenti, alle complessit\u00e0 del mondo. Si oppongono senza mezzi termini ad ogni pretesa di avere in mano la verit\u00e0 indiscussa o indiscutibile.\nCorrentemente il sito ufficiale del Manifesto di Euston su internet continua ad essere saltuariamente aggiornato, ma il Gruppo stesso sembra dormiente, avendo tenuto l'ultimo convegno nel dicembre del 2009."}
{"id": "4678411", "revid": "154893", "url": "https://it.wikipedia.org/wiki?curid=4678411", "title": "Sonoma Valley", "text": ""}
{"id": "4678415", "revid": "253269", "url": "https://it.wikipedia.org/wiki?curid=4678415", "title": "Roy Engel", "text": "Ha recitato in oltre 100 film dal 1943 al 1977 ed \u00e8 apparso in oltre 100 serie televisive dal 1952 al 1977. \u00c8 stato accreditato anche con i nomi Roy Engels e Roy Engle."}
{"id": "4678417", "revid": "830939", "url": "https://it.wikipedia.org/wiki?curid=4678417", "title": "Kleine Pauly", "text": ""}
{"id": "4678420", "revid": "767487", "url": "https://it.wikipedia.org/wiki?curid=4678420", "title": "Dementamania", "text": "Dementamania \u00e8 un film del 2013 diretto da Kit Ryan.\nDistribuzione.\nIl primo trailer del film \u00e8 stato diffuso online il 6 settembre 2013."}
{"id": "4678426", "revid": "599013", "url": "https://it.wikipedia.org/wiki?curid=4678426", "title": "His Reformation", "text": ""}
{"id": "4678428", "revid": "767487", "url": "https://it.wikipedia.org/wiki?curid=4678428", "title": "Charles Bambridge", "text": "Caratteristiche tecniche.\nFu un'ala sinistra rapidissima e viene riconosciuto come una delle prime \"stelle\" del calcio inglese.\nCarriera.\nFiglio di William Bambridge, ex missionario divenuto fotografo della Regina Vittoria, e fratello di Arthur Bambridge ed Ernest Bambridge, anch'essi nazionali inglesi, Charles studi\u00f2 alla St Mark's School a Windsor e poi al Malvern College, dove cominci\u00f2 a giocare a calcio. Gioc\u00f2 per diverse societ\u00e0, fra cui in particolare lo Swift FC ed il Corinthian FC, fece anche parte delle selezioni della Surrey FA, della Berkshire FA e di Londra. Esord\u00ec in Nazionale il 5 aprile 1879 in una partita contro la Scozia, in quella che fu definita all'epoca \"la pi\u00f9 appassionante partita dell'Inghilterra\": in svantaggio per 4-1, gli inglesi riuscono a rimontare grazie anche ad una doppietta di Bambridge e a vincere per 5-4. Fu quella la seconda vittoria contro gli scozzesi nella storia dell'Inghilterra, dopo un pareggio e tre sconfitte consecutive. Segn\u00f2 poi ancora una doppietta nella rivincita giocata in Scozia l'anno seguente, finita ancora 5-4 ma questa volta a favore dei padroni di casa. Ottenne per la prima volta la fascia di capitano della Nazionale inglese nel 1882, nel primo match della storia disputato contro la Nazionale irlandese, che termin\u00f2 con una schiacciante vittoria dei suoi per 13-0. Fu il miglior marcatore nella storia della giovane Nazionale inglese sin dal suo esordio e lo rimase per oltre un decennio, fino a quando venne superato da Tinsley Lindley nel 1890.\nDopo il ritiro fu membro del Comitato della Football Association dal 1883 al 1886 e fu consigliere del Corinthian FC dal 1886."}
{"id": "4678429", "revid": "61390097", "url": "https://it.wikipedia.org/wiki?curid=4678429", "title": "Charlie Bambridge", "text": ""}
{"id": "4678432", "revid": "827882", "url": "https://it.wikipedia.org/wiki?curid=4678432", "title": "Geir Jenssen", "text": ""}
{"id": "4678433", "revid": "1305772", "url": "https://it.wikipedia.org/wiki?curid=4678433", "title": "Valle della Luna (disambigua)", "text": ""}
{"id": "4678434", "revid": "1305772", "url": "https://it.wikipedia.org/wiki?curid=4678434", "title": "Valley of the Moon", "text": ""}
{"id": "4678439", "revid": "767487", "url": "https://it.wikipedia.org/wiki?curid=4678439", "title": "A Lady's Purse", "text": "A Lady's Purse \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio lungo 155 metri - usc\u00ec nelle sale cinematografiche USA il 24 novembre 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"On the Wrong Scent\"."}
{"id": "4678447", "revid": "827882", "url": "https://it.wikipedia.org/wiki?curid=4678447", "title": "Romantic Warrior (gruppo musicale)", "text": ""}
{"id": "4678452", "revid": "767487", "url": "https://it.wikipedia.org/wiki?curid=4678452", "title": "The Ranchman's Rival", "text": "The Ranchman's Rival \u00e8 un cortometraggio muto del 1909 scritto, prodotto, interpretato e diretto da Gilbert M. 'Broncho Billy' Anderson.\nTrama.\nWalter Milton soffia via la ragazza a Jim Walton. Quest'ultimo, per\u00f2, scopre che alla stazione \u00e8 arrivata in treno, proveniente dall'Est, una donna che \u00e8 la moglie di Milton.\nProduzione.\nIl film, che fu prodotto dalla Essanay Film Manufacturing Company, venne girato in Colorado, a Golden e a Morrison, due localit\u00e0 che fecero pi\u00f9 volte quell'anno da sfondo ai western di Anderson.\nDistribuzione.\nDistribuito dall'Essanay Film Manufacturing Company, il film - un cortometraggio in una bobina - usc\u00ec nelle sale cinematografiche USA l'11 dicembre 1909. Copia della pellicola (un positivo 35\u00a0mm) \u00e8 conservata negli archivi della Library of Congress."}
{"id": "4678459", "revid": "599013", "url": "https://it.wikipedia.org/wiki?curid=4678459", "title": "Romantic Warrior", "text": ""}
{"id": "4678460", "revid": "111319", "url": "https://it.wikipedia.org/wiki?curid=4678460", "title": "Sycerika Mc Mahon", "text": ""}
{"id": "4678463", "revid": "767487", "url": "https://it.wikipedia.org/wiki?curid=4678463", "title": "On the Wrong Scent", "text": "On the Wrong Scent \u00e8 un cortometraggio muto del 1909 scritto e diretto da Horace Vinton.\nTrama.\nTrama in di \"Moving Picture World\" su IMDb\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio della lunghezza di 125 metri - usc\u00ec nelle sale cinematografiche USA il 24 novembre 1909.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"A Lady's Purse\"."}
{"id": "4678464", "revid": "729019", "url": "https://it.wikipedia.org/wiki?curid=4678464", "title": "Linea Shintetsu Ao", "text": "La \u00e8 una linea ferroviaria suburbana delle Ferrovie Shintetsu a scartamento ridotto di 1067\u00a0mm che collega la parte settentrionale di K\u014dbe con alcuni sobborghi a ovest della citt\u00e0, nella prefettura di Hy\u014dgo in Giappone. Il capolinea occidentale Ao, permette l'interscambio con la linea Kakogawa della JR West e la ferrovia H\u014dj\u014d a gestione privata.\nServizi.\nLa ferrovia fa parte del sistema delle ferrovie Shintetsu, e tutti i suoi treni proseguono a sud lungo la linea Shintetsu Arima a cui si rimanda per le informazioni sui servizi ferroviari."}
{"id": "4678473", "revid": "228587", "url": "https://it.wikipedia.org/wiki?curid=4678473", "title": "National Hockey League 2013-2014", "text": "La stagione 2013-2014 \u00e8 stata la 96\u00aa edizione della National Hockey League, la 97\u00aa considerando la stagione del lockout. La stagione regolare \u00e8 iniziata il 1\u00ba ottobre 2013, per poi terminare il 13 aprile 2014. La stagione vide un'interruzione fra il 12 e il 24 febbraio per permettere ai giocatori di prendere parte al torneo olimpico dei giochi di So\u010di. A causa delle Olimpiadi invernali non fu disputato l'NHL All-Star Game, tuttavia rispetto alla stagione precedente fu reinserito nel calendario il Winter Classic previsto fra Detroit Red Wings e Toronto Maple Leafs. La NHL per la stagione 2013-14 approv\u00f2 altre cinque gare di stagione regolare giocate all'aperto fra Heritage Classic e Stadium Series. I Los Angeles Kings sconfissero i New York Rangers nella finale di Stanley Cup per 4-1, conquistando il secondo titolo nella storia della franchigia.\nNel febbraio del 2013 la lega insieme alla NHLPA approv\u00f2 una nuova organizzazione delle franchigie, con il trasferimento dei Columbus Blue Jackets e dei Detroit Red Wings nella Eastern Conference e dei Winnipeg Jets nella Western. Il numero delle division scese da sei a quattro, due composte da otto squadre e due da sette. Fu modificato anche il funzionamento dei playoff, con tre squadre di ogni division qualificate automaticamente insieme a due wild-card per ciascuna conference.\nIl 19 luglio 2013 furono annunciati i nomi delle quattro division: le due divisioni ad otto square della Eastern Conference sono l'Atlantic e la Metropolitan, mentre le due divisioni da sette squadre della Western Conference sono la Central e la Pacific.\nPre-season.\nNHL Entry Draft.\nL'Entry Draft si tenne il 30 giugno 2013 presso il Prudential Center di Newark, in New Jersey. I Colorado Avalanche nominarono come prima scelta assoluta il giocatore canadese Nathan MacKinnon. Altri giocatori rilevanti all'esordio in NHL furono Aleksander Barkov, Jonathan Drouin, Seth Jones ed Elias Lindholm.\nStagione regolare.\nClassifiche.\nEastern Conference.\nAtlantic Division\nMetropolitan Division\nWestern Conference.\nPacific Division\nCentral Division\nStatistiche.\nClassifica marcatori.\nLa seguente lista elenca i migliori marcatori al termine della stagione regolare.\nClassifica portieri.\nLa seguente lista elenca i migliori portieri al termine della stagione regolare con almeno 1800 minuti giocati.\nPlayoff.\nAl termine della stagione regolare le migliori 16 squadre del campionato si qualificano per i playoff. I Boston Bruins si aggiudicarono la Presidents' Trophy avendo ottenuto il miglior record della lega con 117 punti. A partire dai playoff del 2014 si qualificano automaticamente le prime tre squadre di ciascuna Division pi\u00f9 altre due squadre per ogni Conference in base al numero di punti ottenuti nella stagione regolare. Queste wild card disputano il primo turno contro le vincitrici di ogni Division.\nTabellone playoff.\nIn ciascun turno la squadra con il ranking pi\u00f9 alto si sfida con quella dal posizionamento pi\u00f9 basso, usufruendo anche del vantaggio del fattore campo. Nella finale di Stanley Cup il fattore campo si determina dai punti ottenuti in stagione regolare dalle due squadre. Ciascuna serie, al meglio delle sette gare, segue il formato 2-2-1-1-: la squadra migliore in stagione regolare disputa in casa Gara-1 e 2, (se necessario anche Gara-5 e 7), mentre quella posizionata peggio gioca nel proprio palazzetto Gara-3 e 4 (se necessario anche Gara-6).\nStanley Cup.\nLa finale della Stanley Cup 2014 \u00e8 stata una serie al meglio delle sette gare che determiner\u00e0 il campione della National Hockey League per la stagione 2013-14. Nella storia dei playoff \u00e8 la seconda sfida fra New York Rangers e Los Angeles Kings, la prima dal 1981. Per i New York Rangers si tratt\u00f2 dell'undicesima apparizione nella finale della Stanley Cup, la prima dopo il titolo nel 1994 contro i Vancouver Canucks. Per Los Angeles fu invece la terza apparizione dopo la vittoria contro i New Jersey Devils nel 2012.\nPremi NHL.\nNHL All-Star Team.\nFirst All-Star Team\nSecond All-Star Team\nNHL All-Rookie Team"}
{"id": "4678479", "revid": "1573940", "url": "https://it.wikipedia.org/wiki?curid=4678479", "title": "Hipposideros ater", "text": "Hipposideros ater () \u00e8 un pipistrello della famiglia degli Ipposideridi diffuso nel Subcontinente indiano, Indocina, Indonesia, Filippine, Nuova Guinea ed Australia.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 33 e 51\u00a0mm, la lunghezza dell'avambraccio tra 38 e 43\u00a0mm, la lunghezza della coda tra 27 e 36\u00a0mm, la lunghezza del piede tra 7 e 10\u00a0mm, la lunghezza delle orecchie tra 17 e 22\u00a0mm e un peso fino a 8,5\u00a0g.\nAspetto.\nLa pelliccia \u00e8 lunga e lanuginosa. Le parti dorsali sono bruno-grigiastre con la base dei peli bianca, mentre le parti ventrali sono bruno-grigiastre chiare. \u00c8 presente una fase completamente arancione. Gli occhi sono cospicui. Le orecchie sono grandi, arrotondate, con il margine anteriore fortemente convesso e con l'antitrago provvisto di una piega interna. La foglia nasale presenta una porzione anteriore rosata, di dimensioni normali, senza fogliette supplementari, leggermente pi\u00f9 larga lateralmente e con il setto tra le narici leggermente rigonfio alla base e pi\u00f9 sottile al centro con due alette laterali che coprono parzialmente le narici stesse, una porzione posteriore provvista di tre setti che la dividono in quattro piccole tasche. Le membrane alari sono bruno-nerastre. La coda \u00e8 lunga e si estende leggermente oltre l'ampio uropatagio. Il primo premolare superiore \u00e8 situato fuori la linea alveolare.\nEcolocazione.\nEmette ultrasuoni ad alto ciclo di lavoro con impulsi a frequenza costante di 154-164 kHz e di breve durata.\nBiologia.\nComportamento.\nSi rifugia singolarmente o in piccoli gruppi in grotte, tunnel minerari, vecchi edifici abbandonati e talvolta nelle cavit\u00e0 degli alberi. Predilige luoghi bui, caldi ed umidi. Si appendono alle pareti separati l'uno dall'altro. I maschi sono presenti nei vivai. Il volo \u00e8 lento e manovrato, l'attivit\u00e0 predatoria inizia tardi la sera.\nAlimentazione.\nSi nutre di insetti volanti come falene e piccoli coleotteri catturati in volo sotto la volta forestale o raccolti sopra la vegetazione.\nRiproduzione.\nGli accoppiamenti avvengono in aprile, le nascite tra ottobre e dicembre e lo svezzamento a met\u00e0 gennaio. Danno alla luce un piccolo alla volta.\nDistribuzione e habitat.\nQuesta specie \u00e8 diffusa in India, Sri Lanka, Indocina meridionale, in Indonesia, nelle Filippine, Nuova Guinea e nell'Australia settentrionale.\nVive nelle foreste pluviali, nelle mangrovie e nei boschi di eucalipto fino a 1.700 metri di altitudine.\nTassonomia.\nSono state riconosciute 7 sottospecie:\nLa sottospecie \"H.a.nicobarulae\" potrebbe essere una forma distinta, mentre gli individui del Tenasserim, nel Myanmar peninsulare, appartengono ad una nuova specie descritta recentemente, \"H.einnaythu\".\nStato di conservazione.\nLa IUCN Red List, considerato il vasto areale, la tolleranza a diversi tipi di habitat, la popolazione presumibilmente numerosa e la presenza in diverse aree protette, classifica \"H.ater\" come specie a rischio minimo (LC)."}
{"id": "4678480", "revid": "767487", "url": "https://it.wikipedia.org/wiki?curid=4678480", "title": "Around the Block", "text": "Around the Block \u00e8 un film del 2013 diretto da Sarah Spillane.\nTrama.\nUn'insegnante di recitazione americana di nome Dino Chalmers, che ha una passione per Shakespeare , ha l'opportunit\u00e0 di lavorare in una scuola a Sydney, in Australia , dove tenta di introdurre il teatro come alternativa alla vita nelle difficili strade di Redfern in Sydney. Incontra uno studente aborigeno di 16 anni di nome Liam, che vive intorno all'isolato di Redfern e vive una vita di droga e violenza. Chalmers offre a Liam la possibilit\u00e0 di una vita senza droghe e violenza, dandogli il comando nella produzione di Amletoe quindi deve scegliere tra perseguire il suo nuovo sogno di recitare o seguire la sua famiglia in un ciclo di criminalit\u00e0. Inoltre, Dino ha una relazione infelice con il suo ragazzo e occasionalmente si ritrova parcheggiata fuori da un negozio per guardare una donna. In seguito viene rivelato che la donna \u00e8 in realt\u00e0 un ex amante di Dino e la relazione \u00e8 andata in pezzi poich\u00e9 Dino non \u00e8 stata in grado di venire a patti con se stessa. Dino in seguito rompe con il suo ragazzo dopo aver fatto sesso con una donna di nome Hannah e si rende conto che non vuole stare con lui. In seguito tenta di riconciliarsi con il suo ex amante, ma si rifiuta perch\u00e9 \u00e8 andata avanti. Liam \u00e8 ricercato per essere interrogato dalla polizia dopo che suo fratello ha ucciso un uomo, la polizia ha permesso a Liam di finire il gioco prima di portarlo via.\nDistribuzione.\nIl primo trailer del film \u00e8 stato distribuito online il 31 agosto, 2013. Il film viene presentato al Toronto International Film Festival il 6 settembre 2013."}
{"id": "4678483", "revid": "287204", "url": "https://it.wikipedia.org/wiki?curid=4678483", "title": "Uadi al-Hitan", "text": ""}
{"id": "4678484", "revid": "287204", "url": "https://it.wikipedia.org/wiki?curid=4678484", "title": "Uadi al-Jarf", "text": ""}
{"id": "4678485", "revid": "287204", "url": "https://it.wikipedia.org/wiki?curid=4678485", "title": "Uadi al-Salam", "text": ""}
{"id": "4678486", "revid": "2014155", "url": "https://it.wikipedia.org/wiki?curid=4678486", "title": "Maria Carolina d'Asburgo-Teschen", "text": "Biografia.\nEra la figlia di Carlo d'Asburgo-Teschen, terzo figlio di Leopoldo II d'Asburgo-Lorena e di Maria Ludovica di Borbone-Spagna, e di sua moglie, Enrichetta di Nassau-Weilburg, figlia di Federico Guglielmo di Nassau-Weilburg.\nSuo padre era il vincitore della Battaglia di Aspern-Essling contro le truppe napoleoniche. Trascorse la sua infanzia a Weilburg, nella Bassa Austria. All'et\u00e0 di quattro anni, sua madre mor\u00ec di scarlattina.\nSuo padre si occup\u00f2 della sua educazione e quella dei suoi fratelli.\nMatrimonio.\nSpos\u00f2, il 21 febbraio 1852, suo cugino l'arciduca Ranieri Ferdinando d'Asburgo-Lorena(1827-1913), figlio dell'arciduca Ranieri Giuseppe d'Asburgo-Lorena, vicer\u00e9 del Regno Lombardo-Veneto, e di Maria Elisabetta di Savoia-Carignano. Ebbero un matrimonio felice ma non ebbero figli.\nAmichevole e informale di natura, Maria Carolina era profondamente religiosa e soffr\u00ec molto il fatto che non ebbe figli propri. Si prese cura dei membri pi\u00f9 giovani della famiglia imperiale che iniziarono a chiamarla \"zia\".\nFond\u00f2 numerose fondazioni per i bambini.\nMorte.\nNel 1854, il marito acquist\u00f2 un grande palazzo a Vienna, dove andarono a vivere.\nNel 1912 la coppia assisti al declino dell'impero. Suo marito mor\u00ec il 27 gennaio 1913. Maria Carolina mor\u00ec il 17 luglio 1915, all'et\u00e0 di 90 anni."}
{"id": "4678487", "revid": "287204", "url": "https://it.wikipedia.org/wiki?curid=4678487", "title": "Uadi al-qura", "text": ""}
{"id": "4678493", "revid": "1573940", "url": "https://it.wikipedia.org/wiki?curid=4678493", "title": "Boris Andreevi\u010d Vil'kickij", "text": "Biografia.\nNato a Pulkovo, sobborgo meridionale di San Pietroburgo, figlio di Andrej Ippolitovi\u010d Vil'kickij (1858-1913) anch'egli cartografo e geodeta, Boris Vil'kickij si \u00e8 laureato presso l'Accademia Navale Kuznetsov di San Pietroburgo, nel 1908. Ha partecipato alla guerra russo-giapponese del 1904-1905. Nel 1913-1915 ha preso parte alla spedizione idrografica artica sulle rompighiaccio \"Tajmyr\", di cui era capitano, e \"Vajga\u010d\", capitanata da P\u00ebtr Alekseevi\u010d Novopa\u0161ennyj, allo scopo di esplorare ulteriormente la rotta del mare del Nord.\nNel 1913, la spedizione ha scoperto la Severnaja Zemlja e Malyj Tajmyr, chiamate rispettivamente \"Terra dello zar Nicola II\" e \"isola dello zarevic Aleksej\", l'isola di Starokadomskij e l'isola che porta il suo nome. Nel 1914-1915, ha fatto il primo viaggio attraverso il passaggio a nord-est, da Vladivostok ad Arcangelo, scoprendo l'isola di Novopa\u0161ennyj (ora isola di \u017dochov). La spedizione \u00e8 arrivata ad Arcangelo il 16 settembre 1915.\nNel 1918, \u00e8 stato nominato capo della prima spedizione idrografica sovietica, che non ebbe mai luogo a causa del sequestro da parte degli interventisti ad Arcangelo. Nel 1920, Vil'kickij \u00e8 emigrato in Gran Bretagna. Nel 1923 e nel 1924, \u00e8 stato nel mare di Kara per spedizioni commerciali su invito delle organizzazioni sovietiche del commercio estero. Tra il 1926 e il 1928 ha lavorato come idrografo nel Congo Belga. \u00c8 morto a Bruxelles nel 1961.\nLuoghi dedicati.\nPortano il nome di Vil'kickij in onore di Boris e del padre Andrej Ippolitovi\u010d:"}
{"id": "4678498", "revid": "61391339", "url": "https://it.wikipedia.org/wiki?curid=4678498", "title": "Carmen Llera Moravia", "text": ""}
{"id": "4678500", "revid": "738436", "url": "https://it.wikipedia.org/wiki?curid=4678500", "title": "Tredici attributi della clemenza divina", "text": ""}
{"id": "4678501", "revid": "212348", "url": "https://it.wikipedia.org/wiki?curid=4678501", "title": "Amico Ricci (storico)", "text": ""}
{"id": "4678513", "revid": "793215", "url": "https://it.wikipedia.org/wiki?curid=4678513", "title": "Francesco Pucci di Sangiuliano", "text": "Biografia.\nDiscendente dell'antica famiglia dei baroni di Sangiuliano (1722), ufficiale borbonico formatosi alla Nunziatella, Francesco Pucci ebbe per maestro il Filangieri.\nSi era distinto difendendo la citt\u00e0 di Catania nel 1849. Nel 1860 prese parte alla spedizione dei Mille, entr\u00f2 poi nell'esercito nazionale.\nFu uno dei cospiratori con cui si era incontrato Francesco Crispi, quando questi, il 4 agosto del 1859, aveva visitato Catania sotto le false spoglie dell'argentino Manuel Pareda, per prendere contatto col Comitato rivoluzionario, in vista degli sviluppi della situazione politica in Sicilia. \nGi\u00e0 nominato Presidente del Magistrato municipale di Catania (fino al 25 agosto del 1860 quando venne sostituito dal barone Felice Spedalieri), fu eletto patrizio (sindaco) di Catania dal 13 giugno 1860 al 14 dicembre 1860.\nDivenne ufficiale del libro \u201cRischi generali\u201d del Banco di Sicilia nel 1875. \nMuore a Catania, nella sua casa di via Caronda, il 6 maggio 1880."}
{"id": "4678514", "revid": "287204", "url": "https://it.wikipedia.org/wiki?curid=4678514", "title": "Uadi-us-Salaam", "text": ""}
{"id": "4678520", "revid": "287204", "url": "https://it.wikipedia.org/wiki?curid=4678520", "title": "Uadi Al-Hitan", "text": ""}
{"id": "4678521", "revid": "486946", "url": "https://it.wikipedia.org/wiki?curid=4678521", "title": "Uadi El-Natrun", "text": ""}
{"id": "4678525", "revid": "287204", "url": "https://it.wikipedia.org/wiki?curid=4678525", "title": "Regione di Uadi Fira", "text": ""}
{"id": "4678527", "revid": "287204", "url": "https://it.wikipedia.org/wiki?curid=4678527", "title": "Governatorato di Uadi al-Jadid", "text": ""}
{"id": "4678528", "revid": "287204", "url": "https://it.wikipedia.org/wiki?curid=4678528", "title": "Uadi Fira", "text": ""}
{"id": "4678529", "revid": "287204", "url": "https://it.wikipedia.org/wiki?curid=4678529", "title": "Uadi al Jadid", "text": ""}
{"id": "4678530", "revid": "287204", "url": "https://it.wikipedia.org/wiki?curid=4678530", "title": "Battaglia di Uadi al-Khazandar", "text": ""}
{"id": "4678531", "revid": "287204", "url": "https://it.wikipedia.org/wiki?curid=4678531", "title": "Battaglia del Uadi al-Batin", "text": ""}
{"id": "4678533", "revid": "287204", "url": "https://it.wikipedia.org/wiki?curid=4678533", "title": "Battaglia dello Uadi Al-Batin", "text": ""}
{"id": "4678534", "revid": "287204", "url": "https://it.wikipedia.org/wiki?curid=4678534", "title": "Dipartimento di Uadi Bissam", "text": ""}
{"id": "4678535", "revid": "287204", "url": "https://it.wikipedia.org/wiki?curid=4678535", "title": "Uadi Bissam", "text": ""}
{"id": "4678536", "revid": "287204", "url": "https://it.wikipedia.org/wiki?curid=4678536", "title": "Dipartimento di Uadi Hawar", "text": ""}
{"id": "4678537", "revid": "126257", "url": "https://it.wikipedia.org/wiki?curid=4678537", "title": "Torre Colombera", "text": ""}
{"id": "4678538", "revid": "287204", "url": "https://it.wikipedia.org/wiki?curid=4678538", "title": "Uadi Hawar", "text": ""}
{"id": "4678545", "revid": "767487", "url": "https://it.wikipedia.org/wiki?curid=4678545", "title": "Torre Colombera (Legnano)", "text": "La Torre Colombera \u00e8 un edificio storico di Legnano. \u00c8 l'unica costruzione giunta sino a noi della Legnano quattrocentesca.\nStoria.\n\u00c8 inglobata in una corte lombarda che sorge tra corso Garibaldi e via Del Gigante, nei pressi della chiesa di San Domenico. Conosciuta anche come \"La Colombera\", deve il suo nome ad uno degli impieghi che nel passato erano spesso svolti in strutture simili, vale a dire l'allevamento dei colombi.\nLa Torre Colombera venne edificata a met\u00e0 del XV secolo come casa di caccia della famiglia nobiliare dei Lampugnani. L'edificio, di forma torreggiante, \u00e8 strutturato in due piani. Nel 1934 Guido Sutermeister si accorse che le pareti interne dell'edificio erano un tempo abbellite da affreschi, che erano per\u00f2 quasi del tutto scomparsi gi\u00e0 all'epoca. I due locali al piano superiore erano infatti decorati, rispettivamente, da raffigurazioni collegate alla storia romana ed alla vita contadina. Il piano terra era invece ornato da affreschi riproducenti gli stemmi di alcune famiglie nobiliari dell'epoca (Lampugnani, Sesti, Visconti, Annoni, Porro e Arconti). Questi emblemi araldici erano poi inseriti all'interno di motivi decorativi. Tali affreschi furono probabilmente dipinti da Gian Giacomo Lampugnani.\nI resti di queste pitture vennero in un primo momento staccati dalla pareti, per poi essere ricollocati nella Torre Colombera nei punti originari insieme a degli affreschi che provenivano da alcuni palazzi rinascimentali legnanesi e che furono salvati da Guido Sutermeister. Gli edifici nobiliari da cui provenivano queste pitture furono infatti demoliti tra gli anni trenta e gli anni settanta del XX secolo. Gli affreschi, che vennero dipinti in periodo compreso tra il XV ed il XVII secolo, furono collocati nella Torre Colombera nel 1990, cio\u00e8 dopo la ristrutturazione dell'edificio. Per quanto concerne invece i palazzi rinascimentali, la Legnano del XV secolo era caratterizzata dalla presenza di molte famiglie nobiliari, come i Lampugnani, i Vismara ed i Corio, i quali eressero diverse dimore gentilizie che si affiancarono alle residenze nobiliari gi\u00e0 esistenti, come il castello di Legnano e palazzo Leone da Perego. L'epoca d'oro di questi palazzi termin\u00f2 nel XVII secolo con il declino dell'importanza strategica di Legnano, che si trasform\u00f2 infatti in un semplice centro agricolo. Con il passare del tempo queste ville cambiarono di propriet\u00e0 e diventarono infine le residenze di contadini, i quali non si curarono di conservare gli ambienti di pregio cagionando quindi la decadenza degli edifici stessi e, di conseguenza, anche il deterioramento delle pitture."}
{"id": "4678546", "revid": "155634", "url": "https://it.wikipedia.org/wiki?curid=4678546", "title": "Australian Championships 1961 - Doppio femminile", "text": "Mary Reitano e Margaret Smith Court hanno battuto in finale Mary Hawton e Jan Lehane 6-4, 3-6, 7-5."}
{"id": "4678547", "revid": "287204", "url": "https://it.wikipedia.org/wiki?curid=4678547", "title": "Governatorato di Uadi al Jadid", "text": ""}
{"id": "4678549", "revid": "287204", "url": "https://it.wikipedia.org/wiki?curid=4678549", "title": "Uadi el-Jarf", "text": ""}
{"id": "4678554", "revid": "126257", "url": "https://it.wikipedia.org/wiki?curid=4678554", "title": "La Colombera", "text": ""}
{"id": "4678555", "revid": "2056951", "url": "https://it.wikipedia.org/wiki?curid=4678555", "title": "Sole a catinelle", "text": "Sole a catinelle \u00e8 un film del 2013 diretto da Gennaro Nunziante e interpretato da Checco Zalone. \u00c8 il terzo film che ha come protagonista il comico pugliese.\nTrama.\nChecco Zalone \u00e8 un trentaseienne emigrato da un trentennio al nord Italia dal meridione, che lavora come cameriere in un hotel di grande lusso sul Canal Grande a Venezia ed ha una passione per l'alta finanza; vive a Padova, \u00e8 sposato con l'operaia siciliana Daniela Parisi e ha un figlio, Nicol\u00f2, ragazzino di 10 anni intelligente e studioso. Nel 2013, proprio nel giorno in cui la moglie perde il lavoro a causa della chiusura della fabbrica per via della grande recessione, Checco decide di licenziarsi dal suo impiego perch\u00e9 lo reputa poco stimolante e sottopagato, mettendosi quindi alla ricerca di un'occupazione pi\u00f9 redditizia, e finisce per trovare impiego come venditore porta a porta presso l'azienda che vende l'aspirapolvere \"Fata Gaia\". All'inizio le cose vanno molto bene, perch\u00e9 Checco vende l'elettrodomestico a tutte le sue numerose zie e cugine e, con i soldi guadagnati, compra a credito una lunga serie di oggetti molto lussuosi; l'unico acquisto che non effettua \u00e8 quello di un'automobile nuova, perch\u00e9 adora la sua BMW ormai vecchia di vent'anni e preferisce investire nella manutenzione di tale mezzo.\nA un certo punto Checco non \u00e8 pi\u00f9 in grado di adempiere ai pagamenti perch\u00e9 non riesce a trovare clienti nuovi, pertanto tutte le sue propriet\u00e0 vengono pignorate da Equitalia e la societ\u00e0 finanziaria \"Fido Fly\" gli fa pressione affinch\u00e9 paghi le 48 rate mancanti. Umiliata ed arrabbiata per questa situazione, la moglie lo caccia di casa e va a vivere dai suoi genitori portando Nicol\u00f2 con s\u00e9. Dal momento che Nicol\u00f2 vuole stare un po' anche con il padre, Checco gli fa una promessa: se nella pagella di fine anno a scuola prender\u00e0 tutti dieci, gli regaler\u00e0 una vacanza estiva da sogno. Naturalmente Checco azzarda solo per renderlo felice, essendo convinto che non ci riuscir\u00e0, dato che a scuola prende sempre voti intorno al nove. Nicol\u00f2 per\u00f2 si impegna a fondo e riesce invece ad ottenere una pagella perfetta.\nChecco, non avendo i soldi per regalare a Nicol\u00f2 la vacanza promessa, cerca di convincere la maestra ad abbassare almeno uno dei voti, ma l'insegnante \u00e8 inflessibile; non sentendosela di deludere Nicol\u00f2, decide di andare a Casacalenda, in Molise, sua terra d'origine, facendosi ospitare dalla zia Ritella, che non vedeva da quando era piccolo: in questo modo spera di non spendere neanche un euro e al tempo stesso di cercare di vendere aspirapolvere ad altre anziane parenti. Le cose tuttavia si mettono male per lui: Ritella si dimostra estremamente avara (si \u00e8 arrabbiata per aver ricevuto una bolletta elettrica con valore superiore a \"5 euro\") e lo opprime, le vecchie zie sono tutte morte o emigrate in Canada, Nicol\u00f2 non gradisce affatto la noiosa destinazione (nel paese lui \u00e8 l'unico bambino, addirittura gli anziani abitanti del paese dimostrano di non sapere neppure cosa sia un bambino) e nemmeno il cugino di Checco, Onofrio, riesce a risollevarli (e tra l'altro aveva gi\u00e0 acquistato tempo prima un aspirapolvere della ditta di Checco).\nStanco della situazione in cui si trova e ormai consapevole delle reali intenzioni del padre, Nicol\u00f2 chiede aiuto alla madre, che gli propone di partire insieme alla famiglia di una sua collega, dicendogli di farsi portare al porto di Piombino per unirsi a loro. Dopo una discussione tra Checco e il bambino, inizialmente intenzionato a seguire il consiglio della madre, Nicol\u00f2 decide all'ultimo minuto di restare con il padre. Arrivati in Toscana, durante il viaggio di ritorno, Nicol\u00f2 nota il cartello indicatore di uno zoo; i due scendono dalla macchina ed incontrano un bambino di nome Lorenzo, che soffre di mutismo selettivo, ma Checco con i suoi modi rustici riesce a farlo parlare. Zoe, la madre del bambino, \u00e8 una giovane ed elegante donna francese che, per senso di gratitudine e per cercare di far sbloccare il bambino, invita Checco e Nicol\u00f2 nella sua bella villa; successivamente, colpita dalla simpatia dell'ospite, lo conduce a feste e incontri esclusivi con industriali e VIP.\nZoe \u00e8 infatti una donna molto ricca, in quanto lei e sua madre Juliette sono proprietarie al 33% di un'azienda che vuole comprare proprio la finanziaria con cui Checco \u00e8 indebitato, la \"Fido Fly;\" quest'acquisizione \u00e8 caldeggiata da due loschi amici della madre di Zoe, Piergiorgio Bollini e Vittorio Manieri. Durante un loro meeting informale Checco, seppur non invitato, parla negativamente della Fido Fly, dicendo che si tratta di un'impresa vicina al fallimento: i due non gli danno retta, ma poco dopo si devono ricredere quando leggono sul giornale che la ditta ha avuto un \"crack.\" A questo punto, gelosi dell'ascendente che lo sgrammaticato \"parvenu\" ha nei confronti di Zoe, cercano di ingraziarselo regalandogli sigari, invitandolo a giocare a golf e facendolo partecipare a una riunione massonica.\nA un certo punto Vittorio e Checco appaiono insieme in televisione, nel programma \"L'Estate dei VIP\", in cui, a bordo di un lussuoso yacht, discutono se siano migliori gli spumanti secchi o quelli frizzanti: qui si scopre che Vittorio in realt\u00e0 \u00e8 il datore di lavoro che ha licenziato Daniela, la quale, furiosa per la nuova frequentazione dell'ex marito, gli manda un messaggio con un filmato in cui gli fa credere per ripicca di avere un nuovo compagno (un sindacalista della sua azienda). Checco, disgustato da questo individuo, viene preso dallo sconforto e decide di abbandonare la villa di Zoe per tornare a casa, riaccompagnando Nicol\u00f2 da sua madre, rievocando al contempo alla sua maniera i bei momenti passati con lei; nel frattempo si vede il dottor Surace, il capo di Checco, che lo licenzia perch\u00e9 da quando \u00e8 partito non ha venduto nemmeno un articolo.\nMesi dopo, si scopre che la telefonata effettuata da Checco dal telefono di Manieri e ascoltata dalla finanza che teneva gi\u00e0 da tempo sotto controllo lui e Bollini ha portato alla scoperta di tutti i reati finanziari dei due, che per questo sono finiti in prigione. Zoe, prese in mano le redini della fabbrica di famiglia dove lavorava Daniela, tiene un discorso di riapertura a tutte le impiegate precedentemente licenziate e riassunte, sperando nel loro aiuto per tornare a lavorare con impegno e seriet\u00e0. All'inaugurazione sono presenti anche Nicol\u00f2 e Checco, il quale, vestito da sindacalista comunista, tiene un discorso (che gli \u00e8 stato scritto dal figlio) nel quale si schiera dalla parte delle operaie e descrive con parole toccanti il suo amore per la moglie, dicendosi disposto a tutto pur di tornare insieme. La donna accetta e la famiglia Zalone si ristabilisce, con Daniela che riprende a fare l'operaia e Checco che, assunto da Zoe nel reparto commerciale dell'azienda, si occupa sia del lavoro che delle faccende domestiche.\nPersonaggi.\nChecco Zalone: \u00e8 il protagonista del film, uomo trentaseienne con una crisi finanziaria a dir poco alta.\nNonostante sia testardo, alcune volte egoista e maleducato, vuole comunque molto bene alla sua famiglia in particolare Nicol\u00f2 e Daniela. Alla fine riuscir\u00e0 a sconfiggere la crisi.\nNicol\u00f2 Zalone: \u00e8 il co-protagonista del film e figlio di Checco e Daniela. \u00c8 un ragazzo di 10 anni intelligente, giocherellone, educato, gentile, sincero. Inizialmente ha un rapporto freddo col padre, ma poi quando incontrano Zo\u00e8 si divertir\u00e0 da matti con lui, mostrando al padre quanto bene provi nei suoi confronti e come lo consideri un \u201csuper\u201d pap\u00e0.\nDaniela Parisi: la protagonista femminile del film. Ex Moglie di Checco e Mamma di Nicol\u00f2. Ama tanto il figlio e prova ancora sentimenti per il suo ex marito, sebbene lei lo abbia lasciato per la crisi. Alla fine i 2 si rimetteranno insieme e sconfiggeranno la crisi.\nZo\u00e8: \u00e8 una donna francese mamma di Lorenzo ricca e milionaria. Per riconoscenza verso Checco e Nicol\u00f2, offrir\u00e0 una vacanza incredibile ai due per tenerli con s\u00e9 e il figlio, data l'influenza benefica che hanno su Lorenzo. Sembra provare qualcosa per Checco, ma accetta il suo voler rimettere insieme la famiglia.\nLorenzo: un ragazzino affetto dal mutismo selettivo, viene \"sbloccato\" da Checco e Nicol\u00f2, con cui gioca molto e che diventer\u00e0 il suo migliore amico.\nVittorio Manieri: \u00e8 il nuovo compagno della madre di Zoe ed il braccio destro di Piergiorgio Bollini. In un primo momento si mostrer\u00e0 diffidente nei confronti di Checco, ma quando si render\u00e0 conto del talento finanziario che possiede ed equivocando il lavoro di Zalone circa le pulizie, cerca di coinvolgerlo nei suoi loschi piani. Alla fine sar\u00e0 incastrato insieme a Bollini per i suoi traffici per merito di Checco, seppur involontariamente.\nPiergiorgio Bollini: un perfido imprenditore, a detta di Zoe caro amico di suo padre quand'era ancora in vita e che si scoprir\u00e0 invischiato nei loschi piani di Manieri. Sar\u00e0 lui a proporre a Vittorio di lavorarsi Checco cos\u00ec da averlo dalla sua parte. Alla fine sar\u00e0 incastrato insieme a Manieri per i suoi traffici per merito di Checco, seppur involontariamente.\nGaia: la figlia di Checco e Daniela e sorella di Nicol\u00f2, nata alla fine del film. Compare in alcuni fotogrammi alla fine del film sulle note della canzone Benvenuta Gaia durante i titoli di coda. \nZia Ritella: \u00e8 la zia molisana di Checco. Vive in una casa sperduta nel nulla che ha riempito di santini e foto di defunti. \u00c8 molto avara e per questo \u00e8 infastidita dal soggiorno di Checco e Nicol\u00f2 presso casa sua.\nProduzione.\nLe riprese si sono svolte nell'estate 2013 a Quinto Vicentino presso la societ\u00e0 FORALL, presso il Net Center e in altre zone a Padova, Venezia, Monselice, Valsanzibio di Galzignano, Santa Margherita Ligure, a Petrella Tifernina, Sepino, Casacalenda, Limosano, Provvidenti e in Toscana (l'abbazia di San Galgano, Magliano in Toscana, Monte Argentario, la laguna di Orbetello ed il porto di Piombino). La post-produzione \u00e8 stata effettuata da Reset VFX S.r.l.\nDistribuzione.\nIl film \u00e8 uscito nelle sale cinematografiche il 31 ottobre 2013 distribuito da Medusa Film.\nAccoglienza.\nIncassi.\nA fronte degli 8 milioni di euro di budget, il film ha riscosso un enorme successo di pubblico. Soltanto nei primi quattro giorni di programmazione il film (distribuito in 1250 copie) ha incassato pi\u00f9 di 18,6 milioni di euro con pi\u00f9 di 2,7 milioni di biglietti venduti, risultando il miglior incasso cinematografico in Italia del 2013. In sette giorni incassa 23 milioni di \u20ac.\nDopo 11 giorni di programmazione (dal 31 ottobre al 10 novembre 2013), il film ha incassato circa 34,55 milioni di euro con quasi 5,2 milioni di biglietti venduti. Il 16 novembre 2013 il film raggiunge 40 milioni di euro. In soli 18 giorni di programmazione (dal 31 ottobre al 17 novembre 2013) il film incassa 43,795 milioni di euro circa con circa 6,8 milioni di biglietti staccati, superando cos\u00ec gli incassi del precedente film di Zalone \"Che bella giornata\" divenendo dunque il film italiano di maggior successo commerciale di sempre e il terzo miglior incasso di sempre.\nDopo 25 giorni di programmazione, il film raggiunge 48 milioni di euro di incassi con quasi 7,4 milioni di biglietti venduti, avvicinandosi sempre pi\u00f9 al secondo posto tra i film con maggiori incassi di tutti i tempi in Italia (in vetta \"Avatar\", con quasi 65 milioni di euro, seguito da \"Titanic\", sempre di James Cameron, con circa 50 milioni). Il 28 novembre vengono raggiunti i 7.499.124 biglietti venduti scavalcando di conseguenza \"Titanic\", solamente \"Avatar\" ha venduto pi\u00f9 biglietti del cinema in Italia.\nIl 4 dicembre 2013 il film supera gli incassi di \"Titanic\" e arriva al secondo posto dei film con maggiori incassi in Italia, dietro ad \"Avatar\" anche se la pellicola di Zalone ha superato anche quest'ultimo come numero di spettatori (il film di James Cameron aveva un prezzo del biglietto maggiore rispetto a \"Sole a catinelle\" perch\u00e9 era in 3D). Lo stesso giorno il film vince il Biglietto d'oro come \"Film pi\u00f9 visto del 2013\". Al 31 dicembre 2013 gli incassi totali hanno raggiunto 51.763.459 euro con un totale di 7.992.539 di spettatori. Ad agosto 2014, a conclusione della stagione cinematografica 2013-2014, il film risulta il maggior incasso dell'annata.\nAl 2020 \"Sole a catinelle\" occupa il terzo posto tra i film con maggiori incassi in Italia.\nCritica.\nSecondo alcuni critici uno dei punti di forza del film \u00e8 rappresentato dalle numerosissime gag e dalle \u00abcanzoncine\u00bb, frequenti nei film di Zalone, che contribuiscono a creare un'atmosfera leggera e ironica. Sul \"Giornale\" il film viene definito \u00abuno scacciapensieri travolgente e dissacrante\u00bb. Alcune testate definiscono il film uno \"one-man-show\", considerando la figura di Zalone come centrale ed indispensabile all'interno della pellicola. Secondo \"Il Sole 24 ORE\" questo film ha il merito di aver dimostrato che si pu\u00f2 ridere anche di un periodo di crisi finanziaria, annullando la definizione dell'economia come \"scienza triste\". Il quotidiano economico definisce la pellicola \u00abla favola divertente dell'Italia che vuole girare pagina\u00bb \"Panorama \"recensisce il film accentuando il fatto che \u00abfa ridere tutti di gusto pieno e verace, sonoramente e all'unisono, senza vergogna\u00bb.\nSu \"Repubblica \"si parla di \u00abironia tagliente di Zalone\u00bb, che \u00absi scaglia contro molti ambienti: quelli cinematografici, quelli industriali, quelli radical chic, quelli filantropici\u00bb. Sul \"Corriere della Sera\" Paolo Mereghetti ha criticato la tendenza di Zalone a seguire lo stile cinematografico di Tot\u00f2. Nello stesso articolo viene giudicato negativamente anche il sistema dei personaggi del film che risulterebbe, a detta del critico, troppo incentrato sulla figura del protagonista. Il \"Fatto Quotidiano\" ha criticato \"Sole a catinelle \"perch\u00e9 \u00abci restituisce un'Italia com'\u00e8 e non come dovrebbe essere\u00bb, e ha respinto qualsiasi paragone tra Zalone e Tot\u00f2 o Alberto Sordi, giudicando negativamente il successo della pellicola (\u00abfa tristezza\u00bb). In un articolo pubblicato sullo stesso giornale viene affermato che, nonostante il successo riscosso, non si possa assolutamente parlare di \u00abrinascita del cinema italiano\u00bb.\nSu \"La Stampa\" Zalone viene definito \u00abcampione di umorismo trash\u00bb mentre il film viene inteso come un avvicinamento al \u00absegmento pi\u00f9 scontato del filone commedia all'italiana Anni Duemila\u00bb. \"L'Espresso\" parla della pellicola come espressione del \u00abpopulismo solare\u00bb: il film vuole colpire \u00able categorie del ricco, del colto, del raffinato\u00bb, che \u00abvengono messe in un solo grande mazzo e continuamente bersagliato [...] a tutto vantaggio di un pubblico che, in tempi di crisi, \u00e8 particolarmente disposto a detestare i privilegi, dunque a deriderli\u00bb. Secondo il critico Zalone, nei suoi film, diventa una sorta di \u00absupereroe del popolo\u00bb che esprime una comicit\u00e0 \u00abantidepressiva\u00bb ma, per sua stessa natura, povera di valori. Il quotidiano \"Il manifesto\" elogia Checco Zalone, annoverato tra \u00abi comici popolari scippati dalla destra alla sinistra\u00bb, e la sua pellicola \"Sole a catinelle\", nella quale \u00absi vedono delle bandiere rosse e si parla dei risultati di vent'anni di berlusconismo\u00bb. Il giornalista aggiunge che \u00abin nessun film italiano degli ultimi anni si \u00e8 mai tentata una cosa simile. N\u00e9 si \u00e8 mai osato parlare di comunismo e di fabbriche occupate\u00bb.\nSu \"Movieplayer.it\" il film \u00e8 descritto dalla \u00abstruttura sempre uguale\u00bb anche se \u00abil tocco in pi\u00f9 [...] arriva da una maggiore (e migliore) concertazione della storia\u00bb rispetto ad altre pellicole dello stesso Zalone. Il sito \"MYmovies\" si \u00e8 soffermato, in particolare, sull'interpretazione del protagonista affermando che \u00abZalone [...] non si mette certo sopra il suo mondo cafone, \u00e8 \"primus inter pares\", \"disgraziato e stronzo\" come gli altri, ma certo simpatico e travolgente\u00bb. La \"Rivista del Cinematografo\", nella sua recensione, sostiene che \u00absi pu\u00f2 fare meglio, ma Zalone \u00e8 qui e ora la meglio cosa capitata di recente al nostro cinema da ridere\u00bb. Renato Brunetta ha scritto su Twitter: \u00abZalone esprime in pieno la filosofia positiva, generosa, anticomunista, moderata, serena di Berlusconi e di Forza Italia\u00bb. Punto di vista peraltro non condiviso dal comico, che ha risposto: \u00abLa sua interpretazione \u00e8 un po' troppo alta, anche se per Brunetta \u00e8 un ossimoro\u00bb.\nPremi.\nIl 22 febbraio 2014 il film ha vinto l'undicesima edizione del Monte-Carlo Film Festival de la Com\u00e9die, la rassegna cinematografica internazionale ideata da Ezio Greggio e interamente dedicata alla commedia.\nRemake stranieri.\nIn Spagna \u00e8 stato girato un remake del film nel 2018, con il titolo \"El mejor verano de mi vida\", per la regia di Dani de la Orden."}
{"id": "4678557", "revid": "287204", "url": "https://it.wikipedia.org/wiki?curid=4678557", "title": "Fran\u00e7ois Eisen", "text": "Biografia.\nPadre di Charles e Louis Eisen, fu apprendista di Pierre Roger nel 1705-1706 a Valenciennes e nel 1716 divenne membro della locale Corporazione di San Luca. Nel 1732 ritorn\u00f2 a Bruxelles, dove oper\u00f2 fino al 1745. Nello stesso anno si trasfer\u00ec a Parigi dove rimase e lavor\u00f2 fino al 1778.\nDipinse soggetti di genere, in particolare relativi alla pesca, allegorici, mitologici, paesaggi e ritratti. Riprese soggetti resi popolari da altri artisti, come Fran\u00e7ois Boucher e Jean-Honor\u00e9 Fragonard: giochi, venditori di cialde e sultani, con cui probabilmente realizzava quadri da studiolo per mercanti d'arte in base alle richieste della ricca borghesia. Esegu\u00ec numerose acqueforti da opere del Rubens, tra cui \"Ges\u00f9 Cristo dona le chiavi a san Pietro\".\nFu suo allievo il figlio Charles."}
{"id": "4678558", "revid": "767487", "url": "https://it.wikipedia.org/wiki?curid=4678558", "title": "Eugen Freier", "text": ""}
{"id": "4678559", "revid": "61391937", "url": "https://it.wikipedia.org/wiki?curid=4678559", "title": "Parrocchie civili", "text": ""}
{"id": "4678561", "revid": "155634", "url": "https://it.wikipedia.org/wiki?curid=4678561", "title": "Australian Championships 1961 - Doppio misto", "text": "Jan Lehane e Bob Hewitt hanno battuto in finale Mary Reitano e John Pearce 9-7, 6-2."}
{"id": "4678563", "revid": "580", "url": "https://it.wikipedia.org/wiki?curid=4678563", "title": "Enrico Patern\u00f2 Castello di Carcaci", "text": "Biografia.\nFiglio terzogenito di Giovanni Maria Domenico, nobile dei duchi di Carcaci, e di Eleonora Guttadauro dei principi di Emmanuel e Reburdone, nacque a Firenze il 24 novembre 1840. Nel 1872 spos\u00f2 Carmela Spitaleri Grimaldi dei baroni di Muglia, da cui ebbe due figli.\nDa assessore del Comune di Catania assieme ai marchesi del Toscano e di Sant'Alfano, i baroni Spitaleri e Zappal\u00e0 Asmundo, l'ingegnere Bernardo Gentile Cusa, guid\u00f2 l'elenco di notabili che protestarono \u00ab\"per l'impossibilit\u00e0 a resistere senza aiuti del governo\"\u00bb di fronte alla caduta dei prezzi agricoli, dello zolfo e alla simultanea restrizione del credito. \nDivenne sindaco di Catania, carica che ricopr\u00ec dal 26 ottobre 1882 al 27 agosto 1883: fra le iniziative volte a fronteggiare l'epidemia colerica istitu\u00ec quattro commissioni delle quali furono chiamati a farne parte i pi\u00f9 illustri professori, medici, farmacisti.\nGli fu concesso con Regie lettere patenti del 21 giugno 1881 il titolo di \"I Duca Patern\u00f2 Castello Guttadauro\"."}
{"id": "4678564", "revid": "212348", "url": "https://it.wikipedia.org/wiki?curid=4678564", "title": "Koneru Humpy", "text": ""}
{"id": "4678567", "revid": "831312", "url": "https://it.wikipedia.org/wiki?curid=4678567", "title": "Alexandre Geniez", "text": "Carriera.\nPassato professionista nel 2010 con la Skil-Shimano (divenuta Argos-Shimano nel 2012), con questa squadra ottiene un unico successo, la quarta tappa del Giro d'Austria 2011, e si classifica secondo al Tour de Luxembourg nello stesso anno.\nNel 2013 si trasferisce al team World Tour FDJ: durante l'anno partecipa al suo primo Tour de France e vince la quindicesima tappa della Vuelta a Espa\u00f1a in solitaria a Peyragudes. Nel 2015 si aggiudica la Tro-Bro L\u00e9on e una frazione e la classifica finale del Tour de l'Ain. Durante l'anno si piazza anche nono al Giro d'Italia, risultando il miglior francese. Nel 2016, oltre a vincere un'altra tappa al Tour de l'Ain, si aggiudica la terza frazione della Vuelta a Espa\u00f1a.\nNel 2017 passa al team AG2R La Mondiale. Nel finale di stagione si impone nella Tre Valli Varesine vincendo uno sprint a tre corridori davanti a Thibaut Pinot e Vincenzo Nibali. \nL'anno successivo vince alla prima gara stagionale, imponendosi al Grand Prix Cycliste la Marseillaise. In febbraio ottiene la vittoria in una tappa e nella generale del Tour La Provence partecipa al Giro d'Italia dove conclude all'undicesimo posto in classifica generale. Successivamente, partecipa alla Vuelta a Espa\u00f1a 2018, vincendo la 12\u00aa tappa grazie alla fuga di giornata battendo tutti i suoi compagni d'avventura in volata. \nNel 2019, coglie la prima vittoria stagionale al Tour de l'Ain imponendosi sul traguardo del Col de la Faucille."}
{"id": "4678574", "revid": "1442080", "url": "https://it.wikipedia.org/wiki?curid=4678574", "title": "Australian Championships 1962 - Doppio femminile", "text": "Robyn Ebbern e Margaret Smith Court hanno battuto in finale Darlene Hard e Mary Reitano 6-4, 6-4."}
{"id": "4678578", "revid": "767487", "url": "https://it.wikipedia.org/wiki?curid=4678578", "title": "Ercole de Maria", "text": "Biografia.\nNato da Guido De Maria, crebbe artisticamente nella scuola di Giovan Francesco Gessi per poi passare verso il 1630 alla scuola del maestro Guido Reni dove eccelse come copista.\nCos\u00ec il Malvasia descrisse Ercole:\n\u00abnon fu egli grand'uomo, e da se poco far seppe, ma copiava ben poi le cose di quest'ultimo (Guido Reni) in modo che nissuno di quella gran scuola da quelle del maestro distinguerle talor sapea ...\u00bb."}
{"id": "4678580", "revid": "858648", "url": "https://it.wikipedia.org/wiki?curid=4678580", "title": "La principessa e il guerriero", "text": ""}
{"id": "4678581", "revid": "1442080", "url": "https://it.wikipedia.org/wiki?curid=4678581", "title": "Australian Championships 1962 - Doppio misto", "text": "Lesley Turner e Fred Stolle hanno battuto in finale Darlene Hard e Roger Taylor 6-3, 9-7."}
{"id": "4678582", "revid": "767487", "url": "https://it.wikipedia.org/wiki?curid=4678582", "title": "Giorni di fuoco (film 1964)", "text": "Giorni di fuoco (\"Winnetou - 2. Teil\") \u00e8 un film del 1964 diretto da Harald Reinl.\nLa pellicola, con protagonisti Pierre Brice, Lex Barker, Mario Girotti/Terence Hill, Anthony Steel e Karin Dor, \u00e8 la trasposizione cinematografica del romanzo omonimo, scritto da Karl May. Fa parte della saga di \"Old Shatterand e Winnetou\", iniziato dal film \"Il tesoro del lago d'argento\" del 1962, ed \u00e8 il seguito di \"La valle dei lunghi coltelli\" (1963).\nTrama.\nWinnetou, capo degli indiani Apache, si reca all'accampamento degli indiani Assiniboin, ove, per favorire la pace tra i nativi americani e i coloni, convince il capo a risparmiare la vita a tre soldati statunitensi fatti prigionieri. Fra questi ultimi si trova il giovane tenente Merrill, il quale, a garanzia delle trattative di pace, si impegna a sposare Ribanna, la figlia del capo degli Assiniboin. Anche Winnetou \u00e8 in realt\u00e0 innamorato di Ribanna, che lo ricambia e vorrebbe fuggire con lui, ma l'Apache le ordina invece di sposare Merrill, perch\u00e9 la pace \u00e8 troppo importante.\nIntanto il bandito Bud Forrester, volendosi impadronire di un giacimento di petrolio in territorio indiano, attacca a tradimento e massacra un villaggio di Ponca. Old Shatterhand, assieme al viaggiatore inglese lord Castlepool, lo affronta a New Venango, ma quello riesce a scappare. Per sabotare la pace, Forrester attacca un convoglio di pionieri e invia un suo uomo a Fort Niobara, comandato dal padre di Merrill, accusando gli Assiniboin dell'azione. Grazie a Old Shatterhand e Castlepool per\u00f2 i soldati statunitensi trovano la traccia ai veri colpevoli. Forrester \u00e8 costretto alla fuga e prende in ostaggio Merrill e Ribanna. ma Winnetou riesce attraverso un passaggio segreto a penetrare nel rifugio del bandito e liberare i prigionieri. Forrester viene infine ucciso dai Ponca superstiti del suo attacco.\nDistribuzione.\nLa pellicola usc\u00ec nelle sale tedesche il 17 settembre 1964."}
{"id": "4678583", "revid": "1543377", "url": "https://it.wikipedia.org/wiki?curid=4678583", "title": "Campionato del mondo femminile di scacchi 2013", "text": "Il campionato del mondo femminile di scacchi 2013 \u00e8 stato un \"match\" tra la campionessa mondiale in carica, l'ucraina Anna U\u0161enina, e la cinese Hou Yifan, gi\u00e0 campionessa tra il 2010 e il 2012. Hou Yifan ha riconquistato il titolo battendo 5,5-1,5 la campionessa uscente, dopo sette delle dieci partite previste.\nSi \u00e8 svolto a Taizhou, in Cina, tra il 10 e il 20 settembre.\nQualificazioni.\nSecondo il ciclo mondiale femminile introdotto nel 2010, il campionato mondiale 2013 prevede una sfida tra la campionessa in carica (vincitrice del mondiale 2012, svoltosi con un torneo ad eliminazione diretta), ed una sfidante, scelta attraverso un \"Grand Prix\" composto da sei tornei: ognuna delle giocatrici che vi prendono parte partecipa a quattro dei sei tornei, che si svolgono con la formula del girone all'italiana tra dodici giocatrici. Il piazzamento nel torneo fornisce un certo numero di punti; la classifica finale \u00e8 determinata con la somma dei migliori tre punteggi ottenuti.\nLe localit\u00e0 e le date dei sei tornei sono state le seguenti:\nPartecipanti.\nPartecipanti come sostitute per singoli tornei sono state Tan Zhongyi, Lilit' Mkrt\u010dyan, Monika So\u0107ko, Nino Khurtsidze e K\u00fcbra \u00d6zt\u00fcrk.\nJudit Polg\u00e1r, la giocatrice con l'Elo pi\u00f9 alto, ha rifiutato la partecipazione.\nRisultati.\nIl punteggio in grassetto indica la vittoria del torneo; il punteggio tra parentesi \u00e8 il peggiore, di cui non \u00e8 tenuto conto per la classifica finale. Sotto la linea verde sono poste le giocatrici che hanno partecipato come sostitute ad un solo torneo.\nCampionato mondiale.\nIl campionato del mondo si \u00e8 svolto al meglio delle 10 partite; il tempo di riflessione era di 90 minuti per le prime 40 mosse pi\u00f9 30 minuti per finiee, con 30 secondi di incremento a mossa. In caso di parit\u00e0, erano previsti spareggi \"rapid\" ed eventualmente lampo."}
{"id": "4678585", "revid": "1442080", "url": "https://it.wikipedia.org/wiki?curid=4678585", "title": "Australian Championships 1963 - Doppio femminile", "text": "Robyn Ebbern e Margaret Smith Court hanno battuto in finale Jan Lehane e Lesley Turner 6-1, 6-3."}
{"id": "4678592", "revid": "858648", "url": "https://it.wikipedia.org/wiki?curid=4678592", "title": "Scorpione rosso", "text": ""}
{"id": "4678601", "revid": "767487", "url": "https://it.wikipedia.org/wiki?curid=4678601", "title": "Marco Antonio Foscolo", "text": "\u00c8 noto esclusivamente per la commedia \"Fortunato\" (1669), ispirata a modelli italiani e caratterizzata dal lieto fine."}
{"id": "4678602", "revid": "278830", "url": "https://it.wikipedia.org/wiki?curid=4678602", "title": "UBC fumetti", "text": ""}
{"id": "4678604", "revid": "124123", "url": "https://it.wikipedia.org/wiki?curid=4678604", "title": "Giulio Raffaele", "text": "Figlio di Federico Raffaele, diresse l\"'Istituto Ettore Marchiafava\" e nel 1972 fu nominato socio dei Lincei. Nel 1936, durante uno studio sulla malaria, dimostr\u00f2 che i plasmodi degli uccelli presentano una fase del ciclo parassita detta \"fase esoeritrocita\".\nNel 1969 ha ricevuto un Premio Feltrinelli per la Medicina dall'Accademia dei Lincei."}
{"id": "4678607", "revid": "155634", "url": "https://it.wikipedia.org/wiki?curid=4678607", "title": "Australian Championships 1963 - Doppio misto", "text": "Margaret Smith Court e Ken Fletcher hanno battuto in finale Lesley Turner e Fred Stolle 7-5, 5-7, 6-4."}
{"id": "4678612", "revid": "120730050", "url": "https://it.wikipedia.org/wiki?curid=4678612", "title": "Sinagoga grande corale di Hrodna", "text": "La sinagoga grande corale di Hrodna, costruita tra il 1902 e 1905, \u00e8 situata a Hrodna, in Bielorussia.\nStoria.\nHroda (Grodno) \u00e8 una dei luoghi storici della presenza ebraica nella regione sin dal XVI sec. Una prima sinagoga fu costruita a Hrodna in legno in stile barocco nel 1575-80 su progetto dell'architetto italiano Santi Gucci. Quando essa bruci\u00f2 nel 1677 fu ricostruita al suo posto. Quando un altro incendio scoppi\u00f2 nel 1899, la comunit\u00e0 locale incaric\u00f2 l'architetto Ilya Frounkin di preparare il progetto di un nuovo edificio. La popolazione ebraica di Grodno era allora di circa 30.000 unit\u00e0, pi\u00f9 del 60% degli abitanti della citt\u00e0.\nFrounklin ide\u00f2 un grande edificio monumentale che all'esterno si presenta con una massiccia ma elegante struttura in stile eclettico, mentre l'interno riprende uno schema tradizionale delle sinagoghe polacche con una sala a pianta centrale con quattro grandi colonne che delimitano al centro l'area del leggio, sorreggendo i soffitti a volta, riccamente decorati con rilievi a stucco.\nDurante l'occupazione tedesca della Bielorussia (1941-1944), il ricco interno dell'edificio sub\u00ec gravi danni e gli arredi andarono perduti. I tedeschi utilizzarono il grande edificio come centro di raccolta per le deportazioni.\nNel dopoguerra, scomparsa con l'Olocausto la ricca presenza ebraica della regione, l'edificio fu utilizzato come magazzino per tutta l'era sovietica (1944-1991).\nNel 1991, l'edificio \u00e8 stato restituito alla piccola comunit\u00e0 religiosa ebraica locale. Attualmente (2013), dopo decenni di degrado, la sinagoga \u00e8 oggetto di importanti restauri, che stanno lentamente restituendo all'edificio il suo antico splendore."}
{"id": "4678613", "revid": "154893", "url": "https://it.wikipedia.org/wiki?curid=4678613", "title": "Storia del diritto romano", "text": ""}
{"id": "4678615", "revid": "1442080", "url": "https://it.wikipedia.org/wiki?curid=4678615", "title": "Australian Championships 1964 - Doppio femminile", "text": "Judy Tegart Dalton e Lesley Turner hanno battuto in finale Robyn Ebbern e Margaret Smith Court 6-4, 6-4."}
{"id": "4678619", "revid": "117374656", "url": "https://it.wikipedia.org/wiki?curid=4678619", "title": "3D Manufacturing Format", "text": "3D Manufacturing Format (3MF) \u00e8 un formato di file basato su XML per la stampa 3D, sviluppato con l'obiettivo di diventare il formato di esportazione standard, e sostituire il formato STL, pi\u00f9 pesante e senza la possibilit\u00e0 di esportare texture superficiali.\nIl formato \u00e8 stato sviluppato dal consorzio 3MF, formato dalle principali aziende operanti nel mondo della manifattura additiva e dalle principali sviluppatori di software CAD, tra cui: 3D Systems, Autodesk, Dassault Syst\u00e8mes, EOS, FIT, General Electric, HP, Materialise NV, Microsoft, Ntopology, PTC, Shapeways, Siemens, SLM Solutions, Stratasys, Ultimaker.\nIl consorzio non sar\u00e0 limitato ai soci, hanno dichiarato le societ\u00e0, ma sar\u00e0 aperto a chiunque. L'obiettivo del consorzio \u00e8 di unificare il formato per la progettazione, distribuzione e stampa del modello 3D.\nQuesto formato \u00e8 stato integrato in Windows 10 e viene gestito tramite l'app 3D Builder.\nEsempio di file.\nQui sotto riportato un esempio di un file. 3mf che descrive un cuboide di dimensioni X=1 Y=2 Z=3 pollici.\n&lt;?xml version=\"1.0\" encoding=\"UTF-8\"?&gt;\n&lt;model unit=\"inch\"\n xml:lang=\"en-US\"\n xmlns=\"http://schemas.microsoft.com/3dmanufacturing/core/2015/02\"&gt;\n &lt;metadata name=\"Copyright\"&gt;\n Copyright (c) 2015 3MF Consortium. All rights reserved.\n &lt;/metadata&gt;\n &lt;resources&gt;\n &lt;object id=\"1\" type=\"model\"&gt;\n &lt;mesh&gt;\n &lt;vertices&gt;\n &lt;vertex x=\"0\" y=\"0\" z=\"0\" /&gt;\n &lt;vertex x=\"1\" y=\"0\" z=\"0\" /&gt;\n &lt;vertex x=\"1\" y=\"2\" z=\"0\" /&gt;\n &lt;vertex x=\"0\" y=\"2\" z=\"0\" /&gt;\n &lt;vertex x=\"0\" y=\"0\" z=\"3\" /&gt;\n &lt;vertex x=\"1\" y=\"0\" z=\"3\" /&gt;\n &lt;vertex x=\"1\" y=\"2\" z=\"3\" /&gt;\n &lt;vertex x=\"0\" y=\"2\" z=\"3\" /&gt;\n &lt;/vertices&gt;\n &lt;triangles&gt;\n &lt;triangle v1=\"3\" v2=\"2\" v3=\"1\" /&gt;\n &lt;triangle v1=\"1\" v2=\"0\" v3=\"3\" /&gt;\n &lt;triangle v1=\"4\" v2=\"5\" v3=\"6\" /&gt;\n &lt;triangle v1=\"6\" v2=\"7\" v3=\"4\" /&gt;\n &lt;triangle v1=\"0\" v2=\"1\" v3=\"5\" /&gt;\n &lt;triangle v1=\"5\" v2=\"4\" v3=\"0\" /&gt;\n &lt;triangle v1=\"1\" v2=\"2\" v3=\"6\" /&gt;\n &lt;triangle v1=\"6\" v2=\"5\" v3=\"1\" /&gt;\n &lt;triangle v1=\"2\" v2=\"3\" v3=\"7\" /&gt;\n &lt;triangle v1=\"7\" v2=\"6\" v3=\"2\" /&gt;\n &lt;triangle v1=\"3\" v2=\"0\" v3=\"4\" /&gt;\n &lt;triangle v1=\"4\" v2=\"7\" v3=\"3\" /&gt;\n &lt;/triangles&gt;\n &lt;/mesh&gt;\n &lt;/object&gt;\n &lt;/resources&gt;\n &lt;build&gt;\n &lt;item objectid=\"1\" /&gt;\n &lt;/build&gt;\n&lt;/model&gt;"}
{"id": "4678620", "revid": "61393359", "url": "https://it.wikipedia.org/wiki?curid=4678620", "title": "3MF", "text": ""}
{"id": "4678621", "revid": "1543377", "url": "https://it.wikipedia.org/wiki?curid=4678621", "title": "Gerro", "text": "Gero, nome contemporaneo della vecchia Gerro, \u00e8 una frazione geografica del comune italiano di Primaluna oggi connessa al centro abitato di cui costituisce la parte centrale.\nStoria.\nGero fu un antico comune del Milanese.\nDa tempo collegato amministrativamente alla vicina Barcone, fu unita con questa in un unico comune nel 1757 dall'imperatrice Maria Teresa. L'esistenza del centro abitato ebbe drammaticamente fine il giorno di luned\u00ec 15 novembre 1762, quando una frana staccatasi dal vicino Monte Acrella travolse l'abitato sterminandone tutti gli abitanti.\nNel 1786 il governo austriaco tent\u00f2 di ricreare il comune, ma lo sforzo non ebbe successo. Nel 1805 il governo napoleonico gli intest\u00f2 l'ex comune di Barcone, ma nel 1809 il municipio fu soppresso ed annesso per la prima volta a Primaluna. Dopo questa data, il Comune di Gero non fu mai pi\u00f9 ricostituito."}
{"id": "4678622", "revid": "619191", "url": "https://it.wikipedia.org/wiki?curid=4678622", "title": "Let Me Be", "text": "Waiting for Your Letter \u00e8 un EP del cantautore statunitense Cary Brothers, pubblicato nel 2013."}
{"id": "4678624", "revid": "124123", "url": "https://it.wikipedia.org/wiki?curid=4678624", "title": "Wolfango Pietro Parolari", "text": "Formato secondo i canoni della rigida educazione austro-ungarica al Politecnico di Vienna, progetter\u00e0 poi per tutta la sua lunga vita, memore degli insegnamenti ricevuti in giovent\u00f9. Condiscepolo nonch\u00e9 coetaneo di Giovanni Prati e di Giovanni Parisi da Premione, uno dei primi valorizzatori dell'acqua termale delle Terme di Comano: quindi fa parte dell'intellettualit\u00e0 giudicariese pi\u00f9 avanzata e progressista, attenta alle condizioni del popolo ma anche al patrimonio culturale locale, che intende salvare e promuovere."}
{"id": "4678628", "revid": "72396", "url": "https://it.wikipedia.org/wiki?curid=4678628", "title": "Ymeria denticulata", "text": "Ymeria denticulata \u00e8 un tetrapode estinto arcaico, vissuto nel Devoniano superiore (Famenniano, circa 365 milioni di anni fa). I suoi resti fossili sono stati ritrovati in Groenlandia.\nDescrizione.\nQuesto animale \u00e8 noto per un singolo esemplare, comprendente parte di un cranio, la mandibola e parte del cinto scapolare, conservato in un'arenaria rossa, che non permette un'adeguata ricostruzione dell'animale. In ogni caso, le poche ossa disponibili mostrano che \"Ymeria \"doveva essere molto simile a un altro tetrapode arcaico, il ben noto \"Ichthyostega\", i cui fossili pi\u00f9 completi sono stati ritrovati negli stessi luoghi. \"Ymeria \"e \"Ichthyostega \"condividono numerose caratteristiche, tra cui la forma sigmoidale del margine posteriore della mandibola e un diastema tra la fila di denti parasinfisiale e quella del coronoide anteriore. Alcune differenze tra i due animali includono il differente numero di piccoli denti presenti sul palato e sulla mandibola (\"Ichthyostega \"ne aveva di meno) e la grandezza pressoch\u00e9 uniforme dei denti di \"Ymeria \"nella premascella e nella mascella (\"Ichthyostega \"possedeva invece grandi denti premascellari). Una caratteristica che avvicinerebbe \"Ymeria \"a un altro tetrapode primitivo, \"Acanthostega\", \u00e8 la presenza di una fila di denticoli lungo il margine dorsale del prearticolare, mentre la dentatura parasinfisiale (con una fila completa di denti marginali e un paio di zanne) ricordano \"Obruchevichthys\". La presenza di un'interclavicola robusta e simile a quella di \"Ichthyostega \"suggerisce che \"Ymeria \"avesse un corpo piuttosto robusto. Le dimensioni dei fossili di \"Ymeria \"sono pi\u00f9 piccole di quelle dei fossili generalmente attribuiti a \"Ichthyostega\".\nClassificazione.\n\"Ymeria denticulata\" \u00e8 stato identificato nel 2012 sulla base di materiale fossile ritrovato nel 1947 sul monte Celsius, nella zona nota come Ymer \u00d8, nella Groenlandia nordorientale. A questo animale \u00e8 stata attribuita anche una mandibola parziale rinvenuta qualche anno prima, nel 1932. \"Ymeria \"\u00e8 un tetrapode arcaico, il terzo genere identificato nel Famenniano della Groenlandia dopo \"Ichthyostega\" e \"Acanthostega\", e dimostra un'alta diversit\u00e0 di tetrapodi devoniani in quella regione.\n\"Ymeria \"differisce dalle altre due forme nella dentatura, nell'ornamentazione cranica e nella forma della linea laterale, ma sembrerebbe essere pi\u00f9 vicino a \"Ichthyostega \"che ad \"Acanthostega\". Un'analisi cladistica effettuata nello studio del 2012 indica che \"Ymeria \"occuperebbe una posizione intermedia tra l'arcaico \"Acanthostega \"e il pi\u00f9 derivato \"Ichthyostega\", in un clade comprendente anche l'enigmatico \"Obruchevichthys\".\nPaleoecologia.\n\"Ymeria\", con tutta probabilit\u00e0, era un predatore acquatico, anche se forse era in grado di spostarsi sulla trerraferma in modo analogo a \"Ichthyostega\", sfruttando le corte zampe. La differente conformazione della dentatura rispetto a \"Ichthyostega \"fa supporre che i due animali occupassero due nicchie ecologiche differenti."}
{"id": "4678630", "revid": "22356", "url": "https://it.wikipedia.org/wiki?curid=4678630", "title": "Ymeria", "text": ""}
{"id": "4678633", "revid": "125674532", "url": "https://it.wikipedia.org/wiki?curid=4678633", "title": "Mike Wazowski", "text": "Michael \"Mike\" Wazowski \u00e8 uno dei due protagonisti dei due film Monsters &amp; Co. e del suo prequel Monsters University, e della serie animata Monsters at Work, realizzati dai Pixar Animation Studios. Durante la produzione del primo film, Mike non doveva comparire nella pellicola.\nBiografia.\n\"Monsters &amp; Co.\".\nMike lavora da tempo alla Monsters &amp; Co. facendo squadra con l'amico Sulley. Si \u00e8 anche fidanzato con Celia, la centralinista alla Monsters &amp; Co.. Una sera, dopo il turno di lavoro, Sullivan porta inavvertitamente una bambina, che in seguito chiamer\u00e0 Boo, nel mondo dei mostri. Mike decide di aiutare l'amico per riportare la bimba nel suo mondo, ma il duo viene ostacolato da Randall Boggs e da Waternoose, il proprietario della Monsters &amp; Co.. Waternoose rapisce Boo, mentre Mike e Sulley vengono esiliati nel mondo degli umani. I due amici riescono, fortunatamente, a ritornare alla Monsters &amp; Co., salvare Boo e a sconfiggere i due antagonisti. Nel finale, con l'aiuto di Sulley, Mike rivoluziona il sistema di produzione di energia e i mostri diventano pagliacci e giocolieri che entrano nelle camere dei bimbi per farli ridere. Mike, inoltre, diventa il pi\u00f9 divertente dei dipendenti, mentre Sulley diventa il nuovo direttore della centrale. Durante i titoli di coda, inoltre, Mike fa un musical nella recita aziendale in cui sono andate le cose.\n\"La nuova macchina di Mike\".\nNel 2002 \u00e8 apparso nel corto animato della Pixar intitolato \"La nuova macchina di Mike\" (Mike's New Car) che lo vede protagonista, sempre affiancato dall'inseparabile amico Sulley. In questo cortometraggio animato, Mike mostra a Sulley la sua nuova auto. I due mostri, per\u00f2, hanno difficolt\u00e0 a controllarla e finiscono per combinare una serie di danni. Nel finale del corto, Mike distrugge per sbaglio la sua nuova vettura, davanti agli occhi di Sulley.\n\"Monsters University\".\nMike aspira a diventare un grande spaventatore e di lavorare nella prestigiosa Monsters &amp; Co., la centrale elettrica cittadina che ricava l'energia tramite le urla dei bambini spaventati, nel quale i mostri spaventatori passano attraverso porte speciali che li conducono al mondo degli umani. Per realizzare questo sogno, Mike si iscrive alla Facolt\u00e0 di Spavento della Monsters University. Qui fa la conoscenza del suo compagno di stanza, Randall Boggs, dello spocchioso James P. Sullivan, e della preside Abigail Tritamarmo, la quale non ripone fiducia nelle sue doti di spaventatore, poich\u00e9 non fa paura. Deciso a dimostrare le sue capacit\u00e0, Mike inizia a studiare severamente per superare l'esame per verificare il livello di spavento raggiunto dalle matricole. E poi alla fine si dimostra ad avere fatto le cose giuste, anche senza aver paura.\n\"Centro Feste\".\nIn questo secondo cortometraggio animato del 2013, ambientato subito dopo gli eventi di \"Monsters University\", Mike e Sulley fanno ritorno alla confraternita Oozma Kappa per organizzare una grande festa, finendo per spaventare una coppia di coniugi nella propria camera da letto.\n\"Kingdom Hearts III\".\nMike e Sulley riportano Boo a Mostropoli per poterci giocare di nuovo insieme, in quel momento per\u00f2 arrivarono tre visitatori: Sora, Paperino e Pippo, i quali pensavano che la bambina era in pericolo, ma una volta spiegato il malinteso, il gruppo si ritrov\u00f2 attaccato dalle strane creature, e dopo aver messo al sicuro Boo, i cinque le affrontano. Paperino e Pippo ricordano che esse si chiamano Nesciens ed assieme a Sora, dicono di essere degli sterminatori di quelle creature moleste, nominandosi come i \"Disinfestatori\". Capendo il pericolo, Sulley decide di riportare Boo a casa, ma arrivati al reparto spaventi, vedono con orrore svariati Nesciens usare le porte per entrare in altri mondi per spaventare i bambini, mentre la porta di Boo, era stata portata in magazzino, e decidono di raggiungerla. Dopo aver attraversato una falsa porta di Boo, che li ha condotti alla fabbrica, Mike e Sulley scoprono che Randall era tornato grazie ad un tizio in soprabito nero, ed il mostro rivela loro che aveva intenzione di vendicarsi e di usare la tristezza come fonte energetica inesauribile, traumatizzando per sempre i bambini, per poi sparire. A quel punto avanzano per la fabbrica superando Heartless, Nesciens, meccanismi manomessi da Randall e porte chiuse (quest'ultime grazie alle risate di Boo), finch\u00e9 Randall non si ripresenta a loro, minacciandoli con un macchinario misterioso, il quale per\u00f2 non funziona e Randall dunque scappa furibondo. Usciti dalla fabbrica, il gruppo scopre con orrore che gli Heartless ed i Nesciens avevano scatenato un incendio, perci\u00f2 aiutano gli Agenti del CDA a spegnerlo e a distruggere i vari nemici, per poi cercare di trovare la porta di Boo e tornare al magazzino del reparto spaventi. Randall per\u00f2 li attese per mandargli contro il proprio meccanismo, ora trasformato in un Nesciens: Grumo d'Orrore, che riescono a distruggere. Con i malefici piani di vendetta di Randall mandati in fumo, Mike e Sulley lo esiliano dalla stessa porta ricostruita per la seconda volta, mentre Sora la fa sparire magicamente chiudendola con il proprio Keyblade. Subito dopo trovano finalmente la porta di Boo, ma essa viene richiamata al reparto spaventi. Arrivati a destinazione scoprono che un tizio in soprabito nero li aspettava, e si presenta come Vanitas. Esso conferma di essere la fonte di tutti i Nesciens e di essersi alleato con Randall in modo che i suoi Nesciens potessero raccogliere urla e tristezza per ricostruire il suo cuore fratturato, ma rivela di avere ancora bisogno del cuore di Ventus, nascosto dentro Sora. Sulley dunque spaventa il malvagio Vanitas e con l'aiuto di Mike lo getta dentro una porta per Arendelle, in seguito butta la porta in altre porte per poi distruggere l'ultima porta. Con la situazione finalmente risolta, il duo e il trio salutano Boo che viene riportata nel suo mondo, subito dopo il caro Sora e gli altri salutano Mike e Sulley per riprendere la loro avventura. Giorni dopo, Sora, Paperino e Pippo fecero ritorno a Mostropoli e Mike e Sulley li aiutano a cercare un portale pericoloso comparso di recente. Il gruppo trova il portale e distruggono la Torre Demoniaca, evocata dal portale. Poi Sora e gli altri procedettero con il loro viaggio. Quando la disperata lotta finale contro il malvagio Maestro Xehanort e l'Organizzazione XIII giunse al termine, Mike e Sulley ripresero a giocare insieme a Boo, portandola ogni tanto nel loro mondo per poi riportarla a casa.\nCreazione e sviluppo.\nIl 6 aprile 1998 gli autori del film \"Monsters &amp; Co.\" decisero di affiancare a Sullivan un compagno di avventure. Il primo abbozzo di questo nuovo personaggio venne realizzato velocemente da Ricky Nierva e subito colp\u00ec il regista Pete Docter a tal punto da lasciarlo immutato. Il nome Mike venne scelto da Docter, in onore del padre del suo amico Frank Oz, anch'egli regista. Nelle prime idee degli autori, Mike non doveva essere l'assistente di Sulley, bens\u00ec di Randall. Sulley all'epoca era chiamato Johnson e non aveva Mike al suo fianco. Quando gli autori decisero di affiancare Sulley a Mike, quest'ultimo divenne ben presto un personaggio fondamentale per la pellicola. In origine, Mike non doveva avere le braccia, ma solo le gambe. Tuttavia, a causa di difficolt\u00e0 tecniche, le braccia furono aggiunte in un secondo momento.\nIl 29 marzo 2011 la Pixar annuncia che Mike sar\u00e0 il protagonista del prequel di \"Monsters &amp; Co.\", \"Monsters University\", uscito nel 2013, e che esplora la storia di Mike e il suo primo incontro con l'iniziale rivale Sulley. Nel film sarebbero dovuti comparire i genitori di Mike, ma questi furono poi scartati nell'ultima sceneggiatura. Rispetto al primo film, in questa seconda avventura, i personaggi di Mike e Sulley sono simili a quelli del film originale, ma pi\u00f9 magri e ispidi, essendo molto pi\u00f9 giovani.\nIl prequel del film presuppone che Mike e Sulley si siano conosciuti all'universit\u00e0. Tuttavia, in Monsters &amp; Co., Mike dichiara a Sulley \"sei geloso del mio aspetto sin dalla quarta elementare\", lasciando intuire che i due si conoscano prima dei loro anni all'universit\u00e0. Dan Scanlon, regista del secondo film, ha spiegato questa incongruenza tra le due pellicole dicendo:\n Tuttavia hanno poi confermato che in Monsters &amp; Co. Mike stava solo scherzando.\nLa voce del personaggio \u00e8 di Billy Crystal, sia nel primo che nel secondo film. Crystal venne contattato in origine dalla Pixar per doppiare il personaggio di Buzz Lightyear della saga di \"Toy Story\". John Goodman (voce di Sulley) e Billy Crystal molto spesso registravano le voci dei loro personaggi nella stessa stanza, una cosa insolita nei film d'animazione, dove gli attori lavoravano pressoch\u00e9 da soli Noah Johnston doppia, invece, il personaggio da bambino nella sequenza di apertura di \"Monsters University\". In Italia, nel primo film, invece, la voce di Mike \u00e8 affidata allo storico doppiatore Tonino Accolla. A causa del decesso di Accolla dopo una lunga malattia, in \"Monsters University\" e nel corto \"Party Central\" Mike \u00e8 doppiato da Sandro Acerbo.\nPopolarit\u00e0.\nL'influenza di Mike nella commedia e nella cultura \u00e8 stata importante. \u00c8 stato posizionato al 23\u00ba posto nella classifica dei 50 Migliori Personaggi Animati pubblicata da Empire Online. Sempre Empire Online lo ha classificato al 2\u00ba posto nella classifica dei 20 Migliori Personaggi della Pixar. Il sito Ranker lo ha classificato al 4\u00ba posto nella classifica dei Migliori Personaggi della Pixar, mentre il sito Total Film lo ha classificato al 3\u00ba posto nella classifica dei 50 Migliori Personaggi della Pixar di tutti i tempi.\nUn anno dopo l'uscita del primo film, Stanley Mouse ha intentato una causa contro la Pixar e la Disney in cui ha affermato che i personaggi di Mike e Sulley erano basati su alcuni disegni di \"Excuse My Dust\", un film che aveva cercato di vendere a Hollywood nel 1998. In risposta a questa accusa, la Disney ha risposto che i personaggi di \"Monsters, Inc.\" sono stati sviluppati in modo indipendente dai team creativi della Pixar e della Walt Disney Pictures, e che non violavano i diritti di copyright di nessuno.\nIl personaggio compare in numerosi videogiochi e linee di giocattoli bastati sulla saga di \"Monsters &amp; Co.\". Nel 2002 \u00e8 apparso in un manga di \"Monsters &amp; Co.\" scritto e disegnato da Hiromi Yamafuji. Nel 2009 \u00e8 comparso in una mini-serie di quattro numeri che prosegue le avventure di Mike e Sulley dopo il primo film. Questa mini-serie si concentra sul lavoro quotidiano di Mike e Sulley, ostacolati da Randall e Waternoose, intenzionati a vendicarsi di loro, e di un bambino umano che si scoprir\u00e0 essere Sid Phillips della saga di \"Toy Story\". Mike Wazowski fa un cameo nel film \"Alla ricerca di Nemo\" verso la fine dei titoli di coda, mentre nuota sullo sfondo provvisto di Maschera subacquea, boccaglio e pinne. Una versione automobilistica di Mike compare nella serie \"Cars Toons\". Un pupazzo di Mike compare brevemente nel film \"WALL\u2022E\". A fine aprile 2013, la sfera gigante Spaceship Earth del parco Epcot \u00e8 stata trasformata in un gigantesco Mike Wazowski parlante, al fine di promuovere l'uscita di \"Monsters University\".\nNella cultura di massa il personaggio di Mike \u00e8 famoso specialmente per una meme nella quale il suo viso \u00e8 rimpiazzato con quello del suo compagno Sally in una delle scene finali del film \"Monsters &amp; Co.\""}
{"id": "4678634", "revid": "155634", "url": "https://it.wikipedia.org/wiki?curid=4678634", "title": "Australian Championships 1964 - Doppio misto", "text": "Margaret Smith Court e Ken Fletcher hanno battuto in finale Jan Lehane e Mike Sangster 6-3, 6-2."}
{"id": "4678635", "revid": "22356", "url": "https://it.wikipedia.org/wiki?curid=4678635", "title": "Athabascasaurus bitumineus", "text": "L\u2019athabascasauro (Athabascasaurus bitumineus) \u00e8 un rettile marino estinto, appartenente agli ittiosauri. Visse nel Cretacico inferiore (Albiano, circa 110 milioni di anni fa) e i suoi resti fossili sono stati ritrovati in Canada.\nDescrizione.\nQuesto animale \u00e8 noto grazie a uno scheletro quasi completo comprendente un cranio quasi intero e compresso dorsoventralmente, tutte le vertebre presacrali e parte delle vertebre caudali, parti del cinto pettorale destro, il cinto pelvico destro e il femore destro. \"Athabascasaurus\", come gran parte degli ittiosauri, era caratterizzato da un corpo idrodinamico simile a quello di un tonno, con un cranio lungo e affusolato e quattro arti trasformati in strutture simili a pagaie. Questo animale era caratterizzato dalla mancanza di un processo sopranariale robusto della premascella, una mascella allungata il cui punto pi\u00f9 alto si trovava dietro le narici (in vista laterale) e un'ampia regione postorbitale. Altre caratteristiche che distinguevano questo taxon da forme simili (come \"Platypterygius\") erano un osso squamoso rettangolare, denti dotati di bande di smalto molto sottili e solo 42 vertebre presacrali.\nClassificazione.\n\"Athabascasaurus\", descritto per la prima volta nel 2010, \u00e8 noto per un fossile ritrovato nella formazione Clearwater nei pressi di Fort McMurray, in Alberta (Canada), e rappresenta l'ittiosauro pi\u00f9 completo proveniente dal Cretaceo del Nordamerica. Un'analisi filogenetica indica che questo animale non \u00e8 strettamente imparentato con \"Platypterygius\", un altro ittiosauro molto diffuso nel Cretaceo, dalla tassonomia confusa. \u00c8 probabile, tuttavia, che \"Athabascasaurus \"appartenesse alla sottofamiglia dei Platypterygiinae, nell'ambito della famiglia Ophthalmosauridae."}
{"id": "4678636", "revid": "22356", "url": "https://it.wikipedia.org/wiki?curid=4678636", "title": "Athabascasaurus", "text": ""}
{"id": "4678641", "revid": "125791595", "url": "https://it.wikipedia.org/wiki?curid=4678641", "title": "PLY (formato di file)", "text": "PLY (Polygon File Format) \u00e8 un formato di file, testuale o binario, per la definizione di oggetti 3D.\nIl formato PLY \u00e8 uno dei formati usati nell'ambito della stampa 3D."}
{"id": "4678643", "revid": "1568601", "url": "https://it.wikipedia.org/wiki?curid=4678643", "title": "Cabane de la Dent-Blanche", "text": "La Cabane de la Dent-Blanche (3.507 - detta anche \"Cabane Rossier\") \u00e8 un rifugio alpino situato a sud della Dent Blanche (Alpi Pennine) nel comune di Evol\u00e8ne (Canton Vallese).\nCaratteristiche.\nIl rifugio \u00e8 collocato alla base della cresta sud della Dent Blanche.\nAccesso.\nSi parte da Ferp\u00e8cle, frazione di Evol\u00e8ne, da un'altezza di circa 1.880\u00a0m e l'accesso richiede dalle quattro alle cinque ore. Si sale prima all'Alpe Bricola (2.415\u00a0m) per sentiero molto marcato in circa un'ora. Si raggiunge poi la morena destra del Ghiacciaio di Manzette e la si risale fino a quota 2.700\u00a0m. Poi si entra nel ghiacciaio e lo si percorre fino alla base della cresta della \"Roc Noir\"(3.105\u00a0m). Superata la cresta ed un pendio glaciale si salgono le roccette che portano alla capanna"}
{"id": "4678648", "revid": "400518", "url": "https://it.wikipedia.org/wiki?curid=4678648", "title": "Douglas A. Lawson", "text": ""}
{"id": "4678653", "revid": "125883404", "url": "https://it.wikipedia.org/wiki?curid=4678653", "title": "Arthur Franz", "text": "Ha recitato in 50 film dal 1948 al 1982 ed \u00e8 apparso in oltre 90 serie televisive dal 1949 al 1977."}
{"id": "4678656", "revid": "22356", "url": "https://it.wikipedia.org/wiki?curid=4678656", "title": "Ailurarctos", "text": "L'ailurarcto (gen. Ailurarctos) \u00e8 un mammifero carnivoro estinto, appartenente agli ursidi. Visse nel Miocene superiore (circa 8 - 6 milioni di anni fa) e i suoi resti fossili sono stati ritrovati in Cina. \u00c8 considerato un possibile antenato dell'odierno panda gigante.\nDescrizione.\nQuesto animale era di piccola taglia, e le sue dimensioni raggiungevano solo la met\u00e0 di quelle dell'odierno panda gigante. Questo animale \u00e8 noto solo per fossili frammentari che includono la dentatura, sufficienti tuttavia a capire che \"Ailurarctos \"possedeva lo stesso tipo di dentatura della forma attuale. \u00c8 probabile che \"Ailurarctos\", nell'aspetto, fosse pi\u00f9 simile a un panda minore particolarmente robusto, ma alcune caratteristiche della dentatura indicano che \"Ailurarctos \"avesse ancora una dieta almeno parzialmente carnivora.\nClassificazione.\n\"Ailurarctos\", descritto per la prima volta nel 1988, \u00e8 considerato uno stretto parente dell'attuale panda gigante (\"Ailuropoda melanoleuca\") sulla base di caratteristiche della dentatura. I fossili sono stati ritrovati inizialmente nella zona di Lufeng (Yunnan, Cina). Si suppone che questo animale si sia originato da \"Indarctos\", un genere di ursidi tipici del Miocene, molto diffusi in Asia ed Europa.\nLe specie note di questo genere sono Ailurarctos yuanmouensis e A. lufengensis. La prima \u00e8 nota in depositi risalenti a 8 - 7 milioni di anni fa nella localit\u00e0 di Yuanmou, mentre la seconda \u00e8 pi\u00f9 recente (7 - 6 milioni di anni fa).\n\"Ailurarctos \"potrebbe essere stato un diretto antenato di \"Ailuropoda microta\", una specie di panda vissuto circa 2 milioni di anni fa. Altro possibili antenati del panda sono gli europei \"Agriarctos\" e \"Kretzoiarctos\"."}
{"id": "4678657", "revid": "729019", "url": "https://it.wikipedia.org/wiki?curid=4678657", "title": "Azione del 14 marzo 1988", "text": "L'azione del 14 marzo 1988, anche detta schermaglia del Johnson South Reef, fu un breve scontro navale che vide coinvolte unit\u00e0 navali cinesi e vietnamite nelle acque antistanti il Johnson South Reef, un piccolo atollo delle isole Spratly; l'azione \u00e8 nota in Cina come \"battaglia di Ch\u00ecgu\u0101\" (in cinese: \u8d64\u74dc\u7901\u6d77\u6218, pinyin: \"Ch\u00ecgu\u0101 ji\u0101o h\u01ceizh\u00e0n\", dal nome in cinese del Johnson South Reef), mentre in Vietnam \u00e8 nota come \"battaglia delle Spratly\" (in vietnamita \"H\u1ea3i chi\u1ebfn Tr\u01b0\u1eddng Sa\").\nUna squadra navale cinese intercett\u00f2 alcune unit\u00e0 vietnamite intente a sbarcare truppe su alcuni atolli contesi dell'arcipelago, e dopo un breve scontro le costrinse a ritirarsi; due navi da trasporto militari vietnamite furono affondate con la morte di pi\u00f9 di 70 uomini, mentre nessuna perdita fu riportata dai cinesi.\nAntefatti.\nLe isole Spratly sono un arcipelago del Mar Cinese Meridionale posto a met\u00e0 strada tra le coste del Vietnam e quelle delle Filippine: bench\u00e9 costituito da meno di 4\u00a0km\u00b2 di terre emerse tra isole, atolli, scogliere e bassifondi, l'arcipelago copre tuttavia pi\u00f9 di 425.000\u00a0km\u00b2 di superficie di mare, risultando determinante quindi per estendere le acque territoriali e la zona economica esclusiva delle nazioni limitrofe; conseguentemente, fin dagli inizi del XX secolo le Spratly sono state al centro di svariate dispute diplomatiche e territoriali internazionali, con vari Stati intenti a rivendicare o semplicemente ad accaparrarsi il maggior numero possibile di posizioni sulle zone emerse dell'arcipelago.\nNel marzo del 1987, durante la 14\u00aa conferenza della Commissione oceanografica intergovernativa dell'UNESCO, alla Cina fu assegnato il compito di stabilire cinque posti d'osservazione nell'ambito di un piano mondiale di monitoraggio degli oceani, tra cui una postazione localizzata nell'arcipelago delle Spratly; nell'aprile seguente, dopo alcune esplorazioni e pattugliamenti preliminari, il governo cinese scelse il gruppo di atolli e scogliere noto come Fiery Cross Reef, nella zona occidentale dell'arcipelago e in quel momento non occupato da nessuno, come luogo per il prescelto posto d'osservazione, perch\u00e9 piuttosto distante dalle principali zone rivendicate da altre nazioni e perch\u00e9 il sito risultava abbastanza esteso da permettere la costruzione di strutture stabili. L'avvio della costruzione del sito impensier\u00ec tuttavia il governo vietnamita, preoccupato che ci\u00f2 fosse il prologo di nuove rivendicazioni territoriali di Pechino, e a partire dal gennaio del 1988 unit\u00e0 navali vietnamite iniziarono a monitorare strettamente le attivit\u00e0 cinesi nell'arcipelago e a tentare di sbarcare distaccamenti militari sul maggior numero possibile di terre emerse.\nIl 31 gennaio 1988 due navi da trasporto militari della marina vietnamita (H\u1ea3i qu\u00e2n nh\u00e2n d\u00e2n Vi\u1ec7t Nam) si avvicinarono al Fiery Cross Reef per recuperare materiale da costruzione con cui stabilire postazioni fisse per rivendicare la sovranit\u00e0 vietnamita sulle isole, ma furono intercettate da unit\u00e0 della marina militare cinese (Zh\u014dnggu\u00f3 R\u00e9nm\u00edn Ji\u011bf\u00e0ngj\u016bn H\u01ceij\u016bn) e costrette a ritirarsi. Il 17 febbraio, un gruppo navale cinese comprendente alcune navi da trasporto militari scortate da cacciatorpediniere e altre unit\u00e0 armate si ritrov\u00f2 a fronteggiare un'analoga unit\u00e0 vietnamita composta di dragamine e navi cargo apparentemente intenta a sbarcare truppe sul Cuarteron Reef: ancora una volta, le unit\u00e0 vietnamite furono forzate ad allontanarsi.\nLo scontro.\nStando a quanto riferito dai resoconti cinesi, il 13 marzo 1988 la fregata \"Nanchong\" individu\u00f2 tre unit\u00e0 navali vietnamite intente a sbarcare truppe su alcuni atolli delle Spratly: il trasporto militare \"HQ-604\" era nei pressi del Johnson South Reef, il trasporto \"HQ-605\" si avvicinava al Lansdowne Reef e il mezzo da sbarco \"HQ-505\" si dirigeva verso il Collins Reef, in un apparente tentativo di catturare simultaneamente i tre atolli.\nAlle 07:30 del 14 marzo, le truppe vietnamite sbarcate sul Johnson South Reef si trovarono ad affrontare la piccola guarnigione cinese a sua volta presente sull'atollo: la contesa tra i due schieramenti sfoci\u00f2 ben presto in uno scontro a fuoco, ed entrambe le parti chiamarono in aiuto le rispettive forze navali. Il trasporto \"HQ-604\" apr\u00ec il fuoco sulle posizioni cinesi, ma fu affrontato dalla fregata \"Nanchong\": armata con cannoni da 100\u00a0mm e missili antinave, la fregata cinese ebbe ben presto ragione dell'avversario e alle 08:47 il \"HQ-604\", in fiamme, affond\u00f2. Verso le 09:15 una seconda fregata cinese, la \"Xiangtan\", arriv\u00f2 nei pressi del Lansdowne Reef e vi sorprese il trasporto \"HQ-605\", il quale aveva appena sbarcato sull'atollo una piccola pattuglia di nove uomini; la \"Xiangtan\" intim\u00f2 l'immediato ritiro del contingente vietnamita, ma davanti al rifiuto di questi entrambe le parti aprirono il fuoco: la \"HQ-605\" fu pesantemente danneggiata dal fuoco cinese e alla fine fu affondata. Una terza fregata, la \"Yingtan\", si rec\u00f2 al Collins Reef e apr\u00ec il fuoco sul mezzo da sbarco vietnamita \"HQ-505\", obbligandolo a ritirarsi dopo averlo danneggiato; in totale, il governo vietnamita ammise la morte di tre marinai con altri 74 dispersi presumibilmente morti.\nNei giorni successivi la marina vietnamita invi\u00f2 pi\u00f9 di 30 unit\u00e0 navali nelle acque dell'arcipelago e increment\u00f2 i voli di ricognizioni sulle posizioni cinesi, sebbene non disponesse di navi da guerra di grandi dimensioni; il governo di Hanoi, a dispetto dell'isolamento diplomatico internazionale dovuto alla guerra cambogiana-vietnamita, si dichiar\u00f2 disposto a continuare le azioni militari pur di affermare la sua sovranit\u00e0 sull'arcipelago, ma a dispetto di un persistente stato di tensione protrattosi per diverso tempo nessun nuovo scontro militare si svilupp\u00f2 tra le due nazioni. Entro la fine del 1988, anche come conseguenza dello scontro, la Cina estese la sua sovranit\u00e0 su altri sei atolli delle Spratly."}
{"id": "4678659", "revid": "1869172", "url": "https://it.wikipedia.org/wiki?curid=4678659", "title": "Kolponomos", "text": "Il colponomo (gen. Kolponomos) \u00e8 un mammifero carnivoro estinto, appartenente agli ursidi. Visse nel Miocene inferiore (circa 20 milioni di anni fa) e i suoi resti fossili sono stati ritrovati in Nordamerica. \nDescrizione.\nQuesto animale \u00e8 noto per alcuni resti fossili ritrovati sulla sponda pacifica degli Stati Uniti. L'aspetto doveva essere vagamente simile a quello di un piccolo orso, forse dotato di una lunga coda e dal corpo relativamente snello. Il cranio era piuttosto simile a quello di altri orsi primitivi, come \"Ursavus\", ma possedeva un muso rivolto verso il basso e grandi molari pesanti e allargati, che indicano una dieta differente da quella degli orsi attuali. Altre caratteristiche di \"Kolponomos \"erano il muso stretto e gli occhi diretti in avanti; erano inoltre presenti grandi aree d'inserzione per potenti muscoli nella zona del collo, e le ossa delle zampe erano molto robuste.\nClassificazione.\n\"Kolponomos \"venne descritto per la prima volta nel 1960 da Ruben A. Stirton, sulla base di un cranio parziale ritrovato nella Olympic Peninsula dello stato di Washington, in sedimenti di origine marina nella zona costiera. Stirton ritenne che questo animale, che battezz\u00f2 Kolponomos clallamensis, fosse un grande procionide marino. Nuovi ritrovamenti di fossili pi\u00f9 completi, avvenuti nel 1969 e nel 1977 nei pressi di Newport (Oregon), permisero non solo di descrivere una nuova specie (K. newportensis), ma di riconoscere \"Kolponomos \"come un membro primitivo del gruppo degli arctoidi, insolitamente specializzato per la vita acquatica. Alcuni studi lo hanno inoltre avvicinato all'origine dei pinnipedi.\nPaleoecologia.\n\"Kolponomos \"doveva essere un animale marino, che abitava le zone costiere ed era particolarmente adatto al nuoto. Probabilmente si nutriva di invertebrati marini dal guscio duro, che veniva schiacciato e frantumato dai grandi molari larghi. Il muso stretto e le orbite dirette frontalmente indicano che \"Kolponomos \"era in grado di guardare oggetti direttamente davanti a s\u00e9, mentre i potenti muscoli del collo e le forti zampe fanno ipotizzare uno stile di vita sconosciuto fra gli ursidi, ma forse paragonabile a quello dell'attuale lontra marina."}
{"id": "4678660", "revid": "767487", "url": "https://it.wikipedia.org/wiki?curid=4678660", "title": "Geranosaurus atavus", "text": "Il geranosauro (Geranosaurus atavus) \u00e8 un dinosauro ornitischio, probabilmente appartenente agli Eterodontosauridi. Visse nel Giurassico inferiore (circa 195 milioni di anni fa) e i suoi resti fossili sono stati ritrovati in Sudafrica.\nClassificazione.\nQuesto animale \u00e8 noto solo grazie ad alcuni resti frammentari rinvenuti in Sudafrica e descritti da Robert Broom nel 1911. Questi fossili includono una mandibola e parte delle zampe posteriori. A causa della frammentariet\u00e0 dei resti e dell'assenza di valore diagnostico, \"Geranosaurus \"\u00e8 considerato un \"nomen dubium\". In ogni caso, \"Geranosaurus \"\u00e8 stato classificato come un rappresentante degli eterodontosauridi, un gruppo di dinosauri ornitischi dall'insolita dentatura. Il nome generico, \"Geranosaurus\", deriva dal greco e significa \u201clucertola gru\u201d a causa delle zampe posteriori dell'animale, simili a quelle di un uccello. L'epiteto specifico, \"atavus \"(\u201cantenato\u201d), \u00e8 in riferimento all'antichit\u00e0 dell'animale."}
{"id": "4678661", "revid": "22356", "url": "https://it.wikipedia.org/wiki?curid=4678661", "title": "Geranosaurus", "text": ""}
{"id": "4678662", "revid": "253269", "url": "https://it.wikipedia.org/wiki?curid=4678662", "title": "Robert Knapp", "text": "Ha recitato in oltre 20 film dal 1951 al 1972 ed \u00e8 apparso in 64 serie televisive dal 1952 al 1976. Ha interpretato l'agente Noel McDonald nella serie televisiva \"F.B.I.\". \u00c8 stato accreditato anche con i nomi Bob Knapp e Robert 'Big Daddy' Knapp."}
{"id": "4678663", "revid": "22356", "url": "https://it.wikipedia.org/wiki?curid=4678663", "title": "Succinilacerta succinea", "text": "La succinilacerta (Succinilacerta succinea) \u00e8 un rettile estinto, appartenente agli Squamati. Visse nell'Eocene medio (circa 45 milioni di anni fa) e i suoi resti fossili sono stati ritrovati nelle ambre del Baltico.\nDescrizione.\nQuesto animale era molto simile a una lucertola attuale, e la lunghezza non superava i 7 centimetri (coda esclusa). \u00c8 noto per alcuni esemplari eccezionali conservatisi all'interno dell'ambra, che ne mettono in evidenza la struttura delle squame. La testa era robusta, ed erano presenti scaglie parietali non suddivise e circondate da tre scaglie sopratemporali. La regione temporale era coperta da piccole squame, mentre squame ancora pi\u00f9 piccole erano strette tra il frontoparietale e il terzo sopraoculare. Anche le scaglie del dorso erano minuscole, non carenate o leggermente carenate. Erano presenti sei file di squame sul ventre, che si sovrapponevano leggermente, di forma quasi rettangolare.\nClassificazione.\n\"Succinilacerta \"venne descritta per la prima volta nel 1917 da Boulenger, che ne attribu\u00ec i resti al genere attuale \"Nucras\", anche se come una specie a s\u00e9 stante (Nucras succinea). Una ridescrizione del fossile, avvenuta nel 1998, ha permesso di notare numerose differenze rispetto agli altri rappresentanti del genere \"Nucras\", ed \u00e8 stato necessario quindi erigere un nuovo genere per la lucertola nell'ambra, \"Succinilacerta\". Ulteriori studi compiuti l'anno seguente su un nuovo esemplare hanno messo in luce alcune caratteristiche che uniscono \"Succinilacerta \"alle attuali lucertole (famiglia Lacertidae), principalmente riguardanti la struttura delle squame parietali e la presenza dell'occipitale. \"Succinilacerta \"sembrerebbe essere un membro derivato della famiglia, e la sua et\u00e0 antica (Eocene medio) risulta in conflitto con alcune analisi molecolari che indicherebbero un'origine dei lacertidi di tipo moderno intorno all'Oligocene inferiore, almeno 10 milioni di anni dopo. Lo studio del 1999 ha inoltre preso in esame un altro membro arcaico dei lacertidi, \"Plesiolacerta\", anch'esso eocenico, che risulterebbe il membro pi\u00f9 primitivo dei lacertidi."}
{"id": "4678664", "revid": "22356", "url": "https://it.wikipedia.org/wiki?curid=4678664", "title": "Succinilacerta", "text": ""}
{"id": "4678665", "revid": "1573940", "url": "https://it.wikipedia.org/wiki?curid=4678665", "title": "Eolacerta robusta", "text": "Eolacerta robusta \u00e8 un rettile estinto appartenente agli squamati. Visse nell'Eocene (tra Ypresiano e Bartoniano, 55,8\u00a0-\u00a033,9 milioni di anni fa) e i suoi resti fossili sono stati trovati in Germania e Francia.\nDescrizione.\nQuesto animale, lungo circa 40 centimetri, doveva possedere l'aspetto di una lucertola di grosse dimensioni, forse simile all'attuale lucertola ocellata. Al contrario delle lucertole attuali, \"Eolacerta\" possedeva numerose caratteristiche primitive (plesiomorfie); tra le caratteristiche distintive di \"Eolacerta\", tuttavia, si ricordano l'astragalo e il calcagno fusi, e la prima costola cervicale ricurva posterolateralmente. Un tempo si pensava che \"Eolacerta \"fosse dotata di osteodermi (Noth, 1940) che l'avrebbero resa simile a un piccolo coccodrillo, ma una ridescrizione pi\u00f9 recente ha chiarito che gli osteodermi non erano presenti. Il pube, inoltre, era simile a quello delle attuali lucertole.\nTassonomia.\nQuesto animale \u00e8 stato descritto per la prima volta da Noth nel 1940, sulla base di fossili rinvenuti nella zona di Geiseltal in Germania; lo studioso inizialmente attribu\u00ec \"Eolacerta \"alla famiglia delle lucertole attuali (Lacertidae). Successivamente vennero ritrovati altri fossili nel ben noto giacimento di Messel, che permisero una ridescrizione; secondo il nuovo studio (Muller, 2001), \"Eolacerta \"non era strettamente imparentata con le lucertole attuali, a causa di numerose caratteristiche primitive (plesiomorfie) riscontrabili in numerosi altri gruppi di squamati; \"Eolacerta \"\u00e8 stata quindi classificata all'interno del gruppo degli Scleroglossa, senza un'attribuzione pi\u00f9 specifica. "}
{"id": "4678666", "revid": "22356", "url": "https://it.wikipedia.org/wiki?curid=4678666", "title": "Eolacerta", "text": ""}
{"id": "4678668", "revid": "1573940", "url": "https://it.wikipedia.org/wiki?curid=4678668", "title": "Thaleria leechi", "text": "Thaleria leechi \u00e8 un ragno appartenente alla famiglia Linyphiidae.\nDistribuzione.\nLa specie \u00e8 stata reperita in Russia orientale e in Alaska\nTassonomia.\nAl 2013 non sono note sottospecie e dal 1992 non sono stati esaminati nuovi esemplari."}
{"id": "4678669", "revid": "298229", "url": "https://it.wikipedia.org/wiki?curid=4678669", "title": "Nunu Abashydze", "text": ""}
{"id": "4678670", "revid": "298229", "url": "https://it.wikipedia.org/wiki?curid=4678670", "title": "Natalya Akhrimenko", "text": ""}
{"id": "4678671", "revid": "767487", "url": "https://it.wikipedia.org/wiki?curid=4678671", "title": "Ren\u0101rs Rode", "text": "Carriera.\nClub.\nHa esordito in massima serie nel 2009 con l'Olimps R\u012bga. Dal 2010 al 2013 ha giocato con lo Skonto, con cui ha vinto il campionato nel 2010 e la Coppa di Lettonia nel 2012 e ha disputato incontri validi per l'Europa League e la Champions League.\nNel 2013 va in Repubblica Ceca con il Teplice, dove per\u00f2 non trova spazio. Nel 2014, tornato in patria, vince il campionato con la maglia del Ventspils.\nL'anno seguente \u00e8 di nuovo allo Skonto: al termine della stagione il club fallisce e Rode torna in Repubblica Ceca, stavolta con il Sigma Olomouc. Anche in questa occasione non trova spazio e a luglio 2016 passa con i sudafricani del Cape Town City.\nNazionale.\nVanta nove presenze con l'Under-21 lettone, con un gol a referto.\nHa esordito in nazionale maggiore il 6 settembre 2013, nella gara valida per le Qualificazioni al campionato mondiale di calcio 2014 contro la , entrando nei minuti di recupero al posto di Artjoms Rud\u0146evs. Un mese pi\u00f9 tardi, al suo secondo incontro segn\u00f2 il gol del definitivo 2-2 contro la ."}
{"id": "4678672", "revid": "61394047", "url": "https://it.wikipedia.org/wiki?curid=4678672", "title": "Lex orandi lex credendi", "text": ""}
{"id": "4678674", "revid": "767487", "url": "https://it.wikipedia.org/wiki?curid=4678674", "title": "The Green Inferno", "text": "The Green Inferno \u00e8 un film del 2013 scritto, prodotto e diretto da Eli Roth.\nTrama.\nUn gruppo di studenti ambientalisti lascia New York per raggiungere l'Amazzonia peruviana in modo da salvare dall'estinzione una trib\u00f9 locale e bloccare la distruzione di una parte della foresta amazzonica minacciata dall'arrivo dei bulldozer e di mercenari armati pagati dalle grandi multinazionali. Gli attivisti sono pacifici e, col solo uso dei loro telefonini, puntano a smascherare le illegalit\u00e0 in atto mettendo in streaming le riprese video del disboscamento. Dopo la loro azione dimostrativa e la fuga, l'aereo del gruppo precipita tuttavia nella giungla e gli attivisti vengono catturati dagli indigeni, che si rivelano degli efferati cannibali.\nJustine, Alejandro, Lars, Daniel, Samantha e Amy vengono portati al villaggio e accerchiati dagli indigeni: dopo essere stati esaminati uno per uno dalla capovillaggio, Jonah viene smembrato durante un rituale in cui l'anziana gli toglie occhi e lingua mangiandoli mentre \u00e8 ancora vivo; successivamente gli vengono amputati le braccia e le gambe e infine viene decapitato. In un secondo momento i ragazzi scopriranno che non hanno bloccato il disboscamento ma l'hanno solo rinviato, a causa di un patto stretto tra Alejandro e il loro trasportatore.\nJustine, Samantha e Amy vengono prelevate dalla gabbia e i loro genitali vengono sondati attraverso uno strumento affilato: Justine si rivela essere vergine e viene portata via per la preparazione alla mutilazione genitale mentre Samantha ed Amy vengono riportate in gabbia. I sopravvissuti decidono di tentare la fuga; Samantha, approfittando di un diversivo, sembra mettersi in salvo ma viene catturata e spellata per poi essere servita come pasto agli altri prigionieri. Di ci\u00f2 si accorge la sua ragazza Amy, che per il disgusto si toglie la vita con un coccio della ciotola dove ha mangiato.\nLars riempie il corpo di Amy con della marijuana sperando di stordire i cannibali una volta consumatane la carne e cos\u00ec avviene: nel parapiglia della fuga, Alejandro pugnala Lars con un dardo imbevuto di sonnifero per non rischiare di andarsene. Quando Lars si sveglia rinviene e viene assalito dagli indigeni che, ancora sotto gli effetti della marijuana, sentono la fame chimica e lo mangiano vivo. Daniel e Justine tornano all'aereo ma vengono catturati nuovamente: Justine \u00e8 pronta per la mutilazione genitale mentre Daniel viene divorato vivo dalle formiche dopo essere stato legato su un paletto e aver subito la rottura delle gambe.\nLa notizia dell'arrivo della squadra di disboscamento fa infuriare la trib\u00f9 mentre Justine riesce a fuggire aiutata da un bambino, malgrado sia inseguita da un uomo della trib\u00f9 e una bambina. Alejandro supplica Justine di salvarlo ma Justine decide di fuggire abbandonandolo al suo destino.\nGiunta nel pieno del conflitto tra indigeni e mercenari, la ragazza riesce a convincere questi di essere americana ed inscena una finta registrazione, che convince gli uomini a non sparare perch\u00e9 l'hanno riconosciuta come partecipante dalla prima azione dimostrativa. Justine viene quindi messa in salvo da un elicottero delle forze armate a cui tuttavia non dice della possibilit\u00e0 che Alejandro sia vivo; le forze armate nel frattempo hanno gi\u00e0 sterminato gran parte della trib\u00f9.\nSuccessivamente, ritornata a New York, Justine viene interrogata da esponenti governativi e dell'ONU e dichiara il falso raccontando di essere stata l'unica sopravvissuta all'incidente aereo, che i nativi sono stati amichevoli con lei e che l'hanno aiutata prima di venir sterminati dai gruppi armati delle compagnie petrolifere che provvedevano al disboscamento.\nTempo dopo, Justine dopo essersi risvegliata da un incubo, vede fuori dalla finestra del suo campus un gruppo di attivisti che indossano magliette con il volto di Alejandro nello stile di Che Guevara.\nDurante una scena presente nei titoli di coda, la sorella di Alejandro, Lucia, telefona a Justine dicendo che tramite un'immagine satellitare \u00e8 stata vista nella jungla una persona simile ad Alejandro acconciato come il leader tribale precedentemente ucciso dalle milizie armate.\nDistribuzione.\nIl film \u00e8 stato proiettato in anteprima mondiale il 7 settembre 2013 alla trentottesima edizione del Toronto International Film Festival.\nL'uscita ufficiale nelle sale degli Stati Uniti era inizialmente prevista per il 5 settembre 2014 ma, qualche settimana prima, \u00e8 stato reso noto che la distribuzione era stata annullata e rinviata a data indefinita. La causa di questa cancellazione risiede nella mancata promozione del film da parte della Worldview Entertainment, restia a finanziare una campagna pubblicitaria in grande stile.\nAlla fine l'uscita nei cinema americani \u00e8 stata ufficializzata dalla Universal Pictures il 25 settembre 2015, in Italia invece da Koch Media/Midnight Factory il 24 settembre dello stesso anno.\nDivieti.\nIl film viene vietato in America ai minori di 17 anni non accompagnati (Rating R), mentre in Italia viene vietato ai minori di 18 anni per \"eccessiva crudelt\u00e0 di alcune immagini e presenza di contenuti troppo esplicitamente violenti\".\nCensure in home video.\nL'11 febbraio 2016, in Italia, il film viene edito in home video in 2 versioni: la \"Cut Version\" (da 90 minuti, con diversi minuti tagliati, vietata ai minori di 14 anni) e la \"Uncut Version\" (ovvero l'edizione integrale cinematografica, vietata ai minori di 18 anni).\nSequel.\nNel settembre 2013 Eli Roth ha annunciato di essere al lavoro sul sequel intitolato \"Beyond the Green Inferno\"."}
{"id": "4678675", "revid": "287204", "url": "https://it.wikipedia.org/wiki?curid=4678675", "title": "Renars Rode", "text": ""}
{"id": "4678676", "revid": "1573940", "url": "https://it.wikipedia.org/wiki?curid=4678676", "title": "Thaleria sukatchevae", "text": "Thaleria sukatchevae \u00e8 un ragno appartenente alla famiglia Linyphiidae.\nDistribuzione.\nLa specie \u00e8 stata reperita in Russia orientale\nTassonomia.\nAl 2013 non sono note sottospecie e dal 1992 non sono stati esaminati nuovi esemplari."}
{"id": "4678679", "revid": "61394154", "url": "https://it.wikipedia.org/wiki?curid=4678679", "title": "Europei di pallacanestro", "text": ""}
{"id": "4678680", "revid": "61394174", "url": "https://it.wikipedia.org/wiki?curid=4678680", "title": "Europei di basket", "text": ""}
{"id": "4678681", "revid": "1924342", "url": "https://it.wikipedia.org/wiki?curid=4678681", "title": "Survival (Eminem)", "text": "Survival \u00e8 un singolo del rapper statunitense Eminem, pubblicato l'8 ottobre 2013 come secondo estratto dall'ottavo album in studio \"The Marshall Mathers LP 2\".\nIl ritornello \u00e8 cantato da Liz Rodrigues dei New Royales, sebbene non venga accreditata esplicitamente nella copertina del singolo. La canzone ha debuttato il 14 agosto 2013 per promuovere il trailer multiplayer del videogioco \"\".\nPubblicazione.\nIl brano sar\u00e0 protagonista all'interno del gioco '. Questa \u00e8 la terza volta che un brano di Eminem viene utilizzata per promuovere un gioco di Call of Duty, dopo \"Till I Collapse\" nel trailer di ' e \"Won't Back Down\" nel trailer di \"\".\nVideo musicale.\nIl video musicale \u00e8 stato pubblicato anch'esso l'8 ottobre 2013, attraverso il canale YouTube del rapper."}
{"id": "4678682", "revid": "61394188", "url": "https://it.wikipedia.org/wiki?curid=4678682", "title": "Europei maschili di pallacanestro", "text": ""}
{"id": "4678683", "revid": "76963", "url": "https://it.wikipedia.org/wiki?curid=4678683", "title": "Joe Mantell", "text": "Ha recitato in 17 film dal 1949 al 1990 ed \u00e8 apparso in oltre 60 serie televisive dal 1951 al 1974. Fu candidato per un Oscar al miglior attore non protagonista per il ruolo di Angie nel film \"Marty, vita di un timido\" (1955). \u00c8 stato accreditato anche con il nome Joseph Mantell."}
{"id": "4678685", "revid": "61394204", "url": "https://it.wikipedia.org/wiki?curid=4678685", "title": "Europei maschili di Basket", "text": ""}
{"id": "4678689", "revid": "88740", "url": "https://it.wikipedia.org/wiki?curid=4678689", "title": "Statistiche sui comuni italiani", "text": "Di seguito alcune statistiche relative ai comuni d'Italia.\nStatistiche geografiche.\nComuni confinanti con due stati.\n4 comuni italiani confinano con due stati:\nAltro.\nComuni con nomi di personalit\u00e0 o famiglie illustri.\nIl nome di alcuni comuni deriva, in tutto o in parte, da quello di famiglie o personaggi famosi a cui sono legati. Ad esempio (escludendo i santi cattolici):\nComuni con nome identico.\nNon esiste una norma o prassi che prescriva l'unicit\u00e0 della denominazione dei comuni italiani. Molti comuni hanno modificato o pi\u00f9 frequentemente integrato la propria denominazione per evitare omonimie con altri; esistono tuttavia in Italia allo stato attuale 6 casi di coppie di comuni con lo stesso nome:\nComuni accoppiati.\nAlcuni comuni formano una \"coppia\", ovvero sono limitrofi e portano lo stesso nome, ma con l'aggiunta a scopo di distinzione dei termini grande/piccolo, superiore/inferiore, sopra/sotto, soprana/sottana, levante/ponente ecc.:"}
{"id": "4678691", "revid": "767487", "url": "https://it.wikipedia.org/wiki?curid=4678691", "title": "Adri\u00e1n Argach\u00e1", "text": ""}
{"id": "4678694", "revid": "2057018", "url": "https://it.wikipedia.org/wiki?curid=4678694", "title": "Corinthian-Casuals Football Club", "text": "Il Corinthian-Casuals Football Club \u00e8 una societ\u00e0 calcistica dilettantistica di Londra, fondata nel 1882 come Corinthian Football Club e fusasi poi nel 1939 con il Casuals Football Club.\nMilita in Isthmian Premier Division, settima serie del campionato inglese di calcio.\nStoria.\nCorinthian.\nIl Corinthian Football Club venne fondato nel 1882 da N. Lane Jackson, assistente segretario della Football Association, e nel corso della sua storia gioc\u00f2 in tre diversi stadi: Crystal Palace National Sports Centre, Queen's Club e Leyton Cricket Ground. La squadra nei suoi primi anni gioc\u00f2 solo partite amichevoli, soprattutto contro squadre scozzesi, ed i suoi giocatori erano spesso affiliati ad almeno un altro club, sovente una selezione universitaria. Nel corso degli anni '80 dell'Ottocento la maggioranza dei giocatori della Nazionale inglese appartenevano al Corinthian.\nLa squadra si rifiut\u00f2 a lungo di affiliarsi alla Football League o di partecipare alla FA Cup, rimanendo fedele ad un'idea di sport in cui non erano previsti premi in denaro per le vittorie. Rimase per\u00f2 una delle pi\u00f9 forti squadre inglesi del periodo, se non la pi\u00f9 forte: nel 1884 sconfisse per 8-1 il fresco vincitore della Fa Cup, cos\u00ec come nel 1903 batt\u00e9 per 10-3 il Bury che aveva appena conquistato lo stesso trofeo. Nel 1900 e nel 1904 vinse lo Sheriff of London Charity Shield, competizione organizzata tra una squadra professionistica ed una amatoriale. \nNel 1904 sconfissero in amichevole il Manchester United per 11-3, risultato che rimane la peggior sconfitta nella storia della formazione mancuniana.\nIl Corinthian si proponeva di mantenere come valori chiave della sua attivit\u00e0 la correttezza e la sportivit\u00e0: si dice che quando l'arbitro fischi\u00f2 un rigore contro la formazione londinese nel corso di una tourn\u00e9e in Sudafrica il portiere si piazz\u00f2 accant\u00f2 al palo e lasci\u00f2 segnare liberamente gli avversari per compensare la slealt\u00e0 di aver commesso un fallo in area.\nDopo il suo ingresso nella Amateur Football Alliance agli inizi del '900 il Corinthian vide ridursi le occasioni di scontrarsi con squadre professionistiche e cominci\u00f2 a girare il mondo in lunghi tour, in cui inanellavano frequentemente larghe vittorie contro le squadre locali lasciando spesso un forte impatto sul calcio locale: il adott\u00f2 una maglia bianca come tributo alla squadra inglese e lo Sport Club Corinthians Paulista scelse il proprio nome in loro onore.\nDopo la prima guerra mondiale cominci\u00f2 il loro declino e nel 1923 decisero di partecipare per la prima volta alla FA Cup, senza per\u00f2 raggiungere buoni risultati. Nel 1927 furono invitati a disputare il Charity Shield contro il Cardiff City, perdendo per 1-2.\nNel 1939 si fuse con il Casuals Football Club per fondare il Corinthian-Casuals Football Club.\nCorinthian-Casuals Football Club.\nIl nuovo club ebbe occasione di giocare una sola partita prima dello scoppio della seconda guerra mondiale. Solo nel 1945 fu possibile ricominciare l'attivit\u00e0 con l'adesione alla Isthmian League. Poich\u00e9 nessuna delle due squadre fondatrici disponeva in uno stadio il Corinthian-Casuals nei primi anni di vita fu costretto ad un'esistenza nomade fino a quando si stabil\u00ec al The Oval a Kennington nel 1955. L'anno seguente la squadra giunse in finale della Amateur Cup, dove vennero sconfitti dal Bishop Auckland. Nel 1966 riuscirono invece a raggiungere il primo turno di FA Cup, in cui vennero battuti per 5-1 dal Watford.\nCominci\u00f2 poi un periodo di declino che port\u00f2 la squadra alla retrocessione nella seconda divisione dell'Ishtmian League nel 1977 e addirittura all'ultimo posto in questa categoria quattro anni pi\u00f9 tardi. Erano inoltre ricominciati i frequenti cambi di stadio, che portarono il club all'esclusione dalla Ishtmian League quando nel 1984 venne varato un regolamento pi\u00f9 severo riguardo ai terreni di gioco condivisi da pi\u00f9 squadre. Fu un duro colpo per la societ\u00e0, che aveva appena ricominciato ad ottenere buoni risultati (nella stagione precedente era riuscita a farsi ammettere nuovamente al primo turno ai preliminari di FA Cup, dove aveva costretto il Bristol Rovers ad un pareggio prima di arrendersi per 4-0 nel rematch). Il Corinthian-Casuals si iscrisse allora alla Spartan League, finendo subito per retrocedere gi\u00e0 alla prima stagione nella nuova lega.\nNel 1988 trovarono finalmente un campo da gioco stabile al King George's Field. Nello stesso anno furono invitati in Brasile per un'amichevole celebrativa contro lo Sport Club Corinthians Paulista, dove ebbero occasione di giocare in diretta tv davanti a 15.000 spettatori. Il capitano della squadra paulista, S\u00f3crates, gioc\u00f2 il secondo tempo con la formazione inglese. Nel 1996 la squadra pass\u00f2 alla Combined Counties Football League, finendo subito al secondo posto in classifica e guadagnandosi cos\u00ec la possibilit\u00e0 di tornare nella Ishtmian League, dove rimane fino ad oggi tra alti e bassi. Nel 2011 vince per la prima volta in 57 anni la Surrey Senior Cup."}
{"id": "4678696", "revid": "61394386", "url": "https://it.wikipedia.org/wiki?curid=4678696", "title": "Corinthian Football Club", "text": ""}
{"id": "4678698", "revid": "61394402", "url": "https://it.wikipedia.org/wiki?curid=4678698", "title": "Corinthian FC", "text": ""}
{"id": "4678700", "revid": "61394426", "url": "https://it.wikipedia.org/wiki?curid=4678700", "title": "Corinthian F.C.", "text": ""}
{"id": "4678701", "revid": "61394445", "url": "https://it.wikipedia.org/wiki?curid=4678701", "title": "Corinthian F. C.", "text": ""}
{"id": "4678702", "revid": "61394467", "url": "https://it.wikipedia.org/wiki?curid=4678702", "title": "Arjun Dasgupta", "text": ""}
{"id": "4678711", "revid": "858648", "url": "https://it.wikipedia.org/wiki?curid=4678711", "title": "Eravamo sette sorelle", "text": ""}
{"id": "4678712", "revid": "533647", "url": "https://it.wikipedia.org/wiki?curid=4678712", "title": "Wikipedia in minangkabau", "text": "La Wikipedia in minangkabau (\"Wikipedia bahaso Minang\"), spesso abbreviata in min.wikipedia o min.wiki, \u00e8 l'edizione in lingua minangkabau dell'enciclopedia online Wikipedia.\nStoria.\n\u00c8 stata aperta il 7 febbraio 2013.\nStatistiche.\nLa Wikipedia in minangkabau ha voci, pagine, utenti registrati di cui attivi, amministratori e una di (al ).\n\u00c8 la 44\u00aa Wikipedia per numero di voci ma, come \"profondit\u00e0\", \u00e8 la 69\u00aa (penultima) fra quelle con pi\u00f9 di 100.000 voci (al 29 settembre 2021)."}
{"id": "4678713", "revid": "298229", "url": "https://it.wikipedia.org/wiki?curid=4678713", "title": "Eduard Gushchin", "text": ""}
{"id": "4678714", "revid": "729019", "url": "https://it.wikipedia.org/wiki?curid=4678714", "title": "Doro Merande", "text": "Ha recitato in 27 film dal 1928 al 1974 ed \u00e8 apparsa in 20 serie televisive dal 1950 al 1966."}
{"id": "4678719", "revid": "1272592", "url": "https://it.wikipedia.org/wiki?curid=4678719", "title": "Omnia sunt communia", "text": "Omnia sunt communia \u00e8 un'espressione della lingua latina che significa \"tutto \u00e8 comune\" o \"tutto \u00e8 di tutti\".\nL'espressione \u00e8 stata utilizzata come grido di battaglia dal pastore protestante riformatore tedesco Thomas M\u00fcntzer, una figura importante del cristianesimo rivoluzionario nonch\u00e9 uno dei capi dei ribelli nella guerra dei contadini tedeschi.\nL'espressione si trova gi\u00e0 nella scolastica medievale, ad esempio in Guglielmo d'Auxerre: \u00abIn extrema necessitate omnia sunt communia\u00bb (\"in caso di estrema necessit\u00e0 ogni cosa \u00e8 comune\"); essa viene spesso citata attribuendola a Tommaso D'Aquino, o comunque viene indicata come massima della filosofia tomistica. Nel suo principale trattato teologico, \"Summa Theologiae\", Tommaso D'Aquino difendeva la propriet\u00e0 privata dei beni e legittimava le attivit\u00e0 commerciali e mercantili; tuttavia il filosofo riteneva che, in situazioni di necessit\u00e0 estrema, la propriet\u00e0 privata dovesse attenuare la propria importanza fino a diventare comune. \nDall'inquisitore Eymerich, l'espressione \u00e8 riferita alla dottrina dei Dolciniani: \u00abomnia communia esse docebant, etiam uxores\u00bb (\"ogni cosa \u00e8 in comune, insegnavano, anche le mogli\")."}
{"id": "4678720", "revid": "62004", "url": "https://it.wikipedia.org/wiki?curid=4678720", "title": "Nicolas Edet", "text": "Carriera.\nDopo buoni risultati tra i dilettanti, con successi di tappa al Tour des Pays de Savoie e al Giro della Valle d'Aosta evidenziando caratteristiche di scalatore, passa professionista nel 2011 con la Cofidis. Nelle prime stagioni di attivit\u00e0 ottiene la vittoria della classifica scalatori alla \u00d6sterreich-Rundfahrt 2011 e alla Rh\u00f4ne-Alpes Is\u00e8re Tour 2013; si aggiudica inoltra premi della combattivit\u00e0 di tappa al Tour de France 2012 e alla Vuelta a Espa\u00f1a 2013, corsa in cui fa sua anche la classifica scalatori finale.\nNel 2014 ottiene il primo successo da professionista, imponendosi in una tappa del Rh\u00f4ne-Alpes Is\u00e8re Tour. Nel 2018 conquista una tappa e la classifica finale del Tour du Limousin; due anni dopo \u00e8 miglior scalatore alla Parigi-Nizza."}
{"id": "4678722", "revid": "729019", "url": "https://it.wikipedia.org/wiki?curid=4678722", "title": "Strada statale 102 di Otranto", "text": "La strada statale 102 di Otranto era una strada statale italiana.\nStoria.\nLa strada statale n. 102 venne istituita nel 1928 con il seguente percorso: \"Innesto con la n. 16 presso Zollino - Martano - Otranto.\"\nNel 1937, nell'ambito di un riordino complessivo della rete nella provincia di Lecce, la strada n. 102 venne cancellata dall'elenco delle strade statali; essa venne sostituita dal nuovo tracciato della n. 16, che raggiungeva Otranto, ma su un diverso tracciato passante per Maglie e Palmariggi.\nAttualmente l'originaria strada statale 102 \u00e8 classificata come strada provinciale 48 di Martano.\n la denominazione \"di Otranto\" venne riutilizzata nel 1970 per la nuova strada statale 611."}
{"id": "4678725", "revid": "486946", "url": "https://it.wikipedia.org/wiki?curid=4678725", "title": "Maciste il vendicatore dei Mayas", "text": ""}
{"id": "4678729", "revid": "1888309", "url": "https://it.wikipedia.org/wiki?curid=4678729", "title": "Concagno", "text": "Concagno \u00e8 una frazione del comune di Solbiate con Cagno; al 2010 contava 792 abitanti. A breve distanza vi \u00e8 la localit\u00e0 di Cagno, alla quale risulta etimologicamente legato.\nStoria.\nAl paese si fa riferimento per la prima volta nel 1335 col nome di Campocagnio nella \"Determinatio mensurarum et staterarum\" annessa agli Statuti di Como dove viene citato insieme al suo futuro capoluogo come comune facente parte della Pieve di Uggiate. Fu unito al comune di Solbiate nel 1756 con la \"Riforma al governo della citt\u00e0 e contado di Como\". Sempre inserito nella stessa pieve, nel 1751 il territorio di Concagno si estendeva al cassinaggio di Grafigna.\nIn due momenti si manifest\u00f2 una particolare avversione alla fusione: nel 1725 ad opera di don Baldassarre Odescalchi grande proprietario terriero che si ritrov\u00f2 i suoi possedimenti divisi amministrativamente; quindi nel 1761 quando la stessa popolazione concagnese si rifiut\u00f2 di versare le tasse, ma entrambe le azioni non fecero venir meno l'aggregazione.\nNel 1880 Concagno divenne una parrocchia autonoma, attraverso una chiesa edificata nel 1862 per non obbligare i fedeli a dover raggiungere per le funzioni i siti religiosi di Cagno e Solbiate.\nMonumenti e luoghi d'interesse.\nLa chiesa dei Santi Fermo e Lorenzo, gi\u00e0 attestata nel 1788 come comparrocchiale all'interno della parrocchia di Concagno, fu oggetto d'importanti interventi di ristrutturazione negli anni 1802 e 1911 e fu elevata a sede della parrocchia di Concagno nel 1880. "}
{"id": "4678731", "revid": "1543377", "url": "https://it.wikipedia.org/wiki?curid=4678731", "title": "Catch for Us the Foxes", "text": "Catch for Us the Foxes \u00e8 il secondo album in studio del gruppo musicale statunitense mewithoutYou, pubblicato il 5 ottobre 2004 dalla Tooth &amp; Nail Records."}
{"id": "4678732", "revid": "858648", "url": "https://it.wikipedia.org/wiki?curid=4678732", "title": "Triassic Attack", "text": ""}
{"id": "4678734", "revid": "287204", "url": "https://it.wikipedia.org/wiki?curid=4678734", "title": "Anthonomus rubi", "text": "L'antonomo del lampone o antonomo della fragola (\"Anthonomus rubi\") \u00e8 un coleottero della famiglia dei Curculionidi (\"Curculionidae\").\nDescrizione.\nL'antonomo del lampone \u00e8 un coleottero lungo all'incirca da due a quattro millimetri. La superficie del suo corpo \u00e8 nera o bruno scura, con una lucentezza leggermente metallica e presenta una rada peluria grigia. Le antenne, che iniziano nel primo terzo della proboscide, sono di colore rosso bruno scuro e terminano con clave scure. Le zampe sono ugualmente scure e dotate di una peluria chiara. Le coperture delle ali sono nettamente striate e munite di grossi punti.\nSinonimi.\nOltre a una molteplicit\u00e0 di sinonimi del genere esistono anche alcuni sinonimi per la specie:\nCiclo biologico.\nI coleotteri adulti trascorrono l'inverno in letargo e in primavera per prima cosa raccolgono il polline. Le femmine dell'antonomo del lampone depongono singole uova nei boccioli delle Rosacee (\"Rosaceae\"). In questo la femmina per prima cosa scava a morsi un buco nel bocciolo e poi comincia a rodere anche il gambo del bocciolo. Dopo poco tempo il bocciolo \u00e8 appassito e cade. La larva penetra nel bocciolo e successivamente l\u00e0 dentro si trasforma in pupa. Dopo il riposo della pupa il coleottero maturo esce dal bocciolo attraverso un'apertura laterale. Il coleottero successivamente divora i petali e molto presto entra in estivazione.\nDistribuzione.\nL'antonomo del lampone si pu\u00f2 trovare sulle fragole, sui lamponi e pi\u00f9 raramente anche sulle more, sulle rose e sui geum. Talvolta si pu\u00f2 trovare anche sulle composite. Il coleottero \u00e8 diffuso nell'ecozona paleartica. A nord lo si pu\u00f2 trovare fino nella Fennoscandia centrale, e si presenta anche sulle Isole britanniche.\nParassita.\nL'antonomo del lampone si manifesta occasionalmente come parassita nelle coltivazioni delle fragole. Come contromisura si \u00e8 rivelata efficace soltanto la potatura regolare dei boccioli disseccati. Subito dopo la conclusione della raccolta \u00e8 consigliabile una spruzzata con un'infusione di tanaceto."}
{"id": "4678737", "revid": "124123", "url": "https://it.wikipedia.org/wiki?curid=4678737", "title": "Antonio Piedra", "text": " Professionista dal 2007 al 2014 e di nuovo dal 2016 al 2017, ha vinto una tappa alla Vuelta a Espa\u00f1a 2012."}
{"id": "4678738", "revid": "120562970", "url": "https://it.wikipedia.org/wiki?curid=4678738", "title": "Antonio Sapuppo Asmundo", "text": "Biografia.\nIl conte Antonio Sapuppo Asmundo, primo di tre fratelli, era figlio di Giuseppe Sapuppo Amato ed Emanuela Asmundo Capizzi dei Principi di Gisira. Il 2 aprile 1881 spos\u00f2 Fortunata Mancuso Cosentino da cui ebbe sei figli.\nFu sindaco di Catania per cinque volte (dal 14 gennaio 1893 al 5 dicembre 1894; dal 6 agosto 1895 al 4 febbraio 1897; dal 21 febbraio al 31 agosto 1899; dal 15 luglio 1916 al 3 gennaio 1920, e infine dall'8 ottobre 1925 al 19 febbraio 1926), e commissario della stessa citt\u00e0 per due volte (dall'8 febbraio al 10 maggio 1897, e dal 29 luglio al 2 ottobre 1925). Fu annullata la sua elezione a deputato alla XXI Legislatura del Regno d'Italia (16.06.1900 - 18.10.1904)."}
{"id": "4678740", "revid": "2118592", "url": "https://it.wikipedia.org/wiki?curid=4678740", "title": "Tyres\u00f6 Fotbollsf\u00f6rening", "text": "Il Tyres\u00f6 Fotbollsf\u00f6rening, meglio noto come Tyres\u00f6 FF, \u00e8 una squadra di calcio femminile svedese, con sede nella citt\u00e0 di Tyres\u00f6. Fondato nel 1971, ha vinto il campionato svedese nel 2012. Milita nella Division 1, la terza serie del campionato svedese di calcio, nel raggruppamento S\u00f6dra Svealand.\nStoria.\nIl club, fondato nel 1971, fece il suo esordio in Damallsvenskan nel 1993. Nel 1996 venne retrocesso in seconda serie, per poi tornare a disputare la Damallsvenskan nel 1999. Due retrocessioni consecutive lo portarono in Division 2, terza serie nazionale. Dopo aver disputato anche il campionato di quarta serie, risal\u00ec le categorie e al termine della stagione 2009 vinse il girone settentrionale della Division 1 e venne promosso in Damallsvenskan.\nDopo due quarti posti consecutivi, nella stagione 2012 vinse il primo trofeo della sua storia, conquistando il titolo di campione di Svezia e, di conseguenza, ottenendo la qualificazione all'edizione 2013-2014 della UEFA Women's Champions League. Vincendo all'ultima giornata di campionato sul campo della capolista LdB Malm\u00f6 grazie a una rete realizzata da Madelaine Edlund, il Tyres\u00f6 raggiunse in vetta il LdB Malm\u00f6 e vinse il titolo grazie alla migliore differenza reti. L'avventura in Champions League prese il via il 9 ottobre 2013 con la gara di andata dei sedicesimi di finale contro le francesi del Paris Saint-Germain, superate per 2-1 grazie alla doppietta realizzata da Christen Press. Dopo aver eliminato il Paris Saint-Germain, il Tyres\u00f6 and\u00f2 avanti nella competizione eliminando in sequenza il Fortuna Hj\u00f8rring, il Neulengbach e il Birmingham City, anche grazie alle nove reti complessive della statunitense Christen Press. In finale, raggiunta da debuttante, affront\u00f2 le tedesche del Wolfsburg, gi\u00e0 vincitrici nella stagione precedente: nonostante il vantaggio per 2-0 maturato nel primo tempo, le svedesi vennero rimontate dalle tedesche, venendo cos\u00ec sconfitte per 3-4.\nDopo un secondo posto conquistato al termine della stagione 2013, la stagione 2014 si apr\u00ec con un rapporto che descriveva la difficile situazione economica della societ\u00e0, in arretrato nel pagamento delle imposte e sull'orlo della bancarotta. Nel frattempo, venne definito ed approvato dal tribunale distrettuale di Nacka un piano di ristrutturazione del debito. Il pagamento degli stipendi venne assicurato dal governo svedese, mentre tutti i premi provenienti dalla UEFA per la partecipazione del Tyres\u00f6 alla Champions League andarono a ripianare i debiti contratti. Appena pochi giorni dopo aver disputato la finale di Champions League, e con il debito che aveva raggiunto i 10 milioni di corone, il tribunale distrettuale di Nacka rifiut\u00f2 la richiesta di proroga nel piano di ristrutturazione del debito. A stagione conclusa molte calciatrici e membri dello staff lasciarono il club. Vista la situazione la societ\u00e0 si vide costretta a ritirare l'iscrizione della squadra alla Champions League 2014-2015, guadagnata grazie al secondo posto nel campionato 2013. Subito dopo la societ\u00e0 si vide costretta a ritirare la squadra anche dal campionato di Damallsvenskan 2014. Le otto partite disputate fino ad allora vennero annullate e il Tyres\u00f6 retrocesso in Division 2.\nDopo due stagioni nel raggruppamento \u00d6stra Svealand della Division 2, quarta serie del campionato svedese, il Tyres\u00f6 venne promosso in Division 1."}
{"id": "4678743", "revid": "339392", "url": "https://it.wikipedia.org/wiki?curid=4678743", "title": "Volodymyr Kyselov", "text": ""}
{"id": "4678744", "revid": "767487", "url": "https://it.wikipedia.org/wiki?curid=4678744", "title": "Hitoshi Morishita", "text": "Carriera.\nGiocatore.\nFormatosi nella rappresentativa calcistica dell'universit\u00e0 Juntendo passa nel 1995 al Gamba Osaka. Con il sodalizio di Osaka resta sino al 2001, quando viene ingaggiato in prestito dal Consadole Sapporo, ingaggio che l'anno seguente diverr\u00e0 definitivo. Nel 2004 passa al J\u00fabilo Iwata, societ\u00e0 ove chiuder\u00e0 la carriera agonistica l'anno seguente.\nAllenatore.\nRitiratosi dall'attivit\u00e0 agonistica diviene dal 2006 al 2007 vice-allenatore delle giovanili del J\u00fabilo Iwata, divenendone poi responsabile dal 2008 al 2009.\nDal settembre 2009 diviene vice-allenatore della squadra, guidata da Masaaki Yanagishita, che sostituir\u00e0 alla guida del sodalizio di Iwata dal 2012. Manterr\u00e0 la panchina del J\u00fabilo Iwata sino al 4 maggio 2013."}
{"id": "4678745", "revid": "585241", "url": "https://it.wikipedia.org/wiki?curid=4678745", "title": "Unione Sportiva Pergocrema 1932", "text": ""}
{"id": "4678750", "revid": "123662733", "url": "https://it.wikipedia.org/wiki?curid=4678750", "title": "Frank Ferguson", "text": "Ha recitato in oltre 180 film dal 1940 al 1965 ed \u00e8 apparso in 122 serie televisive dal 1952 al 1977."}
{"id": "4678754", "revid": "767487", "url": "https://it.wikipedia.org/wiki?curid=4678754", "title": "WEB (linguaggio)", "text": "In informatica, il WEB \u00e8 un linguaggio di programmazione creato da Donald Knuth. Il WEB \u00e8 la prima implementazione del paradigma di programmazione letteraria \"(literate programming)\", ovvero la combinazione di codice sorgente e documentazione in modo da ottenere un risultato che sia leggibile come un lavoro letterario. \nUn file sorgente WEB \u00e8 strutturato come un file di documentazione in formato TeX inframmezzato da codice in Pascal. Un sorgente WEB pu\u00f2 essere elaborato in due modi: dal programma TANGLE, che produce un sorgente Pascal compilabile e dal programma WEAVE, che produce la documentazione in formato TeX. Il sorgente WEB pu\u00f2 anche essere convertito in C tramite il programma Web2C, in modo da sfruttare la maggiore diffusione dei compilatori C rispetto ai compilatori Pascal.\nEsistono versioni di WEB anche per altri linguaggi di programmazione. CWEB \u00e8 la versione di WEB per il linguaggio C, mentre noweb \u00e8 una versione di WEB indipendente dal linguaggio di programmazione.\nIl pi\u00f9 importante programma scritto in WEB \u00e8 il compilatore TeX."}
{"id": "4678755", "revid": "121602208", "url": "https://it.wikipedia.org/wiki?curid=4678755", "title": "Music Farm (seconda edizione)", "text": "La seconda edizione di \"Music Farm\" \u00e8 andata in onda dall'11 marzo al 6 maggio 2005 in prima serata su Rai 2, condotta da Simona Ventura con la partecipazione di Ivan Cattaneo nel ruolo di inviato e di Valeria Marini in quello di opinionista. il direttore artistico \u00e8 stato Leonardo de Amicis.\nPartecipanti.\nI concorrenti finalisti sono stati:\nGli altri partecipanti sono stati:"}
{"id": "4678757", "revid": "1543377", "url": "https://it.wikipedia.org/wiki?curid=4678757", "title": "Lotta greco-romana ai Giochi della VIII Olimpiade - Pesi gallo", "text": "La competizione della categoria pesi gallo (fino a 58\u00a0kg) di Lotta greco-romana dei Giochi della VIII Olimpiade si \u00e8 svolta dal 6 al 10 luglio 1924 al \"V\u00e9lodrome d'hiver\" a Parigi.\nFormato.\nTorneo con eliminazione alla seconda sconfitta. \nRisultati.\nPrimo Turno.\nSi \u00e8 disputato nei giorni 6 e 7 luglio\nSecondo Turno.\nSi \u00e8 disputato il giorno 7 luglio\nTerzo Turno.\nSi \u00e8 disputato il giorno 8 luglio\nQuarto Turno.\nSi \u00e8 disputato nei giorni 8 e 9 luglio\nQuinto turno.\nSi \u00e8 disputato nei giorni 9 e 10 luglio\nSesto turno.\nSi \u00e8 disputato il giorno 10 luglio"}
{"id": "4678759", "revid": "767487", "url": "https://it.wikipedia.org/wiki?curid=4678759", "title": "The Spanish Girl", "text": "The Spanish Girl \u00e8 un cortometraggio muto del 1909 scritto, prodotto, interpretato e diretto da Gilbert M. 'Broncho Billy' Anderson.\nTrama.\n\"Bud\" Wilson, caposquadra del ranch Circle A, ha una storia d'amore con Lola Gonzales, una danzatrice spagnola.\nProduzione.\nIl film, che fu prodotto dall'Essanay Film Manufacturing Company, venne girato in Colorado, a Golden.\nDistribuzione.\nDistribuito dalla Essanay Film Manufacturing Company, il film - un cortometraggio in una bobina - usc\u00ec nelle sale cinematografiche USA il 18 dicembre 1909."}
{"id": "4678763", "revid": "474610", "url": "https://it.wikipedia.org/wiki?curid=4678763", "title": "Claiton Machado dos Santos", "text": ""}
{"id": "4678770", "revid": "24443", "url": "https://it.wikipedia.org/wiki?curid=4678770", "title": "Cabane de la Dent Blanche", "text": ""}
{"id": "4678772", "revid": "24443", "url": "https://it.wikipedia.org/wiki?curid=4678772", "title": "Cabane Rossier", "text": ""}
{"id": "4678776", "revid": "125284253", "url": "https://it.wikipedia.org/wiki?curid=4678776", "title": "Culto del Glorioso Alberto", "text": "Il culto del Glorioso Alberto \u00e8 un fenomeno religioso extra-canonico, iniziato negli anni cinquanta del Novecento in Italia meridionale, che si presenta come espressione di sentimento di devozione popolare nei confronti di Alberto Gonnella, un giovane investito da un camion, il cui spirito si sarebbe giornalmente incarnato nel corpo della zia paterna. Il culto nacque e si diffuse dal minuscolo borgo di Serradarce, nel comune di Campagna, in provincia di Salerno, dove, negli anni sessanta, venne eretto anche un apposito luogo di culto noto come tempio \u00abdel Beato Alberto\u00bb, divenuto un santuario, meta di importanti pellegrinaggi provenienti soprattutto dalla Campania, dalla Basilicata e da luoghi di intensa emigrazione meridionale, anche esteri.\nIl neo-culto \u00e8 frutto di un'elaborazione \u00abinteramente [..] folclorica\u00bb, sviluppatasi con un processo analogo a quello che ha interessato la devozione che ha circonfuso la figura di Padre Pio da Pietrelcina. La sua fioritura, nel secondo dopoguerra italiano, \u00e8 avvenuto in contesti che mostravano chiari segni di sottosviluppo economico e sociale, substrati sociologici e antropologici sospesi tra persistenti retaggi di arcaicit\u00e0 e il manifestarsi dei primi segni di un incipiente processo di modernizzazione che si sarebbe dispiegato, di l\u00ec a poco, sotto la spinta dello sviluppo sociale ed economico del boom italiano. La matrice antropologica del culto consiste nel suo essere espressione di una \u00abreligiosit\u00e0 arcaica\u00bb e popolare, fiorita in un alveo cattolico, seppur priva di qualsiasi riconoscimento ufficiale e, anzi, maturata nell'ostilit\u00e0 della Chiesa cattolica nell'atmosfera post-conciliare.\nOggetto del culto \u00e8 la figura di un'\u00abanima buona\u00bb, quella del Glorioso Alberto (o Alberto Glorioso, a volte chiamato anche, dai suoi fedeli, Beato Alberto o Santo Alberto), un giovane morto per l'investimento da parte di un camion, il cui spirito si sarebbe manifestato ai devoti incarnandosi ogni giorno, alla stessa ora, nel corpo di una medium, la zia paterna Giuseppina Gonnella. Il culto, dopo i primi passi nella seconda met\u00e0 degli anni cinquanta, raggiunse un folto seguito tra gli anni 1960 e 1970, con flussi di pellegrini valutati tra i 300 ai 500 devoti al giorno nell'epoca della sua acme. Il fenomeno religioso sub\u00ec un durissimo contraccolpo nel 1972, con l'assassinio della donna-medium da parte di un fedele deluso, un accadimento tragico che determin\u00f2 una svolta radicale: pur drasticamente scemato di intensit\u00e0, il fenomeno non si \u00e8 mai sopito del tutto, continuando ad attirare schiere di fedeli, sebbene molto pi\u00f9 sparute di un tempo, anche alle soglie del XXI secolo.\nIl culto tributato ad Alberto si svilupp\u00f2 in un contesto geografico segnato da pesante arretratezza economica e sociale, permeato dai segni di presenza di quel mondo magico elaborato dalla cultura contadina. Esso costituisce \u00abil caso pi\u00f9 notevole nel dopoguerra\u00bb italiano di quella dimensione dell'esperienza antropologico-religiosa del Sud Italia costituita dai guaritori, un fenomeno, di per s\u00e9, \u00abparticolarmente rilevatore dei tratti arcaici della cultura popolare meridionale\u00bb. Nel caso specifico del Glorioso Alberto, la taumaturgia si sostanzi\u00f2 nella \u00absovrapposizione\u00bb tra morto e guaritrice.\nStoria.\nLa storia del culto ha inizio con un evento luttuoso, la morte di un giovane nel mese di ottobre 1956, seguita dopo pochi giorni da un episodio piuttosto inconsueto di possessione di una donna analfabeta non da parte di un demonio, ma di una cosiddetta \u00abanima buona\u00bb. La donna era Giuseppina Gonnella, nata nel 1914 a Campagna, madre di cinque figli avuti dal ciabattino Natale Caponigro; l'anima buona era quella di Alberto Gonnella, giovane nipote della donna, con un'esperienza da seminarista alcuni anni addietro, morto tre giorni prima in circostanze tragiche, in localit\u00e0 Saginara, nei pressi del costruendo tronco A3 (da Salerno a Reggio Calabria) dell'Autostrada del Sole: Alberto, dell'et\u00e0 di ventun anni, era rimasto incastrato sotto il piano ribaltabile di un camion, investito durante una manovra maldestra di suo zio Vincenzo Gonnella, fratello della donna e del padre della vittima.\nLa tragedia inizi\u00f2 a destabilizzare la coesione parentale, innescando un clima di tensione e mettendo in luce comportamenti interpretabili come prodromi di una faida, annunciata dalle minacce di vendetta e di morte indirizzate dal padre di Alberto al fratello colpevole del delitto. In questa atmosfera di sofferenza e strazio, la mattina del 29 ottobre, mentre la salma era ancora custodita nella camera mortuaria del cimitero, in attesa del previsto nulla osta per la tumulazione, Giuseppina Gonnella si rec\u00f2 a rendere visita ai genitori di Alberto. Si trovava nella stanza da letto appartenuta al defunto, quando giunsero le 8:34: in quell'attimo, che coincideva in modo preciso con l'ora della morte del giovane, la donna venne assalita da terribili dolori alle gambe; svenuta e distesa su un letto dai parenti, sarebbe sprofondata in un sonno catalettico durato ventiquattro ore. Al risveglio dal torpore, la donna inizi\u00f2 a parlare in nome del nipote morto, pronunciando profezie e riferendo alcuni dettagli realmente accaduti alle esequie, ma che la donna, non avendo preso parte al rito funerario, avrebbe dovuto ignorare.\nOrigini del culto.\nTutte le circostanze e le coincidenze del racconto della donna, apparse altrimenti inspiegabili, fecero dileguare i sospetti di impazzimento nutriti inizialmente dai parenti che avevano assistito a quella scena (il dettaglio decisivo fu l'indicazione della presenza di un basco dimenticato dal giovane sotto il sedile del camion, oggetto che fu puntualmente ritrovato). Per questo, i comportamenti soprannaturali furono facilmente interpretati come i segni di un'autentica possessione: col tempo, le \u00abpossessioni\u00bb continuarono a verificarsi, dapprima ripetendosi sporadicamente, poi con cadenza sempre pi\u00f9 frequente e regolare, mentre attorno a esse iniziava a catalizzarsi l'interesse di gruppi di curiosi.\nLe manifestazioni sovrannaturali attrassero anche l'attenzione delle comunit\u00e0 parrocchiali finitime, che instaurarono forme di collaborazione con la donna, promuovendo e organizzando viaggi in sua compagnia verso luoghi di pellegrinaggio riconosciuti. A testimoniare la popolarit\u00e0 raggiunta in quei luoghi, esiste anche un riscontro documentale: nel novembre 1962, il bollettino della basilica di San Gerardo Maiella (a Materdomini, nell'alta valle del Sele) registra l'arrivo della donna accompagnata da una foltissima comitiva, valutata in ben 3\u00a0000 persone. Il nuovo vescovo di Campagna, Jolando Nuzzi, subentrato da non molto a Giuseppe Maria Palatucci, si diede presto da fare per arginare il fenomeno: il 10 maggio 1963 proib\u00ec a Giuseppina e ai suoi seguaci l'ingresso nella chiesa dell'ex badia benedettina, anch'essa dedicata a S. Antonino ma ubicata nell'altra frazione di Santa Maria La Nova.\nDa quel momento, isolata dalla censura episcopale, Giuseppina Gonnella (\"Zia Giuseppina\", o \"Zia Peppina\", per i suoi accoliti) organizz\u00f2 un vero e proprio culto in totale autonomia dalle organizzazioni cattoliche e dalla gerarchia ecclesiastica, affrancandosi dalla passata sinergia con le parrocchie. Il neo-culto and\u00f2 sempre pi\u00f9 stabilizzandosi con il trascorrere del tempo: dopo la censura subita, dall'estate 1963 gli eventi di possessione assunsero una cadenza regolarissima, avvenendo tutti i giorni, tranne nelle domeniche e nei festivi, sempre alle 8:34, in coincidenza simbolica con l'ora della morte del giovane.\nCentinaia di postulanti cominciarono ad affluire con regolarit\u00e0 a Serradarce e ad assieparsi nelle stanze, nelle scale, nell'androne, e nei vestiboli dell'abitazione, per assistere alla trance di \"Zia Giuseppina\". La stanza del giovane, i suoi effetti personali, gli indumenti, le scarpe da calcio da lui usate, divennero tutti oggetto di una forma di venerazione, indotta e sollecitata dagli amministratori del culto, che, in una sorta di \u00abostensione\u00bb, li offrivano alla vista dei pellegrini convenuti in quella casa che aveva ormai perduto la sua funzione abitativa e si era trasformata in santuario.\nAspetti rituali e cerimoniali del culto.\nIl culto di Alberto seguiva un preciso cerimoniale che iniziava con l'arrivo a Serradarce della medium, condotta in auto da un fratello, intorno alle otto del mattino, in un'ora in cui i fedeli si erano gi\u00e0 accalcati nella casa, dopo esser giunti in paese di buon'ora o dopo aver trascorso la notte in paese, alcuni all'addiaccio. Facendosi strada fra i pellegrini che l'acclamavano e l'invocavano con sospiri, Giuseppina raggiungeva il secondo piano della casa per accomodarsi seduta su uno sgabello, attorniata dal silenzio assorto dell'uditorio: iniziava una fase in cui la donna prendeva a inspirare ed espirare ritmicamente, con atti respiratori sempre pi\u00f9 frequenti e profondi (iperventilazione), accompagnati da deglutizioni di aria (aerofagia volontaria) ed emissione di \u00abforti gemiti e fragorosi rutti\u00bb, in un climax teatrale che si scioglieva solo quando il volto della donna si apriva a un'espressione estatica. La medium, allora, saliva sullo sgabello: era quello il segnale che il miracolo della possessione si era ripetuto ancora una volta; lo stato di estasi si trasmetteva allora ai volti dei pellegrini che accoglievano la venuta dello spirito pronunciando invocazioni rivolte ad Alberto e abbandonandosi a urla di giubilo.\nNel momento della trance, la donna manifestava una diversa personalit\u00e0, presentandosi in prima persona come Alberto e parlando, con voce alterata, uno strano idioma che poteva apparire perfetto italiano, laddove la donna, analfabeta totale, avrebbe dovuto esprimersi solo in un incomprensibile dialetto: attraverso la voce della medium, l'anima del giovane rievocava i dettagli raccapriccianti della morte occorsagli (da lui definita sbrigativamente \u00abmartirio\u00bb) e rivelava agli astanti il prodigio del suo corpo, che sarebbe rimasto incorrotto dopo la morte (un fenomeno presunto, e mai verificato). Si lamentava, poi, di non aver trovato \u00abancora un posto a sedere nel reparto dei santi in Paradiso\u00bb. Svelava poi l'esistenza di una struttura \u00abbipartita\u00bb nel Purgatorio: una sezione \u00ableggera\u00bb, dotata di un sistema di \u00abfuoco autonomo\u00bb, per penitenze inferiori ai cento anni, e una \u00abpesante\u00bb, con un fuoco fornito direttamente dalle fiamme dell'Inferno, destinata a punizioni di durata superiore.\nPrometteva, infine, un percorso di salvezza a chi era afflitto dal male e dal dolore, e si proclamava capace di \u00abguarire\u00bb le persone colpite da malocchio, fatture e maledizioni e di alleviare la sofferenza delle anime penitenti del Purgatorio. Quest'ultima promessa veniva accompagnata dalla richiesta di un'offerta di cento lire (la richiesta era sottolineata dal gesto del braccio sollevato che esibiva una moneta da 100 lire tenuta tra le dita: in realt\u00e0, le offerte ammontavano a ben pi\u00f9 della somma suggerita dalla medium: secondo quanto osservato da Michele Risso, nel 1967 i pellegrini deponevano spontaneamente, sul com\u00f2 della camera da letto, banconote del valore di 500 o 1\u00a0000 lire. La ricostruzione giornalistica di Giuseppe De Lutiis, successiva di poco meno di cinque anni rispetto allo studio di Michele Risso, parlava di offerte del valore medio di 1\u00a0000 lire). La predica di Alberto-Giuseppina proseguiva in un clima di crescente \u00abpartecipazione e tensione\u00bb soffermandosi vertente su vari luoghi comuni: \u00abpace familiare, [...] adulterio, infedelt\u00e0 degli uomini, problemi dei giovani\u00bb, ecc.\nEra poi la volta della benedizione impartita ai pellegrini e ai parenti di coloro i quali erano stati impossibilitati a intraprendere il viaggio di persona: per questi ultimi, le persone estraevano prontamente oggetti e indumenti appartenenti agli assenti e li sollevavano per offrirli alla benedizione di Alberto. Si procedeva quindi a una preghiera collettiva a cui seguiva una fase in cui la donna invitava alcuni presenti a parlare dei problemi che li avevano spinti in quel luogo. Infine, si appartava per l'udienza nella cosiddetta \u00abcamera del segreto\u00bb, in compagnia di un piccolo gruppo di seguaci alla volta, a cui diagnosticava possessioni demoniache e praticava esorcismi o fatture.\nContesto antropologico e culturale.\nL'episodio di possessione di Serradarce si inserisce in un precipuo terreno antropologico e sociologico, imbevuto di forme di una religiosit\u00e0 arcaica legate al mondo contadino, che si intrecciavano con una percezione magica del mondo e con l'esigenza di elaborare risposte, e ricevere rassicurazione di fronte al disagio derivante da una miseria che appare fatalisticamente ineludibile. Il culto \u00abofficiato\u00bb dalla medium si appropria di \u00abapparenze\u00bb rituali prese a prestito direttamente dal cattolicesimo ufficiale, trasformandoli, con l'aggiunta di credenze, per elaborare, su basi sincretiche, una risposta culturale alla durezza della condizione umana, in forme di tipo magico-religiose, adatte alle esigenze psicologiche di una societ\u00e0 diseredata: elaborazioni magico-rituali come il culto di Alberto vengono accolte in un corredo di strumenti simbolici che compongono, secondo la definizione di Risso, una vera e propria \u00abcultura della miseria\u00bb, elementi di un arsenale di risposte in grado di offrire l'unica prospettiva di riscatto immaginabile da gruppi sociali tra i quali povert\u00e0 e sottomissione sono elevate a sistema.\nAntichi culti esorcistici nel territorio: Sant'Antonino abate.\nQuesto retroterra magico-religioso, nel comune di Campagna, aveva gi\u00e0 visto il radicamento di un culto istituzionale, consolidato da secoli, incentrato proprio sulla \u00abguarigione\u00bb degli indemoniati: il culto si basava sull'intercessione del patrono, sant'Antonino da Sorrento, abate benedettino, del quale \u00e8 significativa l'iconografia locale, rappresentata da una figura statuaria colta nell'atto di schiacciare una creatura grottesca met\u00e0 demonio e met\u00e0 serpente. Il rito esorcistico legato al santo veniva officiato nella chiesa del Santissimo Salvatore e Sant'Antonino: al centro della ritualit\u00e0 esorcistica era un insigne cimelio conservato nella chiesa (in un ambiente separato, sulla destra, subito dopo l'ingresso), l'antica \u00abcolonna taumaturgica\u00bb che la tradizione associa alla leggenda agiografica del patrono: essa, infatti, sarebbe stata la colonna della flagellazione di Cristo prodigiosamente rinvenuta dal santo in un giardino. Per gli invasati pi\u00f9 ostici e riottosi, o nelle fasi pi\u00f9 concitate e violente dell'esorcismo, il rito prevedeva la cerimonia di legatura alla colonna con funi strette e legacci seguita dall'abbandono in solitudine dell'esorcizzato (la prima fase, invece, si svolgeva conducendo il soggetto di fronte all'altare maggiore, se necessario trasportandovelo di peso, o con la forza nel caso opponesse resistenza). Lasciato da solo legato alla colonna, la porta della cappella veniva richiusa per essere riaperta solo a guarigione avvenuta, annunciata, come per magia, dal risuonare spontaneo del tocco di campane.\nRiguardo agli episodi di possessioni diaboliche affidate alle cure del patrono, esiste perfino una documentazione storica: la serie degli esorcismi legati a questi avvenimenti \u00e8 registrata, infatti, in un manoscritto, conservato negli archivi parrocchiali, recante il titolo di \u00ab\"Raccolta delle grazie straordinarie ottenute per intercessione di S. Antonino ricopiate da me parroco Ludovico Maria Cutino da un manoscritto trovato nell'archivio di questa parrocchia dall'anno 1931. Completato dai fatti miracolosi avvenuti nella mia permanenza in questa parrocchia (dal) 23 marzo 1947\"\u00bb. L'autore di questo repertorio, don Ludovico Maria Cutino (Anagni, 25 agosto 1916 - Campagna, 9 luglio 1981) fu parroco di Campagna dal 1947 al 1981: oltre che \u00abstorico\u00bb del fenomeno esorcistico locale (e dell'episcopato di Campagna), fu \u00ab\"studioso di fenomenologia metapsichica, occamismo ed esperienza mistica\"\u00bb, e, infine, esorcista egli stesso, definibile come l'\u00ab\"ultimo grande esorcista di Campagna\"\u00bb.\nEvoluzione dell'esorcismo locale nell'atmosfera postconciliare.\nIn seguito, l'atteggiamento di sfavore, se non di aperta ostilit\u00e0, espresso nei confronti di tradizioni e pratiche esorcistiche, e pi\u00f9 in generale nei riguardi dei fermenti del cattolicesimo popolare, soprattutto nella temperie culturale aperta dal Concilio Vaticano Secondo, spinse l'autorit\u00e0 religiosa verso l'abbandono del patrimonio magico ed esorcistico coltivato dalla Chiesa e fin\u00ec per orientare verso culti esorcisti extra-canonici l'attenzione dei devoti in cerca di una liberazione dal male. Gi\u00e0 nel 1967, secondo la testimonianza dello psichiatra Michele Risso, il rito esorcistico officiato nella Chiesa del Santissimo Salvatore e Sant'Antonino si era banalizzato: svuotato dalla carica teatrale e dall'aura magico-religiosa dell'antica liturgia, aveva abbandonato il rituale della legatura degli ossessi alla colonna taumaturgica e si svolgeva attraverso una prassi pi\u00f9 moderna e semplificata che contemplava unicamente la semplice e sbrigativa lettura di \u00abcomuni formule esorcistiche [...] pronunciate in italiano\u00bb che l'officiante attingeva dalla lettura di un formulario dattiloscritto.\nQuesta prassi post-conciliare ebbe l'effetto di favorire anche il culto del Glorioso Alberto che fin\u00ec per assorbire la partecipazione e la devozione un tempo coagulatasi attorno a sant'Antonino da Sorrento. L'affermazione del culto scont\u00f2 sempre, comunque, l'ostilit\u00e0 della Chiesa ufficiale, sia per la gi\u00e0 citata avversione post-conciliare, sia per la tradizionale ostilit\u00e0 ecclesiastica nei confronti delle cosiddette \u00abpossessioni benigne\u00bb, quelle in cui il corpo era posseduto da \u00abanime buone\u00bb e non dal demonio (in questi casi, la posizione della chiesa ufficiale \u00e8 sempre stata quella di considerare le possessioni \u00abbenigne\u00bb come una simulazione demoniaca da svelare e smascherare). A questo atteggiamento canonico fa da contraltare una costante antropologica del sentimento religioso del cattolicesimo popolare dell'Italia meridionale, la credenza, \u00abfortemente radicata\u00bb, secondo cui \u00abanche gli angeli, gli spiriti buoni e le anime dei morti possano prendere possesso dei vivi\u00bb\nProfilo della medium.\nLa medium, Giuseppina Gonnella, era una donna analfabeta che, fino ai primi anni 1950, aveva \u00absofferto [...] di svariati disturbi nei quali era certamente presente una componente psicogena\u00bb. Probabilmente, almeno stando a quanto riferito dal parroco dell'epoca, la donna era stata vittima nel 1949 di un episodio di possessione diabolica da cui era stata liberata proprio con un rito di esorcismo impartitole nella chiesa di Sant'Antonino. Inoltre, sempre a dire del parroco di allora, \"Zia Giuseppina\" era gi\u00e0 nota come persona iniziata a pratiche di stregoneria, come la preparazione di filtri d'amore, maledizioni, malocchi, e fatture, o come la neutralizzazione dei loro effetti magici. L'apprendistato della donna, secondo il parroco, si sarebbe compiuto presso una fattucchiera di Battipaglia, una circostanza, questa, sempre negata dall'interessata e dai familiari. Di fronte all'irrompere della tragedia familiare, e alla minaccia latente di destabilizzazione dei legami familiari, Giuseppina reagisce con l'elaborazione di uno \u00abstato eccezionale\u00bb che \u00abdistrae l'incombente minaccia, la trasforma in stupore di fronte a un miracolo e rende accettabile per la famiglia il dolore per la morte di Alberto. Assolto il compito originario, il ruolo di Giuseppina si amplia fino a giungere ad assolvere a una funzione sociale di significato pi\u00f9 ampio, che si dispiega in un mondo permeato da un amalgama sincretico in cui il magismo si sovrappone alle espressioni di un cattolicesimo popolare, alla miseria materiale della condizione umana e al \u00abbisogno di rassicurazione\u00bb.\nEdificazione del tempio e dimensione economica del neo-culto.\nLa popolarit\u00e0 raggiunta dal movimento magico-religioso legato al culto di Alberto era testimoniata dalle comitive di pellegrini provenienti giornalmente dalla Campania, dalla Basilicata, e da altri luoghi del Mezzogiorno sottosviluppato, ma anche da regioni e citt\u00e0 che avevano conosciuta un'intensa emigrazione: nazioni sviluppate come Germania o Svizzera e centri industriali come Milano e Torino. Nel 1967 la casa-santuario si trovava ad accogliere dai 300 ai 500 devoti al giorno (una cronaca giornalistica successiva, nel 1972, riportava una stima di circa 500 persone al giorno). L'impossibilit\u00e0 di accogliere un tale flusso di gente aveva reso evidente, gi\u00e0 dopo pochi anni, la necessit\u00e0 di adibire al culto un luogo pi\u00f9 capiente della casa-santuario e pi\u00f9 idoneo agli scopi.\nTempio del Beato Alberto.\nAttingendo alle cospicue offerte in denaro portate dai pellegrini, si diede inizio all'edificazione di un tempio a tre navate, che fu aperto al culto nell'autunno 1968. Il tempio, privo di croce e campanile, si presentava con l'aspetto \u00absordido\u00bb di una sorta di grande garage dell'altezza di una casa di due piani, costellato gi\u00e0 dall'esterno di fotografie dei fedeli: l'interno si apriva tra pareti anch'esse tappezzate di fotografie, in fondo alle quali, la scena era dominata da una specie di \u00abstrano altare\u00bb, illuminato dalle luci di candele votive e adornato di quadri, statue di vari santi, ex voto, invocazioni, abiti nuziali donati dalla riconoscenza di donne e spose miracolate, ecc., con al centro una grande immagine del giovane. Nello spazio delimitato dal tempio-garage trovava riparo anche la reliquia del camion che aveva ucciso il ragazzo; spostato, all'occorrenza, nel piazzale antistante, era oggetto di una speciale venerazione, toccato con gesti timorosi e rispettosi dai fedeli in attesa, addobbato di ghirlande e ceri ardenti nelle occasioni solenni.\nRisvolti economici del culto.\nL'importanza raggiunta dal neo-culto di Alberto \u00e8 dimostrata da un aneddoto, menzionato anche da Giovanni Vacca, di cui era stata testimone l'antropologa Annabella Rossi, che lo raccolse nel 1969: quest'ultima, trovandosi nel Cilento durante il mese di settembre, si imbatt\u00e9 in un gruppo di contadine sul far della sera, al rientro a casa dopo aver atteso al lavoro quotidiano nei campi; dopo aver chiesto loro quale fosse il santuario pi\u00f9 importante della zona, si sent\u00ec rispondere che \u00abce n'era uno solo grande e potente, quello di Alberto\u00bb. Il culto, in effetti, raggiunse in breve tempo una notevole intensit\u00e0: le cronache giornalistiche riportano stime di un'affluenza media di circa 500 persone al giorno, con punte di 10\u00a0000 nel giorno 26 ottobre, anniversario del \u00abmartirio\u00bb, per un totale stimato in circa 200\u00a0000 pellegrini all'anno, ciascuno dei quali versava una somma di 1\u00a0000 lire, per un introito base di circa 500\u00a0000 lire al giorno, a cui andavano ad aggiungere le offerte extra. Attorno a questo flusso di pellegrini si sviluppava poi un'intera economia del sacro, in cui una parte dominante era riservata alla famiglia e ai parenti del defunto, che reclamavano quello che, nella sua analisi del sacro, Max Weber definiva il \u00ab\"monopolio dei \u201cbeni di salvezza\"\u201d\u00bb (\"Heilsg\u00fcter\").\nUna sorta di esclusiva familistica, ad esempio, si esercitava nella gestione delle bancarelle per la vendita di una congerie di souvenir, santini, immagini salvifiche, orecchini, ciondoli, portachiavi, recanti l'immagine del giovane e proposti come oggetti miracolosi, a cui si aggiungevano olio d'oliva e aceto benedetti da Alberto, rimedi medici e fitoterapici consigliati dalla santona, dischi in vinile (tra cui il 45 giri contenente l\"Inno a Sant'Alberto\" inciso da Aurelio Fierro), nastri magnetici con la registrazione delle prediche, libretti agiografici, ecc.. Analoga posizione di vantaggio era assicurata alla cerchia familiare e parentale nella gestione del bar e del ristorante, tutte attivit\u00e0 economiche che contribuivano a muovere un introito giornaliero definito come vertiginoso.\nAssassinio della medium.\nL'11 gennaio 1972, un uomo, pesantemente camuffato e confuso tra la folla dei pellegrini, affront\u00f2 la medium e la colp\u00ec con il fuoco di un fucile a canne mozze: la donna, gravemente ferita nell'attentato, sarebbe morta per complicanze cardio-respiratorie dopo tre giorni di agonia all'ospedale dell'Annunziata di Eboli. L'omicida, che aveva tentato di dileguarsi, fu individuato da un gruppo di fedeli e salvato a stento da un linciaggio di massa grazie all'intervento dei carabinieri: risult\u00f2 essere un tale Francesco Manganelli di Trentinara (un borgo del Cilento non molto distante da Serradarce), trentacinquenne, ex emigrante da poco ritornato in patria dalla Germania, che si arrabattava come camionista e come autista nel trasporto dei pellegrini della sua zona: dopo un iniziale tentativo di depistaggio, arresosi all'evidenza l'uomo fin\u00ec per dichiararsi reo confesso nell'interrogatorio che segu\u00ec alla cattura, descrivendo s\u00e9 stesso come un devoto deluso del culto di Alberto, che si era sentito truffato dalla donna per un mancato miracolo (si parl\u00f2 anche, senza che questa ipotesi di movente ricevesse conferme, di una delusione legata alla mancata promessa di una vincita alla Lotteria di Capodanno nell'edizione 1971-72 di Canzonissima: per questo, le cronache parlarono anche di \"delitto di Canzonissima\"). Secondo l'opinione di altri, tra cui quella della famiglia (riportata anche nel citato studio di Silvia Mancini), si sarebbe trattato, invece, di un sicario che agiva su commissione: mandanti dell'omicidio sarebbero stati maghi e santoni di Salerno che, in questo modo, desideravano disfarsi di colei che, di fatto, aveva finito per monopolizzare il fiorente mercato degli esorcismi.\nSopravvivenze del culto nel XXI secolo.\nCon la morte di Giuseppina Gonnella nel gennaio 1972, dopo alcuni iniziali manifestazioni di fanatismo, venne a mancare il coinvolgimento spirituale e l'intensit\u00e0 catartica garantiti dagli episodi quotidiani di possessione e trance messi in atto dalla medium. Senza mai spegnersi del tutto, l'intensit\u00e0 emotiva del fenomeno and\u00f2, tuttavia, rapidamente scemando, in una societ\u00e0 che stava entrando in una nuova stagione della storia d'Italia, quella degli anni di piombo, portatrice di profondi rivolgimenti e trasformazioni, in cui una modernizzazione spinta si accompagnava a grandi tensioni sociali e politiche. Nel 1993, i parenti decisero di donare alla Chiesa cattolica il tempio del Beato Alberto con il corredo di tutti gli oggetti e gli ex-voto donati dai pellegrini, con vincolo di destinazione a opere di beneficenza e con l'onere di intitolare una cappella a Maria Addolorata e di murare una lapide commemorativa in memoria del giovane Alberto.\nLa donazione era motivata dalla speranza che un gesto di generosit\u00e0 desse impulso a una causa di beatificazione della figura di Alberto, un auspicio, questo, che sarebbe rimasto deluso. La Chiesa infatti pur accettando, tra varie polemiche, la donazione della famiglia, si impegn\u00f2 a trasformare il tempio del Glorioso Alberto in un edificio di culto riconosciuto, posto sotto la giurisdizione dell'Arcidiocesi di Salerno: la struttura \u00e8 stata poi affidata a un gruppo carismatico, i \"Servi di Cristo vivo\", guidato inizialmente da un prete americano e, in seguito, da padre Michele Vassallo dei Padri Vocazionisti. La canonizzazione non \u00e8 mai avvenuta e la famiglia di Alberto fu definitivamente lasciata ai margini, relegata a un culto praticato in una piccola adiacenza del tempio: i fedeli del beato Alberto si sono costituiti in associazione di volontariato e gruppo di preghiera, attraverso cui organizzano e coordinano gli eventi cultuali (come il pellegrinaggio nella ricorrenza anniversaria del 26 ottobre) e curano la realizzazione e diffusione di materiali multimediali (come DVD e registrazioni audio dei canti celebrativi). L'associazione, inoltre, continua a perorare la beatificazione di Alberto e a raccogliere documenti e prove miracolose a sostegno della causa di canonizzazione. La permanenza di questa piccola forma di culto alimenta ancora, agli inizi del XXI secolo, \u00abpiccole tensioni con i rappresentanti della Chiesa\u00bb, che si esprimono in una conflittualit\u00e0 la cui ricomposizione si risolve nel quadro stesso dei rapporti di \u00abfamiliarit\u00e0 tra fedeli e clero\u00bb, secondo quello spirito che informa la vita religiosa e sociale di cos\u00ec piccole realt\u00e0.\nStudi, ricerche e reportage.\nAl culto del Beato Alberto \u00e8 stata indirizzata una notevole attenzione scientifica, che, per la variet\u00e0 delle competenze in gioco, ha assunto una dimensione interdisciplinare.\nIl fenomeno si sviluppava su uno scenario storico in cui \u00abla stagione della guerra fredda si avvi[ava] alla conclusione\u00bb, e, al contempo, \u00absubi[va] un ristagno\u00bb quella vena di \u00abcristianesimo visionario e carismatico\u00bb, un tempo fiorente, a cui sopravvissero solo \u00abalcuni fenomeni di schietta natura popolare, osteggiati dalla Chiesa e dal potere civile\u00bb, tra i quali quello di Alberto fu il pi\u00f9 importante.\nDa questo punto di vista, anzi, il culto del beato Alberto viene considerato un \u00abcaso esemplare\u00bb, per l'antropologa Cecilia Gatto Trocchi, di quella casistica di fenomeni collettivi popolari in grado di offrire \u00abuno spaccato della condizione umana entro cui si agitano passioni che coinvolgono i morti e i vivi, i Santi e i demoni, l'immaginazione e la fede\u00bb. In esso \u00abconfluiscono elementi complessi e differenziati dell'ideologia religiosa popolare, che ha interessato antropologi, psicologi, giornalisti e studiosi di religione popolare\u00bb.\nDimensione etnopsichiatrica.\nIl primo studio in assoluto risale al 1967. Incentrato su una lettura dei profili etnopsichiatrici, fu compiuto dallo psichiatra basagliano Michele Risso, al quale il caso era stato segnalato da Annabella Rossi, allora all'Istituto delle arti e tradizioni popolari di Roma. Il lavoro di Risso, presentato al convegno internazionale \"Symposion Anthropologie der Ergriffenheit und Besessenheit\" tenutosi a Bad Homburg vor der H\u00f6he dal 2 al 4 maggio 1968, conflu\u00ec poi in \"Magische Welt, Besessenheit und Konsumgesellschaft in S\u00fcditalien\", un saggio scritto a pi\u00f9 mani con gli antropologi Annabella Rossi e Luigi Maria Lombardi Satriani, pubblicato nel 1972 tra gli atti del convegno del 1968.\nStudi etno-antropologici.\nGi\u00e0 accanto a quel primo studio del 1967, si manifest\u00f2 l'interesse da parte di studiosi dell'etnologia, dell'antropologia culturale, della storia delle religioni e dell'antropologia religiosa. Tra i ricercatori che se ne sono occupati \u00e8 da segnalare, in particolare, la gi\u00e0 citata Annabella Rossi (gi\u00e0 stretta collaboratrice di Ernesto De Martino ai tempi delle ricerche sul tarantismo e sulla sfera magico-religiosa del Sud Italia), la quale, oltre ad aver ispirato e suggerito la prima ricerca di Michele Risso, ha dedicato al culto di Alberto saggi, pubblicazioni e documentari, coinvolgendo, nelle sue ricerche, Luigi Maria Lombardi Satriani e il gi\u00e0 citato Michele Risso. Del fenomeno si sono occupati, in seguito, Domenico Scafoglio e Simona De Luna, mentre le lettere inviate a Giuseppina Gonnella dai suoi fedeli sono state oggetto di interesse da parte di Giordana Charuty e Patrizia Ciambelli.\nA una prospettiva di \u00abantropologia visuale\u00bb possono ascriversi i reportage fotografici di Ferdinando Scianna e Marialba Russo, o la documentaristica cinematografica, nella quale si inserisce, tra gli altri esempi, il cortometraggio realizzato da Luciano Blasco su testi di Annabella Rossi. Lo studioso danese Bent Holm, storico del teatro dell'Universit\u00e0 di Copenaghen, ha annoverato il culto del Beato Alberto tra quelle espressioni di cultura e teatralit\u00e0 collettive e popolari, provenienti dalle classi sociali oppresse o subalterne, come i riti carnacialeschi, che definiscono i tratti principali del retroterra culturale e dell'immaginario fantastico del quale si \u00e8 nutrita l'ispirazione creativa di Dario Fo.\nNel 2006, Paolo Apolito, professore di antropologia culturale all'Universit\u00e0 di Salerno e a Roma Tre, ha dedicato, all'episodio di possessione, un saggio dal titolo \"Con la voce di un altro. Storia di possessione, di parole e di violenza\", edito per i tipi della casa editrice L'ancora del mediterraneo.\nRaffronti con il fenomeno della devozione popolare per Padre Pio.\nQuesto fenomeno religioso sbocciato dal basso, con una genesi e un'elaborazione di matrice interamente popolare e folclorica, in grado di far assurgere Alberto a fama diffusa di santit\u00e0 extra-canonica, \u00e8 stato spesso accostato, per fenomenologia, a quel movimento di spinta popolare che ha alimentato il culto di Padre Pio da Pietrelcina e ha avuto un ruolo determinante nel percorso che ha portato alla canonizzazione del frate. Il prodotto di questa tipica elaborazione popolare ha l'effetto di conferire spessore devozionale a figure sacre (non convenzionali), che vanno ad aggiungersi a quelle offerte dalla tradizione dell'agiografia ufficiale e che sono in grado di dare risposte religiose ad \u00abansie e speranze quotidiane\u00bb, all'interno di una visione del mondo classificabile ancora come tipicamente pagana\u00bb.\nLe analogie e le differenze tra le due fenomenologie sono state oggetto esplicito, a met\u00e0 degli anni 2000, di un'indagine mirata sul campo finanziata dall'Universit\u00e0 di Losanna, che Silvia Mancini, studiosa di storia delle religioni, ha condotto a partire dal 2004, i cui risultati, da lei presentati in un convegno a Losanna nel 2005, sono pubblicati in un saggio del 2008, dal titolo \"Salvation Goods and Canonization Logic: On two Popular Cults of Southern Italy\".\nIl reportage fotografico di Ferdinando Scianna.\nAl culto del beato Alberto \u00e8 dedicato anche un importante reportage fotografico di Ferdinando Scianna, pubblicato a Milano, nel 1971, per Editphoto, dal titolo \"Il glorioso Alberto\" (le foto del reportage di Scianna sono visibili in questa pagina Web del sito della Magnum Photos, accompagnate da un testo esplicativo della stessa antropologa Annabella Rossi).\nIl filo narrativo di Scianna scompone le tappe che scandiscono il percorso magico e quotidiano attraverso cui avviene \u00ab\"la lenta metamorfosi di Giuseppina in Alberto\"\u00bb, in un climax emotivo che si dipana al cospetto della folla di \u00ab\"fedeli raccolti nel santuario costruito grazie alle loro offerte\"\u00bb. L'esplorazione dello sguardo del fotografo si appunta sull'\u00abestrema attenzione\u00bb che tinge, \u00abdurante la lunga predicazione, i volti delle madri che sostengono i loro bambini infermi\u00bb; si sofferma sulla profusione di immagini e oggetti (fotografie, mazzi di fiori, ex voto) \u00abche tappezzano interamente la 'camera del segreto', il luogo nella quale Giuseppina-Alberto dispensa le proprie consulenze, esorcizza i posseduti, diagnostica gli incantesimi\u00bb.\nMemorialistica e letteratura.\nLa vicenda, con il suo epilogo tragico, \u00e8 stata fonte di ispirazione per la scrittura memorialistica e letteraria. A questo proposito, si registra l'importante tentativo di uno dei figli della donna, che, a diciassette anni dall'omicidio, tent\u00f2 di ristabilire quella che lui riteneva essere la verit\u00e0 sulla figura della madre, in una ricostruzione delle vicende e dei personaggi dotata di \u00abuna certa efficacia letteraria\u00bb. Alla figura della donna \u00e8 dedicato, inoltre, uno dei bozzetti letterari che un giudice, vicino alla pensione, aveva dedicato a volti e figure umane in cui si era imbattuto durante episodi della sua carriera professionale di magistrato."}
{"id": "4678777", "revid": "1305772", "url": "https://it.wikipedia.org/wiki?curid=4678777", "title": "You Can't Read This Book", "text": "You Can't Read This Book. Censorship in an Age of Freedom (\"Non puoi leggere questo libro: la censura in un'et\u00e0 di libert\u00e0\") \u00e8 un saggio scritto da Nick Cohen e pubblicato da Fourth Estate, un marchio della HarperCollins.\nDalla rivoluzione che non fu in Iran, al Grande Firewall della Cina e all'imposizione di super-ingiunzioni da parte dei \"ricchi sfondati\" per proteggere la loro vita privata, gli avversari tradizionali di libert\u00e0 di parola - il fanatismo religioso, il potere plutocratico e gli stati dittatoriali - sono fiorenti e per molti aspetti trovano il mondo un posto molto pi\u00f9 confortevole nei primi anni del XXI secolo che non nel tardo XX. Con queste affermazioni si apre il libro di Nick Cohen, un resoconto di controversie che inizia con la reazione catastrofica della sinistra e destra alla pubblicazione e denuncia dei \"I versi satanici\" nel 1988, che li ha visti \"andare a letto\" con gli estremisti radicali. Si conclude al frangente in cui anche nel trasgressivo Occidente liberato, dove tanto sangue \u00e8 stato versato per la libert\u00e0, dove la ribellione \u00e8 stile conformista e fare il dissenziente la mossa intelligente per far carriera nel campo delle arti e dei media, \u00e8 possibile scrivere un libro e finire distrutti o morti.\nContenuti.\n\"Uno dei rassicuranti miti dei nostri tempi\", scrive Cohen all'inizio del suo libro, \"\u00e8 che abbiamo visto una massiccia espansione della libert\u00e0 di espressione. Forse il prezzo pagato \u00e8 stata l'esplosione delle disuguaglianze tra le nazioni e al loro interno, oltre alle guerre di religione che rievocano il XVII secolo. Ma che diamine, ironizza l'autore, questi sono gli spiacevoli effetti collaterali di un mondo molto pi\u00f9 libero e meglio informato\".\nTwitter e Facebook, insieme a giornalisti coraggiosi e avvocati dei diritti umani, hanno ampliato in maniera eccezionale i confini della libert\u00e0, o cos\u00ec va il discorso. Guardate l'Iran, l'Egitto, la Libia o la Cina: sicuramente i mass media sociali e gli inventori di Google e Wikipedia hanno scaricato il censore nella pattumiera della storia... Ma Nick Cohen subito afferma che la verit\u00e0 \u00e8 ben altra. In un resoconto stimolante - sebbene a volte esasperante - si scaglia tanto contro la stupida sinistra quanto contro la tronfia destra; rimesta nei bassifondi della politica per riscoprire i sintomi inquietanti di ci\u00f2 che non dovrebbe accadere. In un libro polemico ma ben strutturato e con fonti adeguate, l'autore mette vigorosamente alla gogna la nuova censura. Porta numerosi esempi, tra cui un oratore dell'University College (Londra) che tempo fa ha dichiarato che gli ebrei \"hanno monopolizzato tutto: l'Olocausto, Dio, il denaro, l'interesse, l'usura, l'economia mondiale, i media, le istituzioni politiche\". Quando qualche protesta \u00e8 stata sollevata contro questo antisemitismo infiammatorio stile anni trenta, la risposta dell'universit\u00e0 \u00e8 stata quella di cercare di far tacere i manifestanti, accusandoli di \"islamofobia\". Oppure si prenda il caso di Roman Pola\u0144ski, che qualche anno fa drog\u00f2 e sodomizz\u00f2 una ragazza di 13 anni e poi fugg\u00ec dagli Stati Uniti piuttosto che affrontare la giustizia. Quando \"Vanity Fair\" pubblic\u00f2 un articolo sul comportamento di Polanski, il regista li cit\u00f2 in giudizio in un tribunale di Londra. Perch\u00e9 Londra se \"Vanity Fair\" \u00e8 una rivista scritta e pubblicata a New York? - si chiede Cohen. Polanski ha preferito Londra perch\u00e9 a Londra c'\u00e8 il commercio della diffamazione globale e i giudici si dilettano a favorire i diffamati. Londra \u00e8 dove oligarchi russi, venditori di armi mediorientali e, soprattutto, i \"rispettati\" membri della \"nuova ricchezza\" britannica possono godersi la cortesia della \"nuova censura\" dei tribunali anglofoni.\nIl libro s'inoltra negli inquietanti meandri delle recenti casistiche censoriali, dove l'autore critica aspramente anche l'intellighenzia liberale per il suo ipocrita fallimento nel sostenere lo scrittore Salman Rushdie quando gli islamisti cominciarono a bruciare i suoi libri. Con grande vergogna degli ideali britannici di libert\u00e0, John le Carr\u00e9 e il laburista Roy Hattersley trovarono scuse a favore dei mullah. Persino il saggista Ian Buruma arriv\u00f2 a chiamare Ayaan Hirsi Ali una \"fondamentalista illuminista\" perch\u00e9 aveva ripudiato la censura dei Fratelli Musulmani e dei suoi epigoni islamici. Cohen prosegue riportando che, in nome della fede del XXI secolo, i gay vengono assassinati, le donne vengono lapidate, le ragazze si ammalano a causa di abiti religiosi asfissianti e che negano loro il sole a viso e corpo, e medici vengono uccisi nella \"civile\" America quando aiutano le donne a controllare la loro fertilit\u00e0. Dopo che venne inventata l'\"islamofobia\" come concetto due decenni fa, il Vaticano ha lanciato una campagna alle Nazioni Unite per riconoscere la \"cristianofobia\". Il diritto degli uomini, (sempre gli uomini! esclama Cohen) vestiti di lunghe tuniche a censurare parole e pensieri sta aumentando, non diminuendo.\nAlla fine, sostiene Cohen, la societ\u00e0 odierna deve nuovamente affermare i valori dell'Illuminismo sia di Voltaire che di John Stuart Mill, quando hanno proclamato la libert\u00e0 di parola. Ci\u00f2 non \u00e8 da confondere con la libert\u00e0 di informazione, un processo che, negli Stati Uniti, \u00e8 stato dirottato da interessi corporativi per evitare qualsiasi discussione pubblica che potrebbe sfidare il loro potere. In Gran Bretagna esiste l'esempio eclatante dell'Assessore alle Informazioni che si \u00e8 rifiutato di comunicare alle vittime dello scandalo hacking le rispettive intrusioni illegali nella loro vita privata. Christopher Graham, un ex-burocrate della BBC, detiene 4000 nomi di vittime dell'intrusione illegale da parte dei media: ha mandato questi nomi ai proprietari di tali media e alla polizia, ma non alle vittime stesse. Solo in Gran Bretagna pu\u00f2 succedere, dice Cohen, che la persona incaricata di garantire la libert\u00e0 di informazioni (secondo la Legge britannica del \"Freedom of Information Act\") agisca paradossalmente come un censore. Nel libro, l'autore afferma che il nuovo autoritarismo unisce i suprematisti religiosi, i comunisti cinesi, i cleptocrati russi, gli \"uomini di Davos\" e i super-ricchi di Fortune 500, in una nuova rete di censura postmoderna. Abbiamo pi\u00f9 informazioni che mai, conclude Cohen, ma la verit\u00e0 \u00e8 pi\u00f9 difficile da trovare e facile da sopprimere: maggiore libert\u00e0 e maggiore censura coesistono. E questo non doveva accadere. Cohen pone domande inquietanti che plutocrati offshore e i loro editori non voglio sollevare e a cui i legislatori non sanno rispondere.\nAnalisi.\nIn questo libro, l'autore Nick Cohen raccoglie in otto capitoli un disparato gruppo di eventi censoriali relativamente recenti e ne fa una narrazione polemica ed avvincente. Tra i vari casi, descrive quello di Salman Rushdie (che chiama il nuovo \"Affare Dreyfus\"), quello del perseguitato artista indiano Maqbool Fida Husain, la soppressione del romanzo \"The Jewel of Medina\" di Sherry Jones, le vignette danesi, l'astensione di South Park dall'usare immagini di Maometto (ma non di immagini di altre religioni), la reazione ai libri di Ayaan Hirsi Ali, la condanna a morte per blasfemia della donna cristiana pakistana Asia Bibi, e il successivo assassinio di governatore del Punjab Salmaan Taseer, l'informatore di Amnesty International Gita Sahgal, l'ingiunzione di privacy del banchiere Fred Goodwin (uno dei fautori della crisi finanziaria del 2008), il caso di dumping tossico Trafigura, il trattamento dello scienziato e divulgatore Simon Singh quando ha criticato le basi mediche della Chiropratica, e alcuni procedimenti giudiziari ai sensi delle leggi antiterrorismo. Nel loro insieme, tutti questi casi l'autore vuole intimare che siano la prova, in primo luogo, di una rinascita dei peggiori aspetti della religione, sostenuti dal furto del linguaggio universalista a difesa di cause particolaristiche; in secondo luogo, dell'emergere di una cultura globale di denuncia, assistita da Internet; terzo, l'oppressione da parte plutocrata di scrittori investigativi, basandosi su leggi nuove o recentemente estese a proteggere privacy e reputazioni immeritate. Tutto ci\u00f2, afferma Cohen, trova espressione nella censura corrente.\n\u00c8 giusto dire che la censura abbia \"una\" definizione e non tante altre. Cohen infatti \u00e8 contro l'inflazione del significato delle parole che insiste che tutto \u00e8 censura - perch\u00e9 allora nulla \u00e8 censura. Censura non \u00e8, per esempio, la semplice manipolazione dei fatti, in chiamata \"spin\". Giusto \u00e8 anche distinguere tra i tipi di censura: grave o \"vera\" censura \u00e8 caratterizzata dalla rimozione di tutte le scelte alla persona censurata. Al suo estremo, uccide. \u00c8 ora, comunemente, una forma di terrore. Vi \u00e8, poi, la censura che fa male (al soggetto) e altri tipi abbondano, un po' meno consequenziali, come la soppressione editoriale. Cohen diventa acutamente battagliero e polemico quando, per esempio, mette a confronto la magistratura inglese con la polizia segreta di una dittatura, trovandone diversi paralleli. Cohen fornisce inoltre valide ragioni nel caso della fatwa contro Rushdie. Pare certo che \"I versi satanici\" siano blasfemi - ma altrettanto certo che non \u00e8 propaganda politica, n\u00e9 agitprop o incitamento. Non \u00e8 certo un incitamento alla violenza. In particolare, Rushdie non incita alla violenza contro l'Islam. Sono stati invece gli islamisti, un movimento della destra religiosa radicale, che ha incitato alla violenza contro di lui. Il mondo \u00e8 cambiato dopo la fatw\u0101 di Khomeini, sostiene Cohen. La fatwa \u00e8 stato un incitamento all'omicidio senza precedenti - nemmeno preceduto da un processo farsa - e ha ridisegnato i confini del mondo libero. E il risultato, chiede Cohen? Un trionfo per il liberalismo, in quanto Rushdie \u00e8 vivo e il libro continua ad essere letto. Ma il liberalismo si \u00e8 anche ritirato: le minacce contro Rushdie hanno paralizzato i migliori istinti della cultura occidentale. Nessun giovane artista del livello di Rushdie oserebbe mai scrivere oggi una versione moderna di \"Versi satanici\", e se lo facesse, nessun editore oserebbe pubblicarlo.\nCohen nel libro ricorda al lettore lo snobbismo disgustoso dello storico Hugh Trevor-Roper, al momento del caso Rushdie: \"Non verserei neanche una lacrima se alcuni musulmani britannici, deplorando le maniere di Rushdie, dovessero saltargli addosso in una strada buia e cercare di migliorarlo.\" E lo stroncamento di John le Carr\u00e9, che a suo tempo assunse la posizione \"filistea, riduzionista, militante islamista che \"I versi satanici\" non fossero altro che un insulto\". Questi due letterati, sostiene Cohen, erano i primi aderenti nelle file di scrittori e intellettuali pronti a schierarsi con la censura contro la libert\u00e0 di espressione. Questa disponibilit\u00e0 ha portato al prevalente atteggiamente che Cohen definisce come \"le regole di autocensura del dopo-Rushdie\". La censura, egli osserva, \u00e8 al suo pi\u00f9 efficace apice quando le sue vittime fanno finta che non esista.\nE cos\u00ec, riferisce Cohen, la maggioranza dei liberali occidentali ha raggiunto questo accordo con l'islamismo: non offriranno nessuna critica della vita o degli insegnamenti di Maometto; tratteranno il Corano come infallibile parola di Dio; non difenderanno liberali o femministe musulmane o ex-musulmane; continueranno a criticare i governi occidentali e le altre religioni; non ammetteranno mai di essere ipocriti o con duplici standard. Su questo ultimo punto, Cohen suggerisce, dobbiamo salutare l'artista Grayson Perry per aver confessato: \"[Sul tema dell'Islam] io gioco sempre sul sicuro\" e Matt Stone (sceneggiatore di \"South Park\"): \"[Non spacciarti per un liberale che rispetta l'Islam], hai solo paura che ti facciano saltare in aria\". Cohen conclude che \"un nervosismo lezioso affligge gli scrittori quando affrontano le persone che possono permettersi di citarli in giudizio [a costi astronomici]: i plutocrati, le banche e le grandi societ\u00e0, o coloro che hanno la reputazione di utilizzare quegli avvocati che fanno pagare solo in caso di vittoria.\"\nCohen \u00e8 dichiaratamente sprezzante della \"falsa lingua autocommiserativa degli islamisti e l'utilizzo dell\"'insulto\", come copertura per infliggere terrore e assassinio.\" \u00c8 indifferente al danno fatto dal cosiddetto 'crimine senza vittime' della blasfemia e deplora l'ampliamento illegittimo di argomenti contro il razzismo usandolo per sopprimere la critica delle religioni. L'autore condanna quindi il razzismo degli antirazzisti, la spudoratezza degli alleati \"anti-imperialisti\" dell'Islam nella sinistra laica. Ma la censura non \u00e8 limitata agli islamisti. I liberi pensatori, Cohen propone, stanno facendo un buon lavoro per contenere le pratiche di censura abbracciate dai fanatici di altre religioni - sebbene la storia del pittore M. F. Husain (1915\u20132011), l'artista musulmano che ebbe a contrariare quello che Cohen riporta come il mondo di autocommiserazione e vizioso del settarismo induista, sia la prova dei limiti di tale \"contenimento\".\nPer finire, Nick Cohen aggiunge qualche paragrafo su WikiLeaks e scrive: \"Nonostante tutto il mio liberalismo, non riesco a pensare ad un motivo onorevole per cui i governi non dovrebbero essere in grado di mantenere il segreto su informazioni che potrebbero essere utilizzate dai talebani per compilare una lista di morte\". Pur tuttavia verso la fine del 2011, Wikileaks ha messo in rete tutta la corrispondenza via cavo dello Dipartimento di Stato degli Stati Uniti d'America dove si rivelavano i nomi di informatori in Afghanistan, Cina, Etiopia e Bielorussia: \"Beh, sono informatori, no?\" ha detto Assange, \"se vengono ammazzati, peggio per loro. Se lo sono voluto e se lo meritano.\"\nNonostante tutte le sue riserve in merito allo sviluppo della legge sulla privacy, Cohen scrive: \"Accetto il fatto che i giudici dovranno affrontare un'esplosione di diffamazione su Internet\", ma ci si dovr\u00e0 convivere. La libert\u00e0 che porta Internet \u00e8 illusoria se confina gli scrittori a lavorare sotto pseudonimi in remoti angoli oscuri della rete. Quegli scrittori che vogliono farsi sentire devono uscire dall'ombra e inserirsi nel \"mainstream\", affermando le proprie idee apertamente. Se vivono in una dittatura o una democrazia con leggi opprimenti, scopriranno che da sole le nuove tecnologie offrono ben pochi modi di superare le vecchie restrizioni sul libero dibattito. Cohen ribadisce che i nemici del liberalismo sono sempre gli stessi e per opporli ci vuole molto pi\u00f9 di un'ingenua fede nella tecnologia: c'\u00e8 bisogno di un impegno politico che espanda i diritti che possediamo per affrontare le circostanze che cambiano, nonch\u00e9 di una forte determinazione ad estendere tali diritti ai milioni di persone che si trovano in Afghanistan, in Zimbabwe, in Bielorussia, in Iran, in tutti quei paesi che non hanno la stessa nostra fortuna.\n\u00c8 giusto quindi affermare, come Cohen fa, che la lotta per la libert\u00e0 di parola \u00e8 una lotta politica. Un esempio \u00e8 offerto dalla mobilitazione online a sostegno del divulgatore scientifico Simon Singh, \"il maggior successo britannico di movimento di libert\u00e0 di parola dalla campagna di 50 anni fa contro le leggi di oscenit\u00e0 utilizzate per perseguire Penguin Books e la sua pubblicazione de \"L'amante di Lady Chatterley\"\". Ma Internet non rende liberi, Cohen ci ricorda, al contrario: sia il potente che il debole possono usare le tecnologie digitali online. Il tecno-utopismo \u00e8 una distrazione pericolosa, che favorisce l'illusione che i censori possano essere sconfitti con un semplice clic del mouse. Ci si deve inoltre ricordare delle predizioni orwelliane dove, in \"1984\", si descrive il controllo dello Stato per via televisiva: non \u00e8 successo proprio cos\u00ec, dice Cohen \u2013 lo strumento di controllo ha un nome diverso... il computer.\nA tutt'oggi (2013), il libro di Cohen non \u00e8 stato tradotto in italiano."}
{"id": "4678781", "revid": "2033069", "url": "https://it.wikipedia.org/wiki?curid=4678781", "title": "Mr. Smith Goes to Washington", "text": "Mr. Smith Goes to Washington \u00e8 una serie televisiva statunitense in 25 episodi trasmessi per la prima volta nel corso di una sola stagione dal 1962 al 1963.\n\u00c8 una sitcom ambientata a Washington e incentrata sulle vicende del senatore Eugene Smith (interpretato da Fess Parker). \u00c8 basata sul film \"Mr. Smith va a Washington\" del 1939.\nProduzione.\nLa serie, ideata da Hal Stanley, fu prodotta da Hal Stanley per la Screen Gems e la Starstan-Fespar Productions Tra i registi \u00e8 accreditato Claudio Guzm\u00e1n.\nDistribuzione.\nLa serie fu trasmessa negli Stati Uniti dal 29 settembre 1962 al 16 marzo 1963 sulla rete televisiva ABC."}
{"id": "4678786", "revid": "298229", "url": "https://it.wikipedia.org/wiki?curid=4678786", "title": "Tatyana Zhyrkova", "text": ""}
{"id": "4678788", "revid": "120818572", "url": "https://it.wikipedia.org/wiki?curid=4678788", "title": "FALINTIL", "text": "FALINTIL \u00e8 l'acronimo di \"For\u00e7as Armadas de Liberta\u00e7\u00e3o Nacional de Timor Leste\" (Forze armate della Liberazione Nazionale di Timor Est), il corpo armato della resistenza di Timor Est contro l'occupazione Indonesiana tra il 1975 ed il 1999.\nStoria.\nOriginariamente questa organizzazione militare nacque il 20 agosto del 1975 come braccio militare del FRETILIN, movimento di liberazione est-timorese contro il Portogallo, del quale Timor Est era una colonia. Nelle battaglie per la supremazia contro l'UDT (\"Uni\u00e3o Democr\u00e1tica Timorense\" = Unione Democratica di Timor), partito che sosteneva una stretta collaborazione con il Portogallo, che scoppiarono nel 1975, con la proclamazione dell'indipendenza dall'antica potenza coloniale. Essa era costituita inizialmente da est-timoresi, che avevano prestato il servizio militare nell'Esercito portoghese e che formarono il nucleo originario del FALINTIL.\nNove giorni dopo la proclamazione dell'indipendenza dal Portogallo, inizi\u00f2 l'invasione del territorio della neonata Repubblica Democratica di Timor Est da parte delle truppe indonesiane. Gi\u00e0 poco prima comunque il FALINTIL aveva iniziato a combattere le forze indonesiane, che avevano iniziato ad occupare alcune zone di frontiera.\nIn quel momento il FALINTIL poteva contare su 2.500 soldati militarmente formati, 7.000, che avevano avuto un addestramento durante il servizio di leva nell'esercito portoghese e 10.000 combattenti privi di un serio addestramento al combattimento.\nIl congresso del FRETILIN, tenutosi nel maggio del 1976 a Soibada, Nicolau dos Reis Lobato venne ufficialmente nominato Comandante in capo del FALINTIL.\nFino al dicembre del 1978 le basi del movimento di resistenza vennero quasi totalmente distrutte dall'esercito indonesiano e quasi l'80% dei combattenti aderenti al FRETILIN morirono in combattimento.\nDurante un'operazione militare indonesiana di accerchiamento dei ribelli, Lobato venne colpito ad una gamba da un proiettile, e subito dopo, il 31 dicembre 1978, costretto nella valle di Mindelo, presso Turiscai dagl'indonesiani. Qui per non cadere nelle loro mani, Lobato si uccise.\nNel 1981, in una Conferenza nazionale segreta tenutasi a Lacluta, Xanana Gusm\u00e3o venne nominato Comandante in capo del FALINTIL.\nFino al decesso di Nicolau dos Reis la guerriglia non era la regola per il FRETILIN; Xanana Gusm\u00e3o impose questa tattica di combattimento al proprio esercito. Diversi raggruppamenti di soldati est-timoresi combatterono le truppe di occupazione sui monti, con il sostegno della popolazione.\nNel corso degli scontri le truppe indonesiane ricorsero in modo massiccio ad atti di violazione dei diritti umani e compirono atrocit\u00e0 (fra l'altro con uccisioni e violenze sessuali). Il 1\u00ba giugno 1980 unit\u00e0 del FALINTIL occuparono la stazione trasmittente televisiva a Marabia, il deposito di armi indonesiano a Becora e il campo delle esecuzioni militari a Dare ed a Fatu Naba, alla periferia di Dili. Questo fu il primo grande attacco, detto \"levantamento\" ('in lingua portoghese equivalente a \"sollevazione\", \"rivolta\"), dall'ultima sconfitta del movimento di resistenza armata nel 1978. La reazione delle truppe indonesiane consistette nell'uccisione di 100 persone e furono sottoposte a tortura e/o deportate come nell'isola di Atauro i prigionieri appartenenti alla resistenza. \nIl rappresentante indonesiano responsabile, \"Colonel Purwanto\", diede inizia a trattative segrete con il capo dell'esercito rivoluzionario Xanana Gusm\u00e3o, che terminarono con un armistizio il 23 marzo 1983. L'8 agosto dello stesso anno il FALINTIL assal\u00ec a Kraras (Subdistretto di Viqueque) un'unit\u00e0 dell'esercito indonesiano uccidendo 14 soldati. La rappresaglia delle truppe indonesiane consistette nel cosiddetto Massacro di Kraras, che caus\u00f2 la morte di 300 abitanti dei paesi circostanti, l'arresto di numerose persone e la fuga sui monti di molte altre. Altre fonti sostennero che la tregua era stata violata inizialmente dagli indonesiani. Questa fu l'occasione per la grande operazione \"Operasi Sapu Bersih\" (\"Tabula rasa\"), effettuata dalle truppe indonesiane nell'agosto di quell'anno.\nSegu\u00ec nel settembre del medesimo anno la \"Operasi Persatuan\". Da agosto 1983 fino a giugno 1984 ebbero luogo pesanti bombardamenti da parte dell'Aeronautica Militare indonesiana, che provoc\u00f2 lutti anche alla popolazione civile.\nIl 20 agosto 1987 il FALINTIL di Gusm\u00e3o si trasform\u00f2 da braccio armato del partito FRETILIN, in esercito nazionale della resistenza di Timor Est e Gusm\u00e3o ne rimase il capo. Nel 1988 Xanana Gusm\u00e3o usc\u00ec dal FRETILIN, per divenire Presidente della neo-costituita Confederazione Generale della Resistenza est-timorese CNRM (successivamente CNRT), per poter mantenere una posizione neutrale fra i partiti che la componevano.\nIl 20 novembre 1992, nel corso di una grossa operazione militare indonesiana coinvolgente 40.000 uomini, fu catturato in una casa di Lahane presso Dili. Alla guida del FALINTIL lo sostitu\u00ec Ma'huno Bulerek Karathayano (nome reale: Gomes da Costa), che gi\u00e0 il 5 aprile 1993 fu catturato dagli indonesiani. A lui segu\u00ec Nino Konis Santana, che mor\u00ec l'11 marzo 1998 in un incidente.\nNel 1999 le truppe internazionali del INTERFET posero fine all'occupazione indonesiana di Timor Est, dopo che un \"referendum\" popolare sull'indipendenza di Timor Est, svoltosi sotto il controllo delle Nazioni Unite, si era espresso in tal senso. I soldati del FALINTIL furono temporaneamente ospitati in quattro campi di raccolta: Uai-Mori (Subdistretto diViqueque), Atelari (presso Laga, nel distretto di Baucau), Poetete (Subdistretto di Ermera) ed Ai-Assa (Subdistretto di Bobonaro).\nI combattimenti furono vietati e fu loro vietato portare con s\u00e9 armi al di fuori dei campi di raccolta. La raccolta in campi comunque comport\u00f2 il sorgere di numerosi problemi, poich\u00e9 alcuni combattenti si rifiutarono di andarvi. Uno dei pi\u00f9 noti capi del FALINTIL, Cornelio Gama, oggi presidente del partito UNDERTIM (\"Uni\u00e3o Nacional Democr\u00e1tica de Resist\u00eancia Timorense\", cio\u00e8 Unione Nazionale Democratica della Resistenza Timorense), lasci\u00f2 il campo insieme ad alcuni suoi seguaci. Si trattava delle conseguenze della frustrazione e della mancanza di assistenza, che provocarono tali decisioni.\nAltre preoccupazioni furono i rifornimenti alimentari e le malattie come la tubercolosi e la malaria.\nIl 12 settembre 2000 il Governo provvisorio di Timor Est decise la fondazione delle Forze della Difesa di Timor Est, il \"FDTL\". Il 1\u00ba febbraio 2001 la trasformazione del FALINTIL nello FDTL fu celebrata ufficialmente in una cerimonia svoltasi ad Aileu. Il comandante Taur Matan Ruak venne nominato alla testa del nuovo organismo. I combattenti rimanenti vennero rilasciati in abiti civili. Alcuni gruppi all'interno del FALINTIL si ritennero svantaggiati nella selezione del reclutamento, lo definirono non democratico e ruppero con il nuovo governo. Ad essi appartenevano i gruppi \"Sagrada Familia\", \"Colimau 2000\" ed \"Esnaco\". Essi formano oggi parte delle bande criminali di Timor Est."}
{"id": "4678800", "revid": "253269", "url": "https://it.wikipedia.org/wiki?curid=4678800", "title": "Georgina Reilly", "text": "Biografia.\nAppassionata di teatro fin da piccola, esordisce nel 2005 sulle passerelle londinesi. Nel 2006 si trasferisce con la sua famiglia a Toronto, in Canada, dove continua a coltivare la passione per il teatro e il musical ma anche per il cinema. Sul piccolo schermo esordisce nel film televisivo \"The Dark Room\" (2007), mentre dal 2012 \u00e8 nel cast della serie \"I misteri di Murdoch\", nel ruolo della dottoressa Emily Grace."}
{"id": "4678802", "revid": "767487", "url": "https://it.wikipedia.org/wiki?curid=4678802", "title": "The Heart of a Cowboy", "text": "The Heart of a Cowboy \u00e8 un cortometraggio muto del 1909 scritto, prodotto, interpretato e diretto da Gilbert M. 'Broncho Billy' Anderson.\nProduzione.\nIl film, che fu prodotto dalla Essanay Film Manufacturing Company, venne girato a Morrison, in Colorado.\nDistribuzione.\nDistribuito dall'Essanay Film Manufacturing Compan, il film - un cortometraggio in una bobina - usc\u00ec nelle sale cinematografiche USA il 25 dicembre 1909."}
{"id": "4678807", "revid": "585241", "url": "https://it.wikipedia.org/wiki?curid=4678807", "title": "Unione Sportiva Pergocrema", "text": ""}
{"id": "4678808", "revid": "585241", "url": "https://it.wikipedia.org/wiki?curid=4678808", "title": "Unione Sportiva Cremapergo", "text": ""}
{"id": "4678810", "revid": "110954922", "url": "https://it.wikipedia.org/wiki?curid=4678810", "title": "Derivata euleriana", "text": ""}
{"id": "4678813", "revid": "1590006", "url": "https://it.wikipedia.org/wiki?curid=4678813", "title": "Ombrelloni", "text": ""}
{"id": "4678822", "revid": "767487", "url": "https://it.wikipedia.org/wiki?curid=4678822", "title": "Baby Swallows a Nickel", "text": "Baby Swallows a Nickel \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio della lunghezza di 118 metri - usc\u00ec nelle sale cinematografiche USA il 1\u00ba dicembre 1909. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"Two Sides to a Story\"."}
{"id": "4678826", "revid": "584834", "url": "https://it.wikipedia.org/wiki?curid=4678826", "title": "Sch\u00f6neicher-R\u00fcdersdorfer Stra\u00dfenbahn", "text": ""}
{"id": "4678828", "revid": "767487", "url": "https://it.wikipedia.org/wiki?curid=4678828", "title": "Two Sides to a Story", "text": "Two Sides to a Story \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio della lunghezza di 180 metri - usc\u00ec nelle sale cinematografiche USA il 1\u00ba dicembre 1909. \nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"Baby Swallows a Nickel\"."}
{"id": "4678831", "revid": "648716", "url": "https://it.wikipedia.org/wiki?curid=4678831", "title": "Tram ACEGAT serie 429-448", "text": "Le vetture tranviarie serie 429 \u00f7 448 dell'ACEGAT sono state motrici tranviarie urbane, in servizio a Trieste e a Roma.\nStoria.\nIn seguito all'ampliamento della rete tranviaria di Trieste avvenuto a fine anni venti si rese necessario rinnovare il parco rotabili: furono quindi commissionati alle Officine Meccaniche della Stanga di Padova nuovi tram a carrelli. Tra il 1933 e il 1938 l'azienda patavina, in collaborazione con il Tecnomasio Italiano Brown Boveri, consegn\u00f2 in due serie all'ACEGAT 28 motrici a carrelli (serie 401 \u00f7 428) di stile classico. Dal 1939 le officine padovane (ancora in collaborazione con la milanese TIBB per quanto riguardava carrelli ed equipaggiamento elettrico) consegnarono alla rete triestina una nuova serie di 20 tram, caratterizzata da forme pi\u00f9 aerodinamiche e leggermente pi\u00f9 lunghe delle motrici che le avevano precedute; anch'esse, come la serie 401 \u00f7 428, erano bidirezionali.\nA causa della Seconda guerra mondiale le consegne si dilatarono, e gli ultimi tram furono consegnati nel 1942. La guerra caus\u00f2 gravi danni a 8 tram (matricole 429, 434, 435, 436, 437, 438, 439 e 440) che furono ricostruiti tra il 1948 e il 1952 e resi monodirezionali.\nCon la progressiva riduzione della rete tranviaria triestina, sei tram (matricole 443 \u00f7 448) furono ceduti tra il 1960 e il 1965 alla romana STEFER, che li impieg\u00f2 (previa trasformazione in tram monodirezionali e altre modifiche) sui due tronchi residui delle tranvie dei Castelli Romani, prevalentemente sulla linea dalla stazione Termini all'ippodromo delle Capannelle. A Roma i tram divennero noti con il soprannome di \"triestine\"\nLe vetture rimaste a Trieste continuarono il loro servizio (da sole o trainando \u2013 sino al 1966 \u2013 una rimorchiata a due assi) sino alla chiusura della rete tranviaria del capoluogo giuliano, avvenuta il 31 marzo 1970. Le vetture cedute alla STEFER, invece, prestarono servizio sino alla chiusura definitiva della rete dei Castelli, avvenuta nel 1980; passate nel 1976 nel parco ACOTRAL, una delle motrici, la n\u00ba 446, fu utilizzata nel 1977 per effettuare alcune corse di prova della linea aerea e degli impianti elettrici sulla linea A della costruenda metropolitana romana.\nLivree.\nLe vetture prestarono servizio a Trieste in colorazione verde chiaro-verde scuro; i mezzi ceduti alla STEFER furono riverniciati in bianco e blu.\nUnit\u00e0 conservate.\nDei venti tram costruiti ne sono conservati al 2012 quattro:"}
{"id": "4678832", "revid": "228587", "url": "https://it.wikipedia.org/wiki?curid=4678832", "title": "All Night", "text": ""}
{"id": "4678837", "revid": "838137", "url": "https://it.wikipedia.org/wiki?curid=4678837", "title": "Lingua minangkabau", "text": "La lingua minangkabau \u00e8 una lingua austronesiana parlata dall'omonima popolazione nel Sumatra Occidentale, nella parte occidentale di Riau, nella reggenza di South Aceh, nella parte settentrionale delle province di Bengkulu e di Jambi in Indonesia e nello stato di Negeri Sembilan in Malaysia."}
{"id": "4678838", "revid": "767487", "url": "https://it.wikipedia.org/wiki?curid=4678838", "title": "The Musician's Love Story", "text": "The Musician's Love Story \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio di una bobina - usc\u00ec nelle sale cinematografiche USA il 3 febbraio 1909."}
{"id": "4678841", "revid": "729019", "url": "https://it.wikipedia.org/wiki?curid=4678841", "title": "Stazione di Tozuka Angy\u014d", "text": "La \u00e8 una stazione ferroviaria situata nella citt\u00e0 di Kawaguchi, nella prefettura di Saitama in Giappone e servita dalla Ferrovia Rapida di Saitama.\nStruttura.\nLa stazione, inaugurata nel 2001, \u00e8 in sotterranea e costituita da due binari serviti da un marciapiede a isola centrale con porte di banchina installate a protezione."}
{"id": "4678842", "revid": "585241", "url": "https://it.wikipedia.org/wiki?curid=4678842", "title": "U.S. Pergolettese", "text": ""}
{"id": "4678843", "revid": "196390", "url": "https://it.wikipedia.org/wiki?curid=4678843", "title": "Shanghai solitaire", "text": ""}
{"id": "4678844", "revid": "585241", "url": "https://it.wikipedia.org/wiki?curid=4678844", "title": "U.S. Pergocrema", "text": ""}
{"id": "4678846", "revid": "585241", "url": "https://it.wikipedia.org/wiki?curid=4678846", "title": "U.S. Cremapergo", "text": ""}
{"id": "4678847", "revid": "1714743", "url": "https://it.wikipedia.org/wiki?curid=4678847", "title": "Eleonora d'Asburgo-Teschen", "text": "Biografia.\nEra la figlia maggiore di Carlo Stefano d'Asburgo-Teschen, e di sua moglie, Maria Teresa d'Asburgo-Lorena. Entrambi i suoi genitori erano strettamente legati all'imperatore Francesco Giuseppe.\nSuo padre, che aveva guidato l'esercito austriaco contro Napoleone Bonaparte, era un fratello della regina Maria Cristina di Spagna. Sua madre era un nipote di Leopoldo II, l'ultimo granduca di Toscana. Dalla parte di sua madre, era una nipote del re Ferdinando II delle Due Sicilie.\nNacque a Pola, dove il padre era di stanza come un ufficiale di marina. Fu educata da insegnanti privati; studi\u00f2 tedesco, italiano, inglese, francese e polacco.\nSuo padre era molto ricco e la famiglia aveva una villa estiva nell'isola di Lussino nel mare Adriatico, un palazzo a Vienna e uno yacht di lusso per le crociere estive. Nel 1895 suo padre eredit\u00f2 dall'arciduca Alberto vaste propriet\u00e0 in Galizia. Dal 1907 la residenza principale della famiglia era al castello di \u017bywiec, nella parte occidentale della Galizia (oggi Polonia), ma continuarono a trascorrere gli inverni in Istria.\nIl matrimonio.\nAll'et\u00e0 di quindici anni, si innamor\u00f2 di Alfonso von Kloss, un marinaio che lavorava come capitano dello yacht di suo padre. Il loro rapporto crebbe nel corso delle crociere di famiglia nel Mediterraneo. L'arciduca Carlo Stefano avrebbe voluto farla sposare a un aristocratico polacco, ma fu toccato dal vero amore della coppia e dalla loro persistenza. Contatt\u00f2 l'imperatore, chiedendogli di autorizzare l'unione. L'imperatore Francesco Giuseppe era inflessibile su questioni familiari, ma siccome era un buon amico dell'arciduca Carlo Stefano d'Austria, diede il suo permesso.\nIl matrimonio, una cerimonia modesta, ebbe luogo il 9 gennaio 1913 a Saybusch, due giorni prima del matrimonio della sorella Mechthild d'Asburgo-Teschen. Eleonora rinunci\u00f2 ai suoi titoli diventando semplicemente la signora von Kloss. La coppia si stabil\u00ec in Istria.\nAlfonso von Kloss lavor\u00f2 come capitano di corvetta della marina imperiale, e serv\u00ec con distinzione durante la prima guerra mondiale. Eleonora e suo marito rimasero in Austria, e vissero a Baden, nei pressi di Vienna, in una grande villa che Eleonora aveva ereditato da suo zio, l'arciduca Ranieri d'Austria. Uno dei suoi figli, Alfonso, \u00e8 stato addetto militare presso l'Ambasciata austriaca a Washington DC. La maggior parte dei suoi numerosi discendenti vivono ancora in Austria.\nDiscendenza.\nEleonora ed Alfonso ebbero otto figli:"}
{"id": "4678848", "revid": "729019", "url": "https://it.wikipedia.org/wiki?curid=4678848", "title": "Stazione di Araijuku", "text": "La \u00e8 una stazione ferroviaria situata nella citt\u00e0 di Kawaguchi, nella prefettura di Saitama in Giappone e servita dalla Ferrovia Rapida di Saitama.\nStruttura.\nLa stazione, inaugurata nel 2001, \u00e8 in sotterranea e costituita da due binari serviti da un marciapiede a isola centrale con porte di banchina installate a protezione."}
{"id": "4678849", "revid": "584834", "url": "https://it.wikipedia.org/wiki?curid=4678849", "title": "Woltersdorfer Stra\u00dfenbahn", "text": ""}
{"id": "4678863", "revid": "119991", "url": "https://it.wikipedia.org/wiki?curid=4678863", "title": "Stazione meteorologica di Urbino", "text": ""}
{"id": "4678864", "revid": "119991", "url": "https://it.wikipedia.org/wiki?curid=4678864", "title": "Stazione meteorologica di Urbino Osservatorio Serpieri", "text": ""}
{"id": "4678865", "revid": "599013", "url": "https://it.wikipedia.org/wiki?curid=4678865", "title": "For Love's Sake", "text": ""}
{"id": "4678866", "revid": "729019", "url": "https://it.wikipedia.org/wiki?curid=4678866", "title": "Stazione di Hatogaya", "text": "La \u00e8 una stazione ferroviaria situata nella citt\u00e0 di Kawaguchi, nella prefettura di Saitama in Giappone e servita dalla Ferrovia Rapida di Saitama.\nStruttura.\nLa stazione, inaugurata nel 2001, \u00e8 in sotterranea e costituita da due binari serviti da un marciapiede a isola centrale con porte di banchina installate a protezione."}
{"id": "4678868", "revid": "119991", "url": "https://it.wikipedia.org/wiki?curid=4678868", "title": "Stazione meteorologica di Pesaro", "text": ""}
{"id": "4678870", "revid": "119991", "url": "https://it.wikipedia.org/wiki?curid=4678870", "title": "Stazione meteorologica di Pesaro Osservatorio Valerio", "text": ""}
{"id": "4678872", "revid": "729019", "url": "https://it.wikipedia.org/wiki?curid=4678872", "title": "Stazione di Minami Hatogaya", "text": "La \u00e8 una stazione ferroviaria situata nella citt\u00e0 di Kawaguchi, nella prefettura di Saitama in Giappone e servita dalla Ferrovia Rapida di Saitama.\nStruttura.\nLa stazione, inaugurata nel 2001, \u00e8 in sotterranea e costituita da due binari serviti da un marciapiede a isola centrale con porte di banchina installate a protezione."}
{"id": "4678873", "revid": "741067", "url": "https://it.wikipedia.org/wiki?curid=4678873", "title": "A Rogue's Romance", "text": ""}
{"id": "4678876", "revid": "729019", "url": "https://it.wikipedia.org/wiki?curid=4678876", "title": "Stazione di Kawaguchi Motog\u014d", "text": "La \u00e8 una stazione ferroviaria situata nella citt\u00e0 di Kawaguchi, nella prefettura di Saitama in Giappone e servita dalla Ferrovia Rapida di Saitama.\nStruttura.\nLa stazione, inaugurata nel 2001, \u00e8 in sotterranea e costituita da due binari serviti da un marciapiede a isola centrale con porte di banchina installate a protezione."}
{"id": "4678877", "revid": "119991", "url": "https://it.wikipedia.org/wiki?curid=4678877", "title": "Stazione meteorologica di Roma Centro", "text": ""}
{"id": "4678878", "revid": "767487", "url": "https://it.wikipedia.org/wiki?curid=4678878", "title": "Otto Marischka", "text": "Biografia.\nOtto Marischka nacque in Austria.\nCarriera.\nNazionale.\nHa collezionato una presenza con la propria Nazionale."}
{"id": "4678885", "revid": "767487", "url": "https://it.wikipedia.org/wiki?curid=4678885", "title": "For Love's Sake (film 1909)", "text": "For Love's Sake \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nUsc\u00ec nelle sale cinematografiche USA il 31 marzo 1909."}
{"id": "4678886", "revid": "119991", "url": "https://it.wikipedia.org/wiki?curid=4678886", "title": "Stazione meteorologica di Piacenza Centro", "text": ""}
{"id": "4678889", "revid": "119991", "url": "https://it.wikipedia.org/wiki?curid=4678889", "title": "Stazione meteorologica di Piacenza Collegio Alberoni", "text": ""}
{"id": "4678892", "revid": "1393243", "url": "https://it.wikipedia.org/wiki?curid=4678892", "title": "Maschera di Guy Fawkes", "text": "La maschera di Guy Fawkes \u00e8 una rappresentazione del volto di Guy Fawkes, il membro pi\u00f9 noto della congiura delle polveri, che tent\u00f2 di far esplodere la Camera dei Lord a Londra il 5 novembre 1605.\nStoria.\nL'uso della maschera ha radici molto lontane nella Guy Fawkes Night del Regno Unito.\nL'illustratore David Lloyd ne ha creato, nel 1982, una rappresentazione stilizzata con un volto bianco, un sorriso beffardo, le guance rosse, i baffi all'ins\u00f9 e un sottile pizzo, per V, il protagonista della serie a fumetti della DC Comics, \"V per Vendetta\" di Alan Moore. La storia \u00e8 ambientata a Londra, in un futuro distopico in cui il potere \u00e8 nelle mani di un governo totalitario. In quest'ambiente si muove il protagonista, \"V\", un enigmatico personaggio mascherato in cui il desiderio di libert\u00e0 si fonde con uno spiccato spirito anarchico.\nA rendere famoso in tutto il mondo il personaggio di V e la sua maschera, il film del 2006, \"V per Vendetta\", di James McTeigue, su sceneggiatura delle sorelle Wachowski.\nSuccessivamente, la maschera \u00e8 diventata il simbolo dell'organizzazione di hackers di Anonymous per poi diffondersi ed essere adottata nelle manifestazioni di proteste contro l'autoritarismo e anticapitaliste, o pi\u00f9 in generale come simbolo di rivolta contro il potere costituito. Ci\u00f2 avvenne per esempio durante le proteste di Occupy Wall Street o contro ACTA o da il movimento degli Indignados. \u00c8 stata usata anche in primavere arabe e scioperi come simbolo di ribellione.\nNel cinema, dopo \"V per Vendetta\", la maschera \u00e8 stata utilizzata nella serie televisiva Mr. Robot e in diversi film horror."}
{"id": "4678894", "revid": "61397773", "url": "https://it.wikipedia.org/wiki?curid=4678894", "title": "Maschera di V", "text": ""}
{"id": "4678898", "revid": "119991", "url": "https://it.wikipedia.org/wiki?curid=4678898", "title": "Stazione meteorologica di Genova Centro", "text": ""}
{"id": "4678900", "revid": "1305772", "url": "https://it.wikipedia.org/wiki?curid=4678900", "title": "Nazionale di slittino della Slovacchia", "text": "La nazionale di slittino della Slovacchia \u00e8 la rappresentativa nazionale della Slovacchia in tutte le manifestazioni dello slittino, dalle Olimpiadi ai mondiali, passando per gli europei e la Coppa del Mondo.\nRaggruppa tutta gli slittinisti di nazionalit\u00e0 slovacca selezionati dagli appositi organi ed \u00e8 attualmente posta sotto l'egida della \"Slovensk\u00fd Zv\u00e4z S\u00e1nkarov\" (SZS); sono inoltre previste squadre giovanili, che prendono parte ai Giochi olimpici giovanili, ai mondiali juniores, alle Coppe del Mondo juniores e giovani, nonch\u00e9 a tutte le altre manifestazioni internazionali di categoria.\nStoria.\nLa Repubblica Slovacca nacque ufficialmente il 1\u00ba gennaio 1993, in seguito alla \"rivoluzione di velluto\", cos\u00ec definita per via del carattere non violento che assunse tale rivolta popolare, che nel 1989 diede il via alla caduta del regime comunista in Cecoslovacchia, trasformandola in repubblica federale e che tre anni pi\u00f9 tardi port\u00f2 alla pacifica separazione in due distinte nazioni: la Repubblica Ceca ed appunto quella slovacca. In conseguenza di ci\u00f2 cess\u00f2 di esistere anche la nazionale cecoslovacca, che fece la sua ultima apparizione ai campionati mondiali di Calgary 1993, e dalle sue ceneri nacquero due differenti nazionali: quella ceca e quella slovacca.\nGi\u00e0 dalla stagione 1993/94 gli atleti slovacchi iniziarono a partecipare a tutte le pi\u00f9 importanti competizioni di slittino quali rappresentanti della nuova nazionale, come ai campionati europei di Sch\u00f6nau am K\u00f6nigssee 1994 in cui ottennero i migliori risultati nel singolo femminile con il nono posto di M\u00e1ria Jasen\u010d\u00e1kov\u00e1 e nella gara a squadre in cui raggiunsero la sesta piazza o ai Giochi di , in cui parteciparono con Jozef \u0160kvarek, che concluse in diciannovesima posizione la gara del singolo maschile, e con la Jasen\u010d\u00e1kov\u00e1, che arriv\u00f2 quindicesima in quella femminile.\nL'unico podio a tutt'oggi mai ottenuto da un rappresentante della squadra slovacca in una competizione internazionale \u00e8 stato conquistato da Jaroslav Sl\u00e1vik ai campionati europei di Oberhof 2004, occasione in cui colse la medaglia di bronzo nel singolo uomini. Il miglior risultato mai raggiunto nelle rassegne iridate \u00e8 invece stato il quarto posto nella gara a squadre di Sigulda 2003 grazie a Jaroslav Sl\u00e1vik, Veronika Sabolov\u00e1, \u013dubom\u00edr Mick e Walter Marx.\nAi Giochi olimpici i risultati ottenuti dagli atleti slovacchi non sono quasi mai stati di alto livello; l'unica volta che si sono piazzati nei primi dieci posti in una prova olimpica \u00e8 stata a nel doppio, grazie a \u013dubom\u00edr Mick e Walter Marx che giunsero noni; nella stessa rassegna olimpica Jaroslav Sl\u00e1vik ottenne quello che \u00e8 il miglior risultato per quanto concerne il singolo maschile, terminando la gara in sedicesima posizione, mentre a livello femminile la migliore posizione mai raggiunta \u00e8 stata colta da Veronika Sabolov\u00e1 a che concluse quattordicesima. Nella gara a squadre disputata a la formazione slovacca composta da Viera Gburov\u00e1, Jozef Ninis, Mari\u00e1n Zeman\u00edk e Jozef Petrul\u00e1k ha concluso la prova in decima posizione."}
{"id": "4678901", "revid": "604467", "url": "https://it.wikipedia.org/wiki?curid=4678901", "title": "Nazionale slovacca di slittino", "text": ""}
{"id": "4678902", "revid": "125983642", "url": "https://it.wikipedia.org/wiki?curid=4678902", "title": "Pechino Express (seconda edizione)", "text": "Pechino Express 2 - Obiettivo Bangkok fu la seconda edizione del reality show Pechino Express, e and\u00f2 in onda dall'8 settembre al 4 novembre 2013 per dieci puntate in prima serata su Rai 2 e in alta definizione su Rai HD e viene replicato su Rai Premium con la conduzione di Costantino Della Gherardesca (che aveva gi\u00e0 partecipato nella prima edizione come concorrente) e la regia di Davide Corallo e Angelo Poli.\nLa coppia vincitrice di questa edizione \u00e8 stata quella degli sportivi Massimiliano Rosolino e Marco Maddaloni.\nTabella delle eliminazioni.\nLEGENDA\nProve immunit\u00e0/vantaggio.\nI vincitori della prova immunit\u00e0 sono automaticamente ammessi alla puntata successiva, ottengono un bonus e assegnano l'handicap.\nDalla settima puntata la prova immunit\u00e0 \u00e8 diventata prova vantaggio.\nHandicap.\nIn ogni puntata la coppia vincitrice della prova immunit\u00e0 o della prova vantaggio decide la coppia o le coppie che avranno un handicap che complicher\u00e0 il loro viaggio verso la meta.\nPuntate.\n1\u00aa tappa (H\u00e0 N\u1ed9i \u2192 Vinh) Pechino Express 4 terza tappa.\nLa prima puntata \u00e8 andata in onda in prima visione l'8 settembre 2013 nella fascia di prime time su Rai 2.\nProva immunit\u00e0.\nLe prime tre coppie arrivate al vascello nella baia di Ha Long hanno avuto un'ora di tempo per svolgere i seguenti compiti: pescare dei pesci da tre vasche per mezzo di retini, caricare il pescato su una barca che li ha portati al mercato e cercare di guadagnare pi\u00f9 soldi possibile dalla vendita del pesce. I concorrenti hanno dovuto stabilire un prezzo di vendita al chilo, pur essendo allo scuro della tariffa applicata solitamente; infine le coppie hanno dovuto trovare il presentatore del reality show tra la folla del mercato e consegnargli la busta con i soldi guadagnati.\nLa coppia che ha ricavato la maggior somma in denaro si \u00e8 qualificata direttamente alla tappa successiva e il benefit ottenuto \u00e8 consistito nel poter usufruire di una tipica cena vietnamita in un ristorante e una gita in barca presso le grotte di Ninh B\u00ecnh. I vincitori hanno inoltre assegnato l'handicap di trasportare fino al traguardo di Vinh una cesta con quattro pesci avariati.\n2\u00aa tappa (\u0110\u1ed3ng H\u1edbi \u2192 Plei K\u00e2n).\nLa seconda puntata \u00e8 andata in onda in prima visione il 9 settembre 2013 nella fascia di prime time su Rai 2.\nProva immunit\u00e0.\nSolo due coppie hanno potuto affrontare questa prova immunit\u00e0, la prima si \u00e8 garantita il posto anticipando tutte le altre coppie presso il ponte Hien Luong mentre la seconda ha potuto partecipare essendo arrivata per prima alla citt\u00e0 di Hu\u1ebf. Lo svolgimento della prova \u00e8 una rievocazione della battaglia tenutasi duecento anni prima tra l'esercito dell'imperatore e i dissidenti che insorsero. Ogni coppia ha dovuto abbattere con delle munizioni caricate in una fionda di grandi dimensioni tutte le sagome raffiguranti gli insorti cercando di concludere il compito prima dell'altra coppia concorrente. Le cartucce sono state prelevate da una cesta piena di paglia posta al termine di un percorso a ostacoli; i componenti di ogni coppia si sono alternati nel recuperare munizioni e nello spararle ma hanno dovuto rispettare il limite massimo di due cartucce recuperabili ad ogni tragitto.\nLa coppia vincitrice si \u00e8 garantita l'accesso alla tappa successiva ed inoltre ha potuto raggiungere le spiagge di \u0110\u00e0 N\u1eb5ng, le pi\u00f9 belle del Vietnam; successivamente ha trascorso la serata in una suite di un albergo a cinque stelle che ha offerto loro la cena. La mattina seguente gli immuni hanno dovuto assegnare l'handicap ad una coppia ed \u00e8 consistito nel consegnare la bandiera nera.\n3\u00aa tappa (Kon Tum \u2192 \u0110\u00e0 L\u1ea1t).\nLa terza puntata \u00e8 andata in onda in prima visione il 16 settembre 2013 nella fascia di prime time su Rai 2. Ha visto l'ingresso di Giovanni e Costantino Teodori, i figli della cantante Gigliola Cinquetti; sono stati denominati \"I figli di\".\nProva immunit\u00e0.\nLe prime tre coppie giunte al Coffee Village di Bu\u00f4n Ma Thu\u1ed9t hanno avuto il diritto di partecipare alla prova immunit\u00e0; ad ogni coppia di concorrenti sono stati forniti tre sacchi da riempire di chicchi di caff\u00e8 per un totale di circa quaranta chili, ovvero il quantitativo complessivo di caff\u00e8 richiesto dalle tre famiglie da rifornire. Questa operazione \u00e8 stata effettuata senza bilancia e, nel caso in cui la richiesta di caff\u00e8 non fosse stata soddisfatta, le coppie si sarebbero dovute recare alla partenza della prova per caricare dell'altro quantitativo. Il trasporto dei sacchi \u00e8 stato effettuato per mezzo di un bilanciere vietnamita e una bicicletta; una volta raggiunta l'abitazione da rifornire, le coppie hanno dovuto pesare su una bilancia un quantitativo pari a quello richiesto, consegnarlo, e bere una tazza di caff\u00e8 ciascuno. Svolto questo compito per tutte e tre le abitazioni, le coppie sono dovute tornare alla partenza con il caff\u00e8 eventualmente rimasto nei loro sacchi e farlo pesare al presentatore; per ogni chilogrammo di caff\u00e8 avanzato, alla coppia \u00e8 stato assegnato un minuto di penalit\u00e0.\nI concorrenti in grado di completare la missione pi\u00f9 velocemente hanno vinto la prova e si sono garantiti l'accesso alla tappa successiva. Inoltre hanno avuto la possibilit\u00e0 di gustare il caff\u00e8 Chon, il pi\u00f9 costoso del mondo del valore di circa 100 euro, e trascorrere la notte e il giorno seguente in uno degli alberghi pi\u00f9 belli di Da Lat. Hanno infine assegnato ad una coppia l'handicap di accompagnare fino al traguardo finale della \"Valle dell'amore\" una giovane sposa, \"Miss Kim\".\nIl caff\u00e8 Chon \u00e8 ottenuto dagli escrementi delle donnole dopo che si sono nutrite di chicchi di caff\u00e8 pregiati; il risultato \u00e8 tale per opera dei particolari enzimi digestivi.\n4\u00aa tappa (\u0110\u00e0 L\u1ea1t \u2192 H\u1ed3 Ch\u00ed Minh).\nLa quarta puntata \u00e8 andata in onda in prima visione il 23 settembre 2013 nella fascia di prime time su Rai 2.\nProva immunit\u00e0.\nA questa prova immunit\u00e0 hanno partecipato le prime tre coppie giunte al traguardo intermedio posto presso la pagoda di Bon Loc, all'interno del Dambri Natural Park; la prova si \u00e8 invece tenuta alle cascate di Dambri. Ogni coppia ha dovuto decidere quale componente avesse dovuto ricoprire il ruolo di esploratore e quale di cercatore d'oro. Gli esploratori hanno dovuto risalire il torrente e raggiungere una griglia fatta di canne di bamb\u00f9 alla quale erano state appese diverse chiavi; recuperata una sola di queste per ogni tragitto, hanno dovuto portarla al proprio cercatore che ha aperto l'unico lucchetto corrispondente alla chiave in possesso. Liberatosi del vincolo il cercatore ha dovuto portare il contenuto della cassa appena aperta su di una bilancia avente su un piatto una statua di Buddha del peso di dieci chilogrammi. Non tutte le casse hanno presentato lo stesso contenuto infatti alcune sono risultate vuote mentre nelle restanti erano state posizionate pepite d'oro dal peso differente.\nLa prima coppia in grado di far sollevare il piatto contenente il Buddha si \u00e8 aggiudicata l'immunit\u00e0 e si \u00e8 qualificata immediatamente per la tappa successiva. Ha inoltre potuto usufruire del seguente bonus: trascorrere la serata ospite della pi\u00f9 famosa celebrit\u00e0 del Vietnam, la cantante e attrice Doan Trang. \"Chocolate\", questo \u00e8 il soprannome della cantante, ha portato i vincitori della prova immunit\u00e0 in uno skybar del quartiere Pham Ngu Lao. Hanno infine assegnato l'handicap ad una coppia avversaria la quale ha dovuto percorrere almeno quindici chilometri a piedi nel tragitto verso il traguardo finale; la distanza \u00e8 stata controllata per mezzo di un contapassi.\n5\u00aa tappa (Phnom Penh \u2192 Phnom Santuk).\nLa quinta puntata \u00e8 andata in onda in prima visione il 30 settembre 2013 nella fascia di prime time su Rai 2.\nProva immunit\u00e0.\nOltre alla prima coppia giunta a Kampong Luong, anche i primi e i secondi classificati al traguardo intermedio posto alla Wat Bo Pagoda di Siem Reap hanno ottenuto il diritto di partecipazione alla prova immunit\u00e0. Questa si \u00e8 svolta nei pressi del Bayon Temple all'interno del sito archeologico di Angkor; le coppie hanno dovuto comporre un puzzle tridimensionale di ventuno pezzi raffigurante un tempio di Angkor e uno dei cinquantasei volti di pietra caratteristici delle rovine di Bayon. Un solo componente della coppia ha potuto ricostruire la scultura in quanto il proprio compagno ha dovuto sostenere per mezzo di una fune la cupola del tempio. La prova \u00e8 stata vinta dalla coppia in grado di completare il puzzle e di posizionare la cupola sulla sommit\u00e0 nel minor tempo.\nI vincitori oltre ad aver ottenuto l'immunit\u00e0 hanno usufruito del seguente bonus: dopo aver portato alla Wat Bo Pagoda le offerte comprate dai concorrenti meno generosi durante la prima missione, hanno trascorso il resto della giornata all'interno del monastero. All'alba del mattino seguente hanno accompagnato i monaci in citt\u00e0 aiutandoli nel chiedere offerte per il tempio alla gente del luogo. Infine hanno scritto su un foglio il nome della coppia a cui assegnare l'handicap della vampirizzazione.\n6\u00aa tappa (Phnom Santuk \u2192 Stung Treng).\nLa sesta puntata \u00e8 andata in onda in prima visione il 14 ottobre 2013 nella fascia di prime time su Rai 2.\nProva immunit\u00e0.\nLe prime due coppie hanno dovuto cucinare per 33 abitanti del villaggio due tipici piatti italiani, l'amatriciana e la carbonara, le cui ricette sono state illustrate in un video di 30\" dalla conduttrice di \"Detto fatto\" Caterina Balivo. Gli abitanti hanno poi votato il loro piatto preferito, decretando la coppia vincente.\nI vincitori di questa tappa come bonus hanno vinto una gita in barca sul Mekong per scoprire le sue bellezze naturali come i delfini del fiume che sono una specie a rischio di estinzione e hanno assegnato l'handicap che \u00e8 consistito nel portare una maialina fino al traguardo a dieci chilometri dal traguardo finale della tappa e di sostarvi per dieci minuti per nutrila (il tutto quasi con le stesse regole della bandiera nera, ma senza la perdita di una posizione).\n7\u00aa tappa (Vientiane \u2192 Luang Prabang).\nLa settima puntata \u00e8 andata in onda in prima visione il 16 ottobre 2013 nella fascia di prime time su Rai 2.\nProva vantaggio.\nLa prova vantaggio, \u00e8 consistita in due manche ove nella prima le quattro coppie si sono divise in due squadre: Blu e Rossa.\nNella prima manche, le coppie dovevano trasportare dei sacchi di riso in equilibrio su delle canne di bamb\u00f9 ove passavano alla manche successiva le tre coppie che avevano trasportato pi\u00f9 sacchi di riso.\nNella seconda manche, le tre coppie finaliste dovevano farsi rifornire dagli avversari del riso con delle bilance cercando di mantenere in equilibrio il compagno ove vinceva la coppia che rimaneva in piedi senza far cadere il riso.\nLa coppia vincitrice della prova vantaggio, ha potuto guadagnare una posizione in classifica una volta arrivati al traguardo di tappa, inoltre, le coppie originarie sono state mescolate dando vita a queste coppie:\n- Massimiliano Rosolino e Laura Caratelli;\n- Francesca Fioretti e Daniel Moreno Mendoza;\n- Marco Maddaloni e Ariadna Romero;\n- Massimo Ciavarro e la Marchesa Daniela del Secco D'Aragona;\n- Costantino Teodori e Paolo Ciavarro;\n- Giovanni Teodori e Gregory.\nA tutti gli zaini delle nuove coppie \u00e8 stata legata una catena chiusa da un lucchetto e potevano ricomporsi con il compagno originario solo a 15\u00a0km dal traguardo finale slegando la catena con una chiave ed aspettando egli prima di proseguire verso il traguardo di tappa che era la cima del monte Whomsi percorrendo 628 scalini.\n8\u00aa tappa (Luang Prabang \u2192 Houay Xai).\nL'ottava puntata \u00e8 andata in onda in prima visione il 23 ottobre 2013 nella fascia di prime time su Rai 2.\nProva vantaggio.\nLa prova vantaggio, \u00e8 consistita in una manche secca nella quale le prime due coppie si sono divise in due squadre: Blu e Gialla.\nLe coppie dovevano far rimbalzare una palla di rattan su due tamburelli, alternando il passo tra i due concorrenti della squadra, attraverso un percorso ad ostacoli ove vinceva chi per prima metteva tre palline dentro il canestro.\nLa coppia vincitrice della prova vantaggio, ha potuto guadagnare su due coppie quindici minuti di vantaggio e su altre due trenta minuti di vantaggio. Prima di ripartire, ogni coppia ha donato una lavatrice a mano alla famiglia di diversa cultura che li aveva ospitati la sera prima.\nA tutte le coppie, durante il percorso, hanno dovuto identificare otto delle immagini, luoghi e persone che hanno visto lungo il percorso ove chi sbagliava, subiva una penalit\u00e0 in termini di tempo. Finito di scontare la penalit\u00e0, le coppie possono proseguire fino al traguardo finale di tappa.\n9\u00aa tappa (Chiang Mai \u2192 Ayutthaya).\nLa nona puntata \u00e8 andata in onda in prima visione il 28 ottobre 2013 nella fascia di prime time su Rai 2.\nProva vantaggio.\nLe due coppie arrivate ai rispettivi traguardi intermedi hanno avuto la possibilit\u00e0 di disputare la prova vantaggio. \u00c8 stata messa a disposizione di ogni coppia una grossa cesta piena di frutta e un cestino con i bordi molto bassi; una volta riempito il pi\u00f9 possibile il cestino, un componente della coppia \u00e8 dovuto passare al di sotto di alcuni ostacoli in bamb\u00f9 e raggiungere una serie di ceppi in legno da percorrere in equilibrio senza mettere piede a terra. Successivamente ha dovuto camminare lungo una passerella ondulante sorretta ai lati da sei elefanti pronti a rubare la frutta; infine ha dovuto superare una pozza di fango, camminare lungo un'asse di equilibrio e depositare la frutta trasportata in una cesta. Raggiunta la cesta finale ogni componente ha consegnato il cestino al proprio compagno di viaggio, pronto a completare di nuovo il percorso. I frutti eventualmente finiti a terra non sono potuti essere raccolti e il tempo previsto per questa prova \u00e8 stato di quindici minuti; la coppia vincitrice \u00e8 stata decretata in base al peso della cesta contenente la frutta trasportata. Per ostacolare il compito dei concorrenti, ad ogni coppia \u00e8 stato assegnato un elefante pronto a sfamarsi dei frutti accumulati nella cesta finale.\nLa coppia vincitrice, come vantaggio ha potuto partire con 15 minuti di anticipo sugli avversari.\n10\u00aa tappa (Damnoen Saduak \u2192 Bangkok).\nLa decima puntata \u00e8 andata in onda in prima visione il 4 novembre 2013 nella fascia di prime time su Rai 2."}
{"id": "4678903", "revid": "767487", "url": "https://it.wikipedia.org/wiki?curid=4678903", "title": "Max Merkel", "text": "Carriera.\nNazionale.\nMerkel nonostante fosse austriaco gioc\u00f2 la sua prima partita in una Nazionale nella rappresentativa tedesca, questo avvenne a causa dell'Anschluss che di fatto cancell\u00f2 la Nazionale austriaca dal panorama internazionale fino alla fine della seconda guerra mondiale. Nel 1952 riusc\u00ec comunque a scendere in campo con la sua Nazionale, collezionando la sua unica presenza con l'Austria."}
{"id": "4678906", "revid": "741067", "url": "https://it.wikipedia.org/wiki?curid=4678906", "title": "The Conquering Power", "text": ""}
{"id": "4678907", "revid": "24443", "url": "https://it.wikipedia.org/wiki?curid=4678907", "title": "Cabane Sch\u00f6nbiel", "text": ""}
{"id": "4678909", "revid": "1305772", "url": "https://it.wikipedia.org/wiki?curid=4678909", "title": "Stazione meteorologica di Parma", "text": ""}
{"id": "4678924", "revid": "741067", "url": "https://it.wikipedia.org/wiki?curid=4678924", "title": "Moran of the Lady Letty", "text": ""}
{"id": "4678932", "revid": "741067", "url": "https://it.wikipedia.org/wiki?curid=4678932", "title": "Beyond the Rocks", "text": ""}
{"id": "4678951", "revid": "741067", "url": "https://it.wikipedia.org/wiki?curid=4678951", "title": "The Young Rajah", "text": ""}
{"id": "4678952", "revid": "767487", "url": "https://it.wikipedia.org/wiki?curid=4678952", "title": "Leotichida", "text": "Biografia.\nNato a Sparta attorno al 545 a.C., Leotichida apparteneva alla casa reale degli Euripontidi (attraverso Menamo, Agesilao, Ippocratida, Leotichida, Anassilao, Archidamo I, Anassandrida I e Teopompo) e sal\u00ec al trono nel 491 a.C. coll'aiuto del re Agiade Cleomene I, che aveva costretto il precedente re Euripontide Demarato alla rinuncia al trono, dopo averne contestato la legittimit\u00e0.\nLo stesso anno della sua elezione, Leotichida accompagn\u00f2 Cleomene nella seconda spedizione ad Egina, dove furono catturati e consegnati ad Atene dieci ostaggi. Dopo la morte di Cleomene (488 a.C.), Leotichida fu per\u00f2 quasi sul punto di arrendersi agli Egineti.\nNella primavera del 479 a.C., l'anno successivo allo scoppio della seconda guerra persiana e alla morte dell'altro re Leonida I alle Termopili, Leotichida guid\u00f2 una flotta di 110 navi alleate prima ad Egina poi a Delo, sostenendo la rivolta delle isole di Chio e di Samo contro la Persia.\nNell'estate dello stesso anno, Leotichida sconfisse l'esercito e la flotta persiana nella Battaglia di Micale, l'ultima e decisiva battaglia della seconda guerra persiana, che segn\u00f2 la sconfitta definitiva di Serse I, gi\u00e0 duramente battuto a Platea dall'esercito alleato guidato da Pausania, reggente del trono Agiade di Sparta in nome del giovane figlio di Leonida, Plistarco.\nNel 476 a.C., Leotichida guid\u00f2 una spedizione in Tessaglia contro la famiglia degli Aleuadi per aver collaborato coi Persiani, ma si ritir\u00f2 dopo essere stato corrotto da questa famiglia. Dopo il suo ritorno a Sparta fu processato coll'accusa di corruzione, perci\u00f2 si rifugi\u00f2 come supplice al tempio di Atena Alea di Tegea; condannato all'esilio, la sua casa fu incendiata e suo nipote Archidamo II, figlio di suo figlio Zeussidamo (chiamato da molti Spartani Cinisco, morto durante la vita del padre) divenne re di Sparta. Leotichida ebbe anche una figlia, Lampito, che and\u00f2 in sposa ad Archidamo II.\nLeotichida mor\u00ec pochi anni dopo, attorno al 469 a.C., in esilio a Tegea. Plutarco riporta negli \"Apoftegmi spartani\" diversi aforismi attribuiti a questo re."}
{"id": "4678954", "revid": "1543377", "url": "https://it.wikipedia.org/wiki?curid=4678954", "title": "Lincoln Premiere", "text": "La Premiere \u00e8 un'autovettura full-size di lusso prodotta dalla Lincoln dal 1956 al 1960. Venne offerta in versione a due e quattro porte. Entrambe erano in grado di trasportare fino a sei passeggeri. Nella gamma Lincoln, dal 1956 al 1960, la Premiere era posizionata sotto la Continental, mentre dal 1956 al 1959 era collocata sopra la Capri. \nLa prima serie: 1956\u20131957.\nLa prima serie della Premiere era dotata di un motore V8 da 6 L di cilindrata. Il cambio disponibile era solo uno, vale a dire un \"Turbo-Drive\" automatico a tre rapporti. Il motore era montato anteriormente, mentre la trazione era posteriore.\nLa Premiere eredit\u00f2 l'aspetto esteriore da due concept car radicalmente differenti, vale a dire la Mercury XM-800 e la Lincoln Futura. La Premiere divenne famosa per la sua linea, per la qualit\u00e0 dei suoi interni e per la presenza di alcune particolarit\u00e0 come le bocchette dell'aria condizionata posizionate nella parte alta dell'abitacolo come sugli aerei. I sedili regolabili elettricamente in quattro posizioni erano offerti tra le opzioni. Le sospensioni anteriori era indipendenti con barra stabilizzatrice.\nQuesta prima generazione di Premiere, che venne progettata da Bill Schmidt, fu assemblata a Los Angeles, Wayne, Deaborn e Saint Louis. Nel 1956 la Premiere era in vendita, approssimativamente, a 4.600 dollari.\nLa seconda serie: 1958\u20131960.\nLa seconda serie della Premiere fu uno dei primi modelli Lincoln ad essere prodotto a Wixom, nel Michigan. A differenza della serie precedente, questo stabilimento produttivo fu l'unico dove venne assemblata tale generazione. Questa nuova serie di Premiere era dotata di un pianale a monoscocca che condivideva con la Lincoln-Zephyr e la Lincoln Continental.\nCome la Capri, questa serie di Premiere fu una tra le pi\u00f9 grandi auto mai costruite fino ad allora, addirittura pi\u00f9 grande dei modelli Cadillac. Inoltre, similmente al modello citato, la Premiere fu la pi\u00f9 grande vettura Lincoln a non essere dotata di paraurti conformi alle leggi federali dell'epoca, che prevedevano l'obbligo di assorbimento delle collisioni almeno fino a 8\u00a0km/h. Un'altra similitudine con la Capri fu lo spazio disponibile per le spalle dei passeggeri che tocc\u00f2, per entrambi i modelli, un valore record per le vetture Lincoln. La radio FM fu un'opzione rara.\nQuesta seconda serie di Premiere, che fu progettata da John Najjar, era dotata di un motore V8 da 7 L. Il motore era montato anteriormente, mentre la trazione era posteriore. L'unico cambio disponibile era un \"Turbo-Drive\" automatico a tre rapporti."}
{"id": "4678957", "revid": "287204", "url": "https://it.wikipedia.org/wiki?curid=4678957", "title": "Tranvia di Schoneiche e Rudersdorf", "text": ""}
{"id": "4678959", "revid": "486946", "url": "https://it.wikipedia.org/wiki?curid=4678959", "title": "Ulrico Zuinglio", "text": ""}
{"id": "4678963", "revid": "741067", "url": "https://it.wikipedia.org/wiki?curid=4678963", "title": "A Sainted Devil", "text": ""}
{"id": "4678965", "revid": "729019", "url": "https://it.wikipedia.org/wiki?curid=4678965", "title": "Linea principale Chikuh\u014d", "text": "La \u00e8 una linea ferroviaria dell'isola del Ky\u016bsh\u016b, in Giappone, gestita dalla JR Kyushu, e collega la stazione di Wakamatsu, a Kitaky\u016bsh\u016b e quella di Haruda, a Chikushino, entrambe nella prefettura di Fukuoka. Questa \u00e8 la pi\u00f9 breve ferrovia giapponese ad essere definita \"principale\".\nServizi.\nLa linea \u00e8 suddivisa in tre sezioni, di cui quella centrale \u00e8 utilizzata dal servizio Fukuhoku Yutaka ed \u00e8 pertanto elettrificata e prevalentemente a doppio binario."}
{"id": "4678969", "revid": "584834", "url": "https://it.wikipedia.org/wiki?curid=4678969", "title": "Strausberger Eisenbahn", "text": ""}
{"id": "4678970", "revid": "110157", "url": "https://it.wikipedia.org/wiki?curid=4678970", "title": "Coppa Italia IBL 2013", "text": "La Coppa Italia di Italian Baseball League 2013 \u00e8 stata la trentaquattresima edizione del trofeo, la quarta dopo l'introduzione del sistema delle franchigie.\nAlla coppa partecipano 8 squadre, con ingresso scaglionato.\nLe squadre non qualificate per i playoff di Italian Baseball League partecipano alla prima fase, composta da due gironi all'italiana di sola andata. A causa della rinuncia di Novara, uno dei due gironi \u00e8 composto da 2 sole squadre anzich\u00e9 3. Passano le due vincenti di ogni girone.\nNella seconda fase entrano in gioco anche Bologna e Citt\u00e0 di Nettuno, semifinaliste eliminate dai playoff Italian Baseball League. Sono previsti due turni a eliminazione diretta al meglio delle 3 partite.\nLe stesse Bologna e Nettuno, dopo aver superato il turno, si sono contese l'unico posto per disputare le finali contro Rimini, avente diritto in quanto sconfitta nelle finali scudetto IBL. La serie Rimini-Nettuno si protrae fino alla decisiva gara3, con i romagnoli vincenti all'ultimo inning dopo essere stati ad un solo strike dalla disfatta. Oltre a Rimini, anche l'altra finalista Nettuno potr\u00e0 avere un posto nell'European Champions Cup 2014, dato che la T&amp;A San Marino campione d'Italia parteciper\u00e0 alla competizione europea rappresentando la propria nazione di origine."}
{"id": "4678973", "revid": "599013", "url": "https://it.wikipedia.org/wiki?curid=4678973", "title": "Cattedrale del Buon Pastore (Singapore)", "text": "La cattedrale del Buon Pastore (in cinese: \u5584\u7267\u4e3b\u6559\u5ea7\u5802) \u00e8 la chiesa cattedrale dell'arcidiocesi di Singapore ed \u00e8 la pi\u00f9 antica chiesa cattolica di Singapore.\nStoria.\nLa costruzione del primo luogo di culto cattolica a Singapore ebbe inizio nel 1832. Attraverso una sottoscrizione pubblica venne realizzata una cappella ultimata nel 1833 nell'area ora occupata dal \"Singapore Art Museum\".\nGi\u00e0 alla fine degli anni 30 la cappella era diventata troppo piccola e cedette il posto ad una scuola, preferendo costruire un nuovo luogo di culto altrove.\nNel 1840 ebbe inizio la raccolta di fondi per l'edificazione della nuova chiesa, realizzata con il contributo economico di Maria Amalia di Borbone-Napoli e dell'arcivescovo di Manila.\nIl 18 giugno 1843 la prima pietra per la chiesa \u00e8 stata benedetta dal vescovo Jean-Paul-Hilaire-Michel Courvezy, al tempo vicario apostolico di Malacca. Il 6 giugno 1847, la chiesa fu consacrata ed inaugurato da Padre Jean-Marie Beurel.\nNel 1888 la chiesa fu elevata al rango di cattedrale, anche se la cerimonia di consacrazione \u00e8 stata effettuata solo il 14 febbraio 1897. All'interno della cattedrale \u00e8 sepolto San Laurent Imbert, alla cui memoria \u00e8 legata la dedicazione della chiesa al Buon Pastore.\nDurante la seconda guerra mondiale, la cattedrale \u00e8 stata utilizzata come un ospedale di emergenza.\nLa cattedrale del Buon Pastore infine \u00e8 stata dichiarata monumento nazionale il 6 luglio 1973."}
{"id": "4678981", "revid": "741067", "url": "https://it.wikipedia.org/wiki?curid=4678981", "title": "The Married Virgin", "text": ""}
{"id": "4678985", "revid": "124686687", "url": "https://it.wikipedia.org/wiki?curid=4678985", "title": "Marcel Dadi", "text": "Biografia.\nQuando la sua famiglia si trasferisce in Francia, Dadi ha 3 anni e comincia a imparare la chitarra a dieci anni e mezzo. Segue gli studi secondari presso la scuola Joliot-Curie a Orly nella periferia parigina. Ha la rivelazione del \"fingerpicking\" ascoltando una canzone di Bob Dylan interpretata da Hugues Aufray : \"La Fille du nord\". Degli amici gli fanno scoprire i grandi maestri di questa tecnica come Chet Atkins, Merle Travis, Jerry Reed e Doc Watson. Sedotto, decide di abbondanare il rock per apprendere questa tecnica e nel giro di quattro anni comincia ad esibirsi in piccole occasioni, interpretando particolarmente i Beatles e i Rolling Stones.\nMarcel Dadi conduce oltre alla chitarra studi di fisioterapia. Una volta ottenuto il suo diploma, decide tuttavia di consacrarsi alla chitarra.\nNel 1971-1972, i suoi talenti di chitarrista cominciano a essere scoperti nelle serate del marted\u00ec al centro americano del boulevard Raspail a Parigi, gli \"Hootenanny\", organizzati da Lionel Rocheman : suona spesso al fianco di Stefan Grossman, Herv\u00e9 Cristiani o anche Michel Haumont. Il suo talento e la sua facilit\u00e0 a praticare uno stile ancora troppo sconosciuto per il pubblico aumentano la sua popolarit\u00e0 a Parigi.\nComincia a dare delle lezioni di chitarra che diventano presto stimate. In questo periodo fa le sue prime apparizioni in televisione in diverse trasmissioni di variet\u00e0.\nNel 1972 la rivista Rock &amp; Folk, dove tiene una rubrica di tecnica musicale, pubblica per la prima volta \u00abLa Guitare \u00e0 Dadi\u00bb.\nForte del suo successo, registra nel 1973 il suo primo album : \"La Guitare \u00e0 Dadi\" (copertina illustrata da Mandryka) (primo album di chitarra acustica accompagnato dalle tablature dei pezzi) in un piccolo studio parigino, senza che il produttore ci credesse realmente. Ma \"La Guitare \u00e0 Dadi\" diventa disco d'oro e la celebrit\u00e0 del chitarrista non smette di accrescersi. Pubblica poco tempo dopo \u00abLa m\u00e9thode de guitare \u00e0 Dadi\u00bb che \u00e8 venduto in parecchie centinaia di migliaia di esemplari. Lo stesso anno, il suo secondo album \"Dadi's Folks\" viene pubblicato. In seguito conosce Chet Atkins, che \u00e8 anch'egli sedotto dal giovane chitarrista francese.\nDopo il suo incontro con le chitarre Ovation, Dadi diventa sempre pi\u00f9 celebre. Il suo nuovo metodo per chitarra per principianti \u00e8 venduto in 127500 esemplari. Si esibisce all'Olympia e nel 1974, registra i dischi \"Dadi &amp; Friends\" 1 et \"Light's up Nashville\" con grandi nomi della musica fra cui, fra gli altri, Chet Atkins. Apre un negozio di musica a Parigi (rue de Douai) e va a Londra a fare un concerto con John Renbourn e Stefan Grossman. In seguito far\u00e0 la promozione delle chitarre Taylor e sar\u00e0 il primo importare della marca Godin concepite da Robert Godin, inventore della chitarra elettrica \"solid body\"con corde in nylon.\nOltre ai suoi album, Marcel Dadi ha contribuito a fare conoscere il \u00abfingerpicking\u00bb trascrivendo e pubblicando i pezzi e gli arrangiamenti di Chet Atkins, Merle Travis, Ant\u00f4nio Carlos Jobim, ecc. Ha ugualmente composto per i suoi amici, per esempio per \"Roger Chesterfield\".\nNel 1975, incontra Jean-F\u00e9lix Lalanne (che allora ha 13 anni) durante un concerto a Marsiglia. Dopo l'esibizione, Marcel Dadi accoglie il giovane chitarrista nel suo camerino e paralizzandosi letteralmente mentre quest'ultimo suona tutti i titoli del compositore alla perfezione. Qualche anno pi\u00f9 tardi, Jean-F\u00e9lix Lalanne salir\u00e0 sul palco con il suo idolo.\nNel 1983, decide di fare una pausa e si trasferisce in Israele per 5 anni, senzamai separarsi dalla chitarra, e redige un nuovo metodo : \u00abLes grands secrets r\u00e9v\u00e9l\u00e9s\u00bb. Torna in Francia nel 1988 per un concerto a L'Olympia con Jean-F\u00e9lix Lalanne, concerto seguito da una tourn\u00e9e in duo di un anno, da cui nascer\u00e0 l'album \"Country et Gentleman\". Nasce in seguito la \u00abAtkins Dadi Guitar Pickers Association\u00bb , accompagnata da \u00abGuitarist magazine\u00bb, in seguito trasformata in \"Atkins Dadi Guitar Players Association\" \"A.D.G.P.A.\" per sottolineare, anche con il nome, l'apertura a tutti i tipi di musica.\nNel 1990, si reca a Nashville per nregistrare tre nuovi album : \"Nashville rendez-vous\", \"Fingers Crossings\" et \"Country Guitar Flavors\", che saranno i suoi ultimi. Il 17 luglio 1996, dopo essere stato inserito nel \u00abWalkway of Stars\u00bb del Country Music Hall of Fame, muore tragicamente nell'incidente del Volo TWA 800. Il suo corpo \u00e8 stato ripescato dall'oceano e poi inumato nel cimitero ebraico del Monte degli Ulivi a Gerusalemme nel 1996.\nHommage \u00e0 Marcel Dadi.\nPer iniziativa di sua moglie, molti degli amici di Marcel Dadi, anch'essi chitarristi ugualmente rinomati, si sono riuniti per registrare un doppio CD, pubblicato nel 1997 e intitolato \"Hommage \u00e0 Marcel Dadi\", in cui hanno reinterpretato a modo loro 26 composizioni di Dadi. Vi hanno partecipato :\nGuy B\u00e9art rende omaggio a Marcel Dadi nel 2010 nella sua canzone \"Pique sur tes ficelles\"\nCertified Guitar Player.\nMarcel Dadi \u00e8 stato nominato da Chet Atkins\"Certified Guitar Player\".Il titolo di \"Certified Guitar Player\" (CGP) \u00e8 stato creato da Chet Atkins. Egli assegna questo titolo a chitarristi che si sono distinti per il loro contributo per lo sviluppo della tecnica \"fingerpicking\" : Jerry Reed, Steve Wariner, Tommy Emmanuel e John Knowles. Paul Yandell si \u00e8 visto ugualmente assegnare questo titolo nel 2011, cio\u00e8 qualche mese prima del suo decesso; prima aveva costantemente declinato questo invito che gli \u00e8 stato finalmente accordato da Merle, il figlio di Chet Atkins, come erede di Chet.\nDiscografia.\n\"Note: lista incompleta\""}
{"id": "4678988", "revid": "481349", "url": "https://it.wikipedia.org/wiki?curid=4678988", "title": "John Jacob Astor (racquets)", "text": ""}
{"id": "4678989", "revid": "1305772", "url": "https://it.wikipedia.org/wiki?curid=4678989", "title": "Nazionale di slittino della Repubblica Ceca", "text": "La nazionale di slittino della Repubblica Ceca \u00e8 la rappresentativa nazionale della Repubblica Ceca in tutte le manifestazioni dello slittino, dalle Olimpiadi ai mondiali, passando per gli europei e la Coppa del Mondo.\nRaggruppa tutta gli slittinisti di nazionalit\u00e0 ceca selezionati dagli appositi organi ed \u00e8 attualmente posta sotto l'egida della \"\u010ceskomoravsk\u00e1 S\u00e1\u0148ka\u0159sk\u00e1 Asociace\" (CSA); sono inoltre previste squadre giovanili, che prendono parte ai Giochi olimpici giovanili, ai mondiali juniores, alle Coppe del Mondo juniores e giovani, nonch\u00e9 a tutte le altre manifestazioni internazionali di categoria.\nStoria.\nLa Repubblica Ceca nacque ufficialmente il 1\u00ba gennaio 1993, in seguito alla \"rivoluzione di velluto\", cos\u00ec definita per via del carattere non violento che assunse tale rivolta popolare, che nel 1989 diede il via alla caduta del regime comunista in Cecoslovacchia, trasformandola in repubblica federale e che tre anni pi\u00f9 tardi port\u00f2 alla pacifica separazione in due distinte nazioni: la Repubblica Slovacca ed appunto quella Ceca. In conseguenza di ci\u00f2 cess\u00f2 di esistere anche la nazionale cecoslovacca, che fece la sua ultima apparizione ai campionati mondiali di Calgary 1993, e dalle sue ceneri nacquero due differenti nazionali: quella slovacca e quella ceca.\nGi\u00e0 dalla stagione 1993/94 gli atleti cechi iniziarono a partecipare alle pi\u00f9 importanti competizioni di slittino quali rappresentanti della nuova nazionale, come ai campionati europei di Sch\u00f6nau am K\u00f6nigssee 1994 in cui ottennero i migliori risultati nel singolo femminile con il sedicesimo posto di Michaela Donalova ed il diciannovesimo in quello maschile con Frantisek Pekar, ma non present\u00f2 alcun suo rappresentante ai Giochi di .\nA tutt'oggi gli slittinisti cechi non hanno mai ottenuto alcun podio in una competizione internazionale; ai Giochi olimpici la partecipazione degli atleti della Repubblica Ceca \u00e8 stata piuttosto sporadica ed anche i risultati ottenuti non furono quasi mai di alto livello; il miglior piazzamento mai raggiunto \u00e8 stato il tredicesimo posto a nel doppio da Anton\u00edn Bro\u017e e Luk\u00e1\u0161 Bro\u017e; nel singolo femminile la migliore posizione mai ottenuta \u00e8 stata quella di Mark\u00e9ta Jeriov\u00e1 a che concluse diciannovesima, mentre \u00e8 Ond\u0159ej Hyman con il venticinquesimo posto a , poi bissato a , a detenere la migliore \"performance\" di uno slittinista ceco nel singolo uomini. Nella gara a squadre disputata a la formazione ceca composta da Hyman, dai due Bro\u017e e da Vendula Kotenov\u00e1 ha concluso la prova in nona posizione."}
{"id": "4678992", "revid": "604467", "url": "https://it.wikipedia.org/wiki?curid=4678992", "title": "Nazionale di slittino della Cechia", "text": ""}
{"id": "4678993", "revid": "604467", "url": "https://it.wikipedia.org/wiki?curid=4678993", "title": "Nazionale ceca di slittino", "text": ""}
{"id": "4678996", "revid": "604467", "url": "https://it.wikipedia.org/wiki?curid=4678996", "title": "Nazionale di slittino della Repubblica Slovacca", "text": ""}
{"id": "4678997", "revid": "1776039", "url": "https://it.wikipedia.org/wiki?curid=4678997", "title": "La Catedral (composizione)", "text": "La Catedral \u00e8 una composizione musicale per chitarra di Agust\u00edn Barrios, strutturata in forma di suite in tre movimenti.\nLa composizione \u00e8 datata 1921 per quanto riguarda i movimenti 2 e 3, mentre il primo fu composto e accorpato agli altri due nel 1938. Barrios ne fu ispirato dalla splendida Cattedrale di Montevideo, cui il titolo \u00e8 riferito. Altra fonte di ispirazione fu la musica di Johann Sebastian Bach, di cui si possono rintracciare elementi caratteristici. I 3 movimenti sono:\n\"La Catedral\" \u00e8 largamente considerato il capolavoro nell'opera di Barrios, ed \u00e8 un pezzo fra i pi\u00f9 proposti nel repertorio e nelle discografie dei maggiori interpreti al mondo. Figura inoltre fra le rare registrazioni, di fondamentale valore musicale, che lo stesso Barrios incise nei primi decenni del secolo (con la casa discografica Odeon). Al tempo della sua composizione riscosse anche l'entusiasmo del celebre chitarrista Andr\u00e9s Segovia, il quale ne disse (in proposito di un suo viaggio in Argentina): \u00ab\"Barrios venne a farmi visita presso il mio hotel e suon\u00f2 per me, con la mia chitarra, alcune sue composizioni; fra queste quella che pi\u00f9 mi impression\u00f2 fu un magnifico pezzo da concerto, \"La Catedral\", il cui primo movimento \u00e8 un andante, come una introduzione e preludio, e il secondo un pezzo di grande virtuosismo che ben figurerebbe nel repertorio di qualunque concertista. Barrios mi promise di mandarmi al pi\u00f9 presto una copia dello spartito (mancavano ancora dieci giorni alla mia partenza), ma non la ricevetti mai.\"\u00bb."}
{"id": "4679007", "revid": "729019", "url": "https://it.wikipedia.org/wiki?curid=4679007", "title": "Linea Chikuhi", "text": "La \u00e8 una linea ferroviaria suburbana dell'isola del Ky\u016bsh\u016b, in Giappone, gestita dalla JR Kyushu, e collega la stazione di Meinohama, a Fukuoka e quella di Imari, nella citt\u00e0 omonima, nella prefettura di Saga. Tutti i treni della linea si immettono nella linea K\u016bk\u014d della metropolitana di Fukuoka a partire dalla stazione di Meinohama, costituendo quindi un sistema treno-metro, tipico di molte metropoli giapponesi."}
{"id": "4679009", "revid": "1305772", "url": "https://it.wikipedia.org/wiki?curid=4679009", "title": "Sinagoga di Slonim", "text": "La sinagoga di Slonim, costruita nel 1642 in stile barocco, \u00e8 situata a Slonim in Bielorussia. \u00c8 la pi\u00f9 antica delle sinagoghe oggi esistenti in Bielorussia e una delle pi\u00f9 antiche di tutta l'Europa orientale. \u00c8 in gravi condizioni di degrado.\nStoria.\nSlonim \u00e8 uno dei luoghi storici della presenza ebraica nella regione sin dal XVI sec.\nLa sinagoga di Slonim fu costruita nel 1642 nella piazza del mercato, che ancora oggi si svolge attorno ad essa.\nL'edificio monumentale, con una elegante facciata barocca, all'interno riprende uno schema tradizionale delle sinagoghe barocche polacche con una sala a pianta centrale con quattro grandi colonne che delimitano al centro l'area del leggio, sorreggendo i soffitti a volta, riccamente decorati con rilievi a stucco. Particolare della sinagoga di Slonim \u00e8 la presenza di dipinti murali raffiguranti strumenti musicali e scene bibliche.\nDurante l'occupazione tedesca della Bielorussia (1941-1944), Il ricco interno dell'edificio sub\u00ec gravi danni e gli arredi andarono perduti, ma l'edificio non venne demolito perch\u00e9 serviva come punto di riferimento utile per i voli dell'aviazione militare tedesca.\nCon l'Olocausto scomparve la ricca presenza ebraica della regione con il massacro dell'intera popolazione di 39.000 ebrei che prima della guerra abitavano a Slonim. Nel dopoguerra l'edificio della sinagoga fu utilizzato come magazzino per tutta l'era sovietica (1944-1991). L'abbandono ha causato problemi strutturali e gravi condizioni di degrado generali. Nonostante tutto, l'edificio resta la testimonianza di maggior valore artistico tra le poche sinagoghe superstiti presenti oggi in Bielorussia.\nNel 2000, l'edificio \u00e8 stato restituito all'Unione delle comunit\u00e0 religiose ebraiche della Bielorussia. Dopo decenni di abbandono e degrado, grazie al contributo del World Monuments Fund si sono eseguiti a cominciare dal 2000 i primi importanti lavori di restauro che dovrebbero restituire all'edificio il suo antico splendore. Le condizioni generali del monumento sono tuttavia al momento ancora estremamente precarie."}
{"id": "4679012", "revid": "1543377", "url": "https://it.wikipedia.org/wiki?curid=4679012", "title": "Avril Lavigne (album)", "text": "Avril Lavigne \u00e8 il quinto album in studio della cantautrice canadese omonima, pubblicato il 5 novembre 2013 dalla Epic Records.\nProduzione.\nMentre Avril era in tour nel 2011, aveva dichiarato in un'intervista che il lavoro per l'album era gi\u00e0 iniziato e aveva gi\u00e0 8 canzoni pronte. Ha inoltre affermato che l'album sarebbe stato l'opposto del precedente \"Goodbye Lullaby\" spiegando che \"\"Goodbye Lullaby\" \u00e8 stato pi\u00f9 morbido, mentre il prossimo sar\u00e0 di nuovo pop e divertente.\" Alla fine del 2011, la cantante ha confermato il trasferimento di etichetta, firmando infatti con la Epic Records, a fianco di L.A. Reid che l'aveva lanciata nel mondo della musica nel 2000. Nel mese di agosto dell'anno successivo, \u00e8 stato confermato che il progetto era stato terminato, tuttavia \u00e8 stato affermato dalla cantante nel mese di aprile 2013 di aver ripreso la lavorazione del disco, volendo modificare alcuni brani. Ad esso hanno partecipato David Hodges, Chad Kroeger (al tempo marito della Lavigne), L.A. Reid, Chris Baseford, Richard B. G\u00f6ransson, Martin Johnson, Kyle Moorman, Brandon Paddock, Matt Squire e Peter Svensson.\nL'8 agosto 2013, la Lavigne ha rivelato la copertina per l'album attraverso il suo account Instagram: questa rappresenta un primo piano del viso della cantante con gli occhi cerchiati di eyeliner nero e i capelli strettamente legati con dietro un sfondo nero. Inizialmente la data prevista per la pubblicazione doveva essere il 24 settembre 2013 ma poi \u00e8 slittata al 5 novembre. La casa discografica, come detto dalla cantante, ha rimandato la pubblicazione per tre volte. I primi due singoli sono stati tra le poche canzoni scritte da lei per l'album. In un'intervista, Lavigne ha confermato che l'album sarebbe stato disponibile per pre-ordine il 24 settembre 2013. La tracklist ufficiale \u00e8 stato poi rivelata il 5 settembre, mentre l'intero album in streaming su iTunes e il suo sito ufficiale il 29 ottobre.\nLe registrazioni sono iniziate nel novembre 2011, e sono durate circa due anni, concludendosi definitivamente nel luglio 2013. Uno dei primi produttori e scrittori confermati per l'album \u00e8 stato il frontman dei Nickelback Chad Kroeger, con il quale Avril ha scritto la prima canzone, \"Let Me Go\". Kroeger ha scritto con la cantante 10 canzoni per l'album, essendo il produttore di tre e coproduttore di quattro. La Lavigne ha lavorato anche con l'ex membro degli Evanescence David Hodges e il frontman del gruppo pop punk Boys Like Girls Martin Johnson. Quest'ultimo ha coprodotto cinque canzoni, tra cui il singolo apripista \"Here's to Never Growing Up\". In un'intervista a \"Billboard\", la cantante ha rivelato che ha lavorato con Marilyn Manson a un brano chiamato \"Bad Girl\".\nPubblicazione.\nL'8 agosto 2013, la Lavigne ha rivelato la copertina per l'album attraverso il suo account Instagram: questa rappresenta un primo piano del viso della cantante con gli occhi cerchiati di eyeliner nero e i capelli strettamente legati con dietro un sfondo nero. Inizialmente la data prevista per la pubblicazione doveva essere il 24 settembre 2013 ma poi \u00e8 slittata al 5 novembre. La casa discografica, come detto dalla cantante, ha rimandato la pubblicazione per tre volte. I primi due singoli sono stati tra le poche canzoni scritte da lei per l'album. In un'intervista, Lavigne ha confermato che l'album sarebbe stato disponibile per pre-ordine il 24 settembre 2013. La tracklist ufficiale \u00e8 stato poi rivelata il 5 settembre, mentre l'intero album in streaming su iTunes e il suo sito ufficiale il 29 ottobre.\nPromozione.\nLa promozione dell'album \u00e8 stata supportata sia da una serie di esibizioni dal vivo che da un tour mondiale, \"The Avril Lavigne Tour\" le cui date compresero spettacoli esclusivamente in Asia, Sud America e Nord America tra gennaio e agosto 2014.\nSingoli.\nIl 9 aprile 2013, il singolo apri-pista dell'album, \"Here's to Never Growing Up\", prodotto da Martin Johnson della band Boys Like Girls, \u00e8 stato pubblicato. La canzone \u00e8 stata acclamata dalla critica ed \u00e8 stato il singolo di maggior successo dell'album. Ha raggiunto la posizione numero 20 della Billboard Hot 100 negli Stati Uniti, dove \u00e8 stato anche certificato disco di platino, \u00e8 entrato nella top 20 in Italia, Australia, Canada e Regno Unito, e nella top 10 in Irlanda e Giappone. Il video, pubblicato esattamente un mese dopo, ha ottenuto la Vevo Certified avendo ottenuto oltre 100 milioni di visualizzazioni.\nIl secondo singolo, \"Rock n Roll\", in anteprima sul canale YouTube ufficiale di Avril il 18 luglio 2013, \u00e8 stato pubblicato il 27 agosto, con il video musicale in anteprima una settimana prima, il 20 agosto. La canzone ha ricevuto un limitato successo commerciale, tuttavia ha riscosso un buon successo in Giappone. Ha raggiunto la posizione numero 37 in Canada, la 45 in Australia, la 68 nel Regno Unito e la 91 negli Stati Uniti.\n\"Let Me Go\", con Chad Kroeger, \u00e8 stato confermato come terzo singolo dell'album. \u00c8 stato presentato in anteprima sulla stazione radio KBIG il 7 ottobre 2013. \u00c8 stato poi reso disponibile per l'acquisto su iTunes con il suo video musicale, il 15 ottobre 2013. In tutto il mondo, \"Let Me Go\" ha riscosso maggiore successo di \"Rock n Roll\", raggiungendo la posizione numero 12 sulla Billboard Canadian Hot 100 e la top quaranta in Austria. Altrove, ha un ottenuto moderato impatto in Regno Unito e negli Stati Uniti.\nPi\u00f9 tardi, \u00e8 stato rivelato che \"Hello Kitty\" stava per essere pubblicato in Asia, pubblicando la copertina del singolo. Il suo video musicale, pubblicato in aprile, \u00e8 stato fortemente criticato, con l'etichettatura da parte di Billboard di essere \"aberrante\" e \"pigro\". La sua rappresentazione della cultura giapponese \u00e8 stata accolta con critiche diffuse, che hanno anche incluso accuse di razzismo, negate dalla stessa cantante. La canzone ha debuttato al numero 75 della Billboard Hot 100, per via della popolarit\u00e0 del suo video musicale."}
{"id": "4679013", "revid": "712828", "url": "https://it.wikipedia.org/wiki?curid=4679013", "title": "Jedi Grigi", "text": ""}
{"id": "4679016", "revid": "116944", "url": "https://it.wikipedia.org/wiki?curid=4679016", "title": "Salus Rei Publicae Suprema Lex Esto", "text": ""}
{"id": "4679017", "revid": "741067", "url": "https://it.wikipedia.org/wiki?curid=4679017", "title": "Camille (film 1921)", "text": ""}
{"id": "4679018", "revid": "222571", "url": "https://it.wikipedia.org/wiki?curid=4679018", "title": "Serie A (hockey su ghiaccio)", "text": ""}
{"id": "4679019", "revid": "122754720", "url": "https://it.wikipedia.org/wiki?curid=4679019", "title": "Italian Hockey League", "text": "La Italian Hockey League \u00e8 il secondo livello del campionato italiano di hockey su ghiaccio. Ha riassunto l'attuale denominazione nel 2017, dopo che pi\u00f9 volte ne era stato mutata denominazione.\nViene organizzato dalla FISG e comprende attualmente 10 squadre.\nStoria.\nIl primo campionato di Serie B fu disputato nella stagione 1934-1935. Comprendeva 8 squadre, tre delle quali erano formazioni riserva di club di Serie A e fu vinto dall'Hockey Club Milano II. Il torneo fu disputato irregolarmente, a causa del periodo bellico. Nella stagione 1948-1949 venne riorganizzato col nome di Torneo di Promozione e da allora \u00e8 stato disputato regolarmente, compresa la stagione 1955-1956, quando il campionato di serie A venne sospeso per la concomitanza con i VII Giochi olimpici invernali, ospitati a Cortina d'Ampezzo.\nNel 1965-1966 il campionato riprese l'antica denominazione, modificandola nel 1988 quando venne diviso in Serie B1 e Serie B2. Nel 1996-1997 nacque la Serie A2 e, sotto questa denominazione, vennero disputati tutti i tornei sino al 2012-2013, a parte le stagioni 1997-1998, 2000-2001, 2001-2002 e 2003-2004 che presero il nome di Serie B. Il campionato 2013-2014, che in un primo tempo non doveva essere disputato a causa dell'iscrizione all'Inter-National-League di tutte le squadre partecipanti, fu ripristinato in un secondo momento sotto la nuova denominazione di Seconda Divisione. Proprio per il fatto che inizialmente l'ex campionato di A2 non sarebbe pi\u00f9 stato disputato, la Federazione decise di chiamare a partire dal 2013/14 il campionato di serie C, campionato di serie B, promuovendolo in un primo momento al secondo livello del campionato italiano di hockey su ghiaccio.\nDalla stagione 2014-15 tuttavia, a seguito di un'ennesima riforma dei campionati, complice la scomparsa della Seconda Divisione (dovuta al fatto che la quasi totalit\u00e0 delle squadre iscritte migrarono in serie A), il torneo cadetto riassunse la vecchia denominazione di Serie B, salvo cambiarla per l'ennesima volta, a partire dalla stagione 2017-18, con il nome di Italian Hockey League.\nLa stagione 2019-2020 si rivel\u00f2 particolarmente travagliata. Gi\u00e0 nel mese di ottobre il campionato venne interrotto per una settimana a causa dello sciopero degli arbitri.Si trattava del primo caso di sciopero di arbitri in uno sport olimpico in Italia. A partire dall'ultima settimana di febbraio la pandemia di COVID-19 ostacol\u00f2 il regolare svolgimento del campionato, fino a che la FISG non decise di cancellare i play-off, mettendo fine al campionato senza assegnare il titolo.\nDenominazioni.\nDenominazioni:"}
{"id": "4679020", "revid": "224230", "url": "https://it.wikipedia.org/wiki?curid=4679020", "title": "Salus rei publicae suprema lex esto", "text": ""}
{"id": "4679021", "revid": "306856", "url": "https://it.wikipedia.org/wiki?curid=4679021", "title": "Il viaggio nello Harz", "text": "Il viaggio nello Harz (\"Die Harzreise\") \u00e8 un racconto di viaggio di Heinrich Heine. Redatto nell'autunno 1824, usc\u00ec inizialmente nel 1826 come libro, per poi essere pubblicato con varie modifiche nella rivista \"Der Gesellschafter\" (\"Il socio\", \"Il compagno\") di Friedrich Wilhelm Gubitz.\nIl libro si presenta come un frammento, come Heine stesso lo defin\u00ec, e fu il primo pubblicato con la casa editrice Hoffmann &amp; Campe di Amburgo, che si occup\u00f2 da quel momento di tutte le sue opere.\nContenuto.\nHeinrich Heine descrive il viaggio che comp\u00ec da studente da Gottinga a Ilsenburg con un gruppo di amici, attraversando la catena montuosa dello Harz e superandone la cima pi\u00f9 alta, il Brocken. Nel corso del viaggio incontra varie persone, conosciute e sconosciute, che in parte vengono meticolosamente descritte, e in parte paragonate ad altre, spesso personaggi storici.\nCos\u00ec, ad esempio, a Gottinga conosce un giovane medico ebreo (come lo stesso Heine) appartenente a un'associazione studentesca di nome Karl Friedrich Heinrich Marx, e riporta la conversazione avuta con lui cos\u00ec come il trattato di Marx su \"Gottinga in prospettiva medica, fisica e storica (\"Goettingen in medicinischer, physischer und historischer Hinsicht\").\nTra vari aneddoti, narra in particolare un duello (all'epoca gi\u00e0 vietato) tra due dei suoi compagni.\nAnche la natura \u00e8 oggetto delle sue descrizioni di viaggio: nell'opera sono citate tutte le localit\u00e0 in cui ha sostato la sua compagnia. Si tratta di piccole citt\u00e0 e zone montuose situate nella Bassa Sassonia:\nQuesto percorso, che Heine comp\u00ec in circa quattro settimane, \u00e8 oggi praticabile dai turisti, e in varie guide di viaggio \u00e8 indicato proprio come \"Sentiero di Heinrich Heine\". \nCritica.\nIl testo si presenta molto chiaramente come uno dei primi tentativi di un futuro scrittore: nostalgie romantiche, delusioni, illusioni e ironia caratterizzano uno stile gi\u00e0 abbastanza sicuro di s\u00e9.\n\"E cos\u00ec questa \u00e8 l'Ilse, la dolce, amabile Ilse. Si snoda lungo la sua valle benedetta; da entrambi i suoi fianchi si innalzano piano piano le montagne, ricoperte fino ai piedi di bossi, querce, semplici cespugli, non pi\u00f9 da pini o altre aghifoglie. Ma s\u00ec, \u00e8 vera la leggenda, l'Ilse \u00e8 una principessa che corre gi\u00f9 per la montagna, piena di fiori e risate. Come splende sotto il sole il suo candido abito di schiuma! Come fluttuano nel vento i suoi nastri d'argento! Come brillano e scintillano i suoi diamanti!\""}
{"id": "4679023", "revid": "797031", "url": "https://it.wikipedia.org/wiki?curid=4679023", "title": "Open-Sankor\u00e9", "text": "Open-Sankor\u00e9 \u00e8 un software libero multipiattaforma per lavagne interattive multimediali (LIM), compatibile con ogni tipo di proiettore e dispositivo di puntamento.\nStoria.\nOpen-Sankor\u00e9 \u00e8 basato sul software \"Uniboard\", originariamente sviluppato dall'Universit\u00e0 di Losanna (Svizzera) a partire dal 2003 e utilizzato per la prima volta dai docenti dell'universit\u00e0 nell'ottobre dello stesso anno. Il progetto divenne poi una spin-off dell'universit\u00e0 tramite una start-up locale, la Mnemis SA. Venne poi venduto a \"GIPENA-Groupement d'int\u00e9r\u00eat public pour l'\u00e9ducation num\u00e9rique en Afrique\" (un ente morale di diritto pubblico francese) che acquis\u00ec la propriet\u00e0 intellettuale del software al fine di renderlo un progetto open source da distribuire nei termini legali della GNU General Public License (GPL).\nNel 2013 l'assemblea generale ha approvato la decisione di dissoluzione anticipata del Gruppo di Interesse Pubblico per l'Educazione Digitale in Africa (GIP ENA).\nNel settembre 2014 \u00e8 partito il fork OpenBoard che ha continuato lo sviluppo del software.\nInnovazioni.\nOltre a essere la prima completa funzionalit\u00e0 software per lavagna interattiva disponibile in open source, Open-Sankor\u00e9 apporta due innovazioni chiave per il mercato. In primo luogo, il formato di file non \u00e8 binarizzato ed \u00e8 basato sullo standard web W3C, rendendo pertanto possibile la visualizzazione in un browser web moderno. Questo permette ai creatori di contenuti di distribuire le loro lezioni on-line, senza la necessit\u00e0 di installare il software o un plugin. In secondo luogo, il software pu\u00f2 essere esteso utilizzando applicazioni che sono scritte con lo standard widget di W3C. Questo permette agli sviluppatori di software di concentrarsi sulle funzionalit\u00e0 di base di Open-Sankor\u00e9 mentre \u00e8 la comunit\u00e0 a sviluppare con facilit\u00e0 una vasta gamma di applicazioni specifiche per soddisfino le necessit\u00e0 pi\u00f9 disparate.\nIniziative educative.\nIl governo francese ha avviato una Delegazione Interministeriale per l'Educazione Digitale in Africa (DIENA) e un Gruppo di Interesse Pubblico per l'Educazione Digitale in Africa (GIP ENA) al fine di attuare un programma pluriennale per lo sviluppo dei sistemi di educazione digitale in molti paesi partner africani. Open-Sankor\u00e9 \u00e8 un obiettivo strategico che questo gruppo cerca di raggiungere nel campo dell'istruzione in Africa, e un'iniziativa delle Nazioni Unite.\nCronologia delle versioni.\nLa versione 2.3 di Open-Sankor\u00e9 \u00e8 stata distribuita il 27 gennaio 2014. Questa versione ha una maggiore stabilit\u00e0. La gestione degli sfondi \u00e8 stata migliorata. Inoltre permette agli utenti di inserire dei file direttamente nella \u201cpagina del titolo\u201d della\u201cScheda guida\u201d.\nLa versione 2.1 di Open-Sankor\u00e9 \u00e8 stata distribuita il 20 novembre 2012. \u00c8 compatibile con i sistemi Apple OS X Snow Leopard o superiori, Linux (Debian e Ubuntu a 32/64 bit), Windows XP/Windows Vista/Windows 7 (il supporto a Windows 8 \u00e8 in fase di sviluppo), con tutti i proiettori e lavagne interattivi e con molti tablet.\nLa versione 1.4 di Open-Sankor\u00e9 \u00e8 stata resa pubblica nel mese di luglio 2012, per risolvere i bug della versione 1.3 e per migliorarne le performance ma anche per introdurre nuove funzionalit\u00e0 come nuovi strumenti interattivi con cui creare esercizi per far impratichire gli studenti, motori di ricerca online che permettono agli utenti di cercare immagini, video, documenti sonori e musicali, su Google e su \"Plan\u00e8te.Sankor\u00e9\" direttamente all'interno del software, ottenere supporto per i formati file IWB/CFF, e un nuovo motore per la gestione dei testi."}
{"id": "4679024", "revid": "914931", "url": "https://it.wikipedia.org/wiki?curid=4679024", "title": "Perule", "text": ""}
{"id": "4679026", "revid": "322321", "url": "https://it.wikipedia.org/wiki?curid=4679026", "title": "Gennaro Matino", "text": "Biografia.\nSecondo di sei fratelli (Francesco, Assunta, Claudio, Mariarosaria e Stefania), trascorre la sua infanzia tra le vie del Vomero, soprattutto quelle del Rione Antignano, dove risiede la famiglia. Dopo aver terminato gli studi entra in seminario. Consegue prima la licenza e poi il dottorato in teologia e in seguito si laurea in filosofia e pedagogia. Il 20 giugno 1981 viene ordinato sacerdote dall'allora arcivescovo di Napoli, il cardinale Corrado Ursi. Dal 1986 \u00e8 parroco della Chiesa della Santissima Trinit\u00e0 in via Torquato Tasso (Napoli).\nSvolge in quegli anni alcuni viaggi, prima nelle favelas del Brasile, e poi in India, per toccare con mano l'esperienza della povert\u00e0 estrema. Decide quindi di fondare, nel 1988, un centro missionario di volontariato parrocchiale, per promuovere forme di adozione a distanza, e nel 1993 l'Associazione Mondo Amico (A.M.A.), con cui vengono realizzati numerosi progetti di sviluppo. In seguito allo tsunami del 2004, promuove la ricostruzione del villaggio di Periavilai, nel Tamil Nadu, interamente attraverso fondi raccolti sul territorio napoletano. Sempre attraverso A.M.A. realizza un ambulatorio parrocchiale e una mensa per i poveri ad Arco Felice. \nDopo vari anni di insegnamento di filosofia nelle scuole superiori, ottiene la cattedra di Teologia pastorale presso la Pontificia Facolt\u00e0 Teologica dell'Italia Meridionale sezione San Tommaso d'Aquino e quella di Storia del cristianesimo presso l'Universit\u00e0 degli Studi Suor Orsola Benincasa. \u00c8 editorialista di Avvenire, Il Mattino, La Repubblica e Famiglia Cristiana. \nNel 2006 viene nominato dal cardinale Crescenzio Sepe, appena insediatosi come arcivescovo di Napoli, moderatore della Curia arcivescovile e in seguito vicario della comunicazione e responsabile del Giubileo di Napoli. Nel 2013 si dimette per protesta contro la scelta dell'arcivescovo di ricevere l'allora presidente del consiglio Mario Monti in piena campagna elettorale. \nPi\u00f9 volte considerato come possibile successore dello stesso Sepe, critica tuttavia molto duramente nel 2014 le nomine dei nuovi vescovi ausiliari da parte del cardinale Sepe, e nel 2019 durante un'intervista nel programma \"Un caff\u00e8 con\" su Rai 3 rivela di convivere da molti anni con un altro sacerdote pi\u00f9 giovane, che considera la sua \"seconda famiglia\", provocando forti polemiche. Decide in seguito di sospendere la sua attivit\u00e0 sui social.\nNel 2021 il nuovo arcivescovo di Napoli, Domenico Battaglia, lo nomina pro-vicario generale dell'arcidiocesi e responsabile del XXXI Sinodo della Chiesa di Napoli.\nNel 2013 compare nel film di Alessandro Rak, \"L'Arte della felicit\u00e0\", nel ruolo di se stesso."}
{"id": "4679032", "revid": "538762", "url": "https://it.wikipedia.org/wiki?curid=4679032", "title": "Marco Morgenstern", "text": "Biografia.\nIn Coppa del Mondo ottenne il primo risultato di rilievo il 10 dicembre 1994 a Bad Gastein (50\u00b0), il primo podio il 14 dicembre 1997 a \u00d6stersund (3\u00b0) e la prima vittoria il 20 gennaio 2001 ad Anterselva.\nIn carriera prese parte a tre edizioni dei Campionati mondiali, vincendo una medaglia.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nRL = staffetta"}
{"id": "4679033", "revid": "764903", "url": "https://it.wikipedia.org/wiki?curid=4679033", "title": "Johann Theodor de Bry", "text": ""}
{"id": "4679035", "revid": "256896", "url": "https://it.wikipedia.org/wiki?curid=4679035", "title": "Pontificia Reale Basilica di San Giacomo degli Spagnoli", "text": ""}
{"id": "4679038", "revid": "599013", "url": "https://it.wikipedia.org/wiki?curid=4679038", "title": "Pavel Vavilov", "text": "Biografia.\nIn Coppa del Mondo ottenne il primo risultato di rilievo l'8 dicembre 1994 a Bad Gastein (45\u00b0) e l'unico podio l'11 gennaio 1998 a Ruhpolding (3\u00b0).\nIn carriera prese parte a un'edizione dei Giochi olimpici invernali, (53\u00b0 nell'individuale), e a due dei Campionati mondiali (28\u00b0 nell'inseguimento a Kontiolahti/Oslo 1999 il miglior risultato)."}
{"id": "4679041", "revid": "599013", "url": "https://it.wikipedia.org/wiki?curid=4679041", "title": "Ville R\u00e4ikk\u00f6nen", "text": "Biografia.\nIn Coppa del Mondo ottenne il primo risultato di rilievo il 16 gennaio 1993 a Oberhof/Val Ridanna (75\u00b0) e l'unico podio il 14 gennaio 1999 a Ruhpolding (3\u00b0).\nIn carriera prese parte a due edizioni dei Giochi olimpici invernali, (3\u00b0 nella sprint, 27\u00b0 nell'individuale, 8\u00b0 nella staffetta) e (67\u00b0 nell'individuale, 12\u00b0 nella staffetta), e a otto dei Campionati mondiali (4\u00b0 nella gara a squadre a Pokljuka/Hochfilzen 1998 il miglior risultato)."}
{"id": "4679042", "revid": "287204", "url": "https://it.wikipedia.org/wiki?curid=4679042", "title": "Ville Raikkonen", "text": ""}
{"id": "4679043", "revid": "104458", "url": "https://it.wikipedia.org/wiki?curid=4679043", "title": "Ville Raeikkoenen", "text": ""}
{"id": "4679046", "revid": "738436", "url": "https://it.wikipedia.org/wiki?curid=4679046", "title": "Caos (teologia)", "text": ""}
{"id": "4679055", "revid": "1370701", "url": "https://it.wikipedia.org/wiki?curid=4679055", "title": "Concenedo", "text": "Concenedo \u00e8 l'unica frazione geografica del comune di Barzio in provincia di Lecco.\nGeografia fisica.\nLa frazione di Concenedo si trova in posizione rialzata, ad est del centro abitato di Barzio. Da quest'ultimo \u00e8 raggiungibile solo attraverso una strada che origina dalla piazza principale, asfaltata nel primo tratto e che si trasforma in sentiero nell'ultima parte. Per raggiungere Concenedo tramite vie carrabili \u00e8 dunque necessario percorrere la strada che origina da Cassina Valsassina e che raggiunge l'abitato da sud.\nStoria.\nConcenedo fu un antico comune del Milanese.\nNel 1786 entr\u00f2 per un quinquennio a far parte della Provincia di Como, per poi cambiare continuamente i riferimenti amministrativi nel 1791, nel 1797 e nel 1798.\nPortato definitivamente sotto Como nel 1801, alla proclamazione del regno d'Italia napoleonico nel 1805 risultava avere 117 abitanti. Nel 1809 il municipio fu soppresso su risultanza di un regio decreto di Napoleone che lo annesse per la prima volta a Barzio, ma il Comune di Concenedo fu ripristinato con il ritorno degli austriaci. Nel 1853 risult\u00f2 essere popolato da 157 anime, ridotte a 123 nel 1871. Nel 1921 si registrarono ancora solamente 163 residenti. Fu il regime fascista a decidere nel 1927 di sopprimere definitivamente il comune, unendolo nuovamente a Barzio.\nMonumenti e luoghi d'interesse.\nL'oratorio di Santa Maria Assunta, eretto nella prima met\u00e0 del Settecento, fu rimaneggiato e adornato nel corso dei due secoli successivi.\"\" All'inizio del Novecento risale la realizzazione del porticato in facciata.\"\" Al suo interno, la chiesetta ospita una statua mariana datata 1857, collocata in sostituzione di una tela risalente al secolo precedente.\"\" All'Ottocento risale anche un quadro raffigurante sant'Ambrogio tra due piccoli angeli, opera anch'essa conservata all'interno dell'oratorio.\"\""}
{"id": "4679056", "revid": "125678649", "url": "https://it.wikipedia.org/wiki?curid=4679056", "title": "Sicurezza sul lavoro in Italia", "text": "La sicurezza sul lavoro in Italia indica gli strumenti e gli istituti in tema di sicurezza sul lavoro in Italia.\nDisciplina generale.\nTra le norme in tema si annovera il decreto legislativo 19 settembre 1994, n. 626, che sostitu\u00ec la vecchia normativa risalente agli anni '50.\nLa salute e la sicurezza sul lavoro furono poi regolamentate mediante legge delega del 3 agosto 2007, n.123 e dal successivo decreto attuativo del 9 aprile 2008 n. 81 (Testo unico sulla sicurezza sul lavoro), entrato in vigore il 15 maggio 2008, successivamente modificato dal d.lgs. 3 agosto 2009 n. 106, attualmente in vigore.\nScopo fondamentale del nuovo disposto fu il riordino e coordinamento in un unico testo delle norme precedentemente in vigore in tema di sicurezza sul lavoro, che sono state in buona parte abrogate.\nFigure del sistema sicurezza sul lavoro.\nDi seguito sono riportate le principali figure coinvolte nel sistema di sicurezza aziendale previste dal D.Lgs. 81/08 e s.m.i.:\nServizio di Prevenzione e Protezione.\nIl servizio di prevenzione e protezione \u00e8 l'insieme delle persone, sistemi e mezzi esterni o interni all'azienda finalizzati all'attivit\u00e0 di prevenzione e protezione dai rischi professionali per i lavoratori.\nEsso \u00e8 costituito da:\nIn tutte le attivit\u00e0 il datore di lavoro organizza il servizio di prevenzione e protezione all'interno dell'azienda o dell'unit\u00e0 produttiva, o incarica persone o servizi esterni costituiti anche presso le associazioni dei datori di lavoro o gli organismi paritetici, secondo le regole di cui all'art. 31 del D. Lgs. 81/08.\nTale servizio \u00e8 composto da un Responsabile e, se necessario, da un numero sufficiente di addetti al servizio di prevenzione e protezione. Tali figure possono essere interne o esterne, ove previsto, e devono possedere le capacit\u00e0 e i requisiti professionali di cui all'art. 32 del D.Lgs. 81/08, ed in numero sufficiente rispetto alle caratteristiche dell'azienda; devono disporre di mezzi e di tempo adeguati per lo svolgimento dei compiti loro assegnati. Essi non possono subire pregiudizio a causa della attivit\u00e0 svolta nell'espletamento del proprio incarico.\nFigure che vigilano il D.lgs 81/2008.\nLe principali figure che esercitano la vigilanza nel rispetto del D.Lgs. 81/08 sono:\nMisure generali di tutela e sicurezza.\nLe misure generali di tutela della salute e della sicurezza dei lavoratori nei luoghi di lavoro sono:\nObblighi del datore di lavoro e del dirigente.\nIl datore di lavoro, che esercita le attivit\u00e0 e i dirigenti, che organizzano e dirigono le stesse attivit\u00e0 secondo le attribuzioni e competenze ad essi conferite, devono:\nIl datore di lavoro fornisce al servizio di prevenzione e protezione ed al medico competente informazioni in merito a:\nObblighi del preposto.\nIn riferimento alle attivit\u00e0, i preposti, secondo le loro attribuzioni e competenze, devono:\nObblighi dei lavoratori.\nOgni lavoratore deve prendersi cura della propria salute e sicurezza e di quella delle altre persone presenti sul luogo di lavoro, su cui ricadono gli effetti delle sue azioni o omissioni, conformemente alla sua formazione, alle istruzioni e ai mezzi forniti dal datore di lavoro.\nI lavoratori devono in particolare:\nI lavoratori di aziende che svolgono attivit\u00e0 in regime di appalto o subappalto, devono esporre apposita tessera di riconoscimento, corredata di fotografia, contenente le generalit\u00e0 del lavoratore e l'indicazione del datore di lavoro. Tale obbligo grava anche in capo ai lavoratori autonomi che esercitano direttamente la propria attivit\u00e0 nel medesimo luogo di lavoro, i quali sono tenuti a provvedervi per proprio conto.\nGli obblighi relativi agli interventi strutturali e di manutenzione necessari per assicurare, ai sensi del presente decreto legislativo, la sicurezza dei locali e degli edifici assegnati in uso a pubbliche amministrazioni o a pubblici uffici, ivi comprese le istituzioni scolastiche ed educative, restano a carico dell'amministrazione tenuta, per effetto di norme o convenzioni, alla loro fornitura e manutenzione. In tale caso gli obblighi previsti dal presente decreto legislativo, relativamente ai predetti interventi, si intendono assolti, da parte dei dirigenti o funzionari preposti agli uffici interessati, con la richiesta del loro adempimento all'amministrazione competente o al soggetto che ne ha l'obbligo giuridico.\nIl D. Lgs. 81/2008 abroga, tra le altre norme (prima di tutte il D.Lgs.vo 626/94), anche il precedente decreto D.Lgs 494/1996 riguardante i cantieri temporanei o mobili, integrandone le disposizioni nel Titolo IV, introducendo importanti modifiche ed inserendo specifiche norme tecniche negli allegati. Il D.lgs. 81/2008 non ha invece abrogato il Decreto Legislativo 27 luglio 1999, n. 271 \"Adeguamento della normativa sulla sicurezza e salute dei lavoratori marittimi a bordo delle navi mercantili da pesca nazionali\u201d . Attualmente si sta lavorando per cercare di integrare il D.Lgs. 271/99 con il D.Lgs. 81/2008 azione di non semplice fattibilit\u00e0 che dovr\u00e0 necessariamente tener conto di importanti aspetti che connotano il settore della Navigazione. Con l'entrata in vigore del 271/99 i lavoratori marittimi hanno ottenuto anch'essi \u201cimportanti vantaggi\u201d a salvaguardia della propria salute ed integrit\u00e0 fisica, uno tra tanti risulta essere sicuramente l'estensione dell'obbligo di Sorveglianza Sanitaria (art. 23. D.Lgs. 271/99) a cura del Medico Competente, del Lavoratore Marittimo che sino all'entrata in vigore del suddetto decreto era assoggettato a visite mediche volte a constatare l'idoneit\u00e0/inidoneit\u00e0 alla navigazione attraverso la Visita Biennale svolta dalla Sanit\u00e0 Marittima, senza che fosse verificata da medici specialisti l'idoneit\u00e0/inidoneit\u00e0 alla mansione specifica svolta a bordo delle unit\u00e0 navali, fondamentale per prevenire l'insorgenza di tecnopatie. Attualmente Il CISPI \u2013 Centro Italiano Sicurezza Prevenzione Informazione \u2013 (www.cispi.it) detiene la pi\u00f9 ampia ed importante banca dati in Italia, riguardante \u201cl'andamento della Sorveglianza Sanitaria in favore del personale marittimo\u201d ci\u00f2 in quanto impegnato sin dall'entrata in vigore del Decreto 271/99 in attivit\u00e0 di medicina del lavoro in favore di diverse migliaia di lavoratori delle pi\u00f9 grandi Compagnie di Navigazione Italiane sia pubbliche che private (ad esempio Tirrenia di Navigazione, Adriatica di Navigazione, Campania Regionale Marittima, Sicilia Regionale Marittima, Sardegna Regionale Marittima, Toscana Regionale Marittima, ecc. ecc. ). La banca dati, oltre ai dati strettamente sanitari ed a quelli in cui si evidenziano tecnopatie, raccoglie una serie di dati riferibili alle diverse classificazioni di rischio variabili in funzione delle diverse tipologie navali esaminate (navi merci, navi traghetto, aliscafi, unit\u00e0 veloci, catamarani, moto pontoni, ecc.)\nDall'omissione delle precauzioni in materia consegue sia la responsabilit\u00e0 penale del datore di lavoro che il diritto al risarcimento del danno in favore del lavoratore subordinato. Gli indennizzi ai lavoratori infortunati vengono erogati da parte dell'INAIL (Istituto Nazionale per l'Assicurazione contro gli Infortuni sul Lavoro), che \u00e8 l'istituto assicurativo al quale tutti i lavoratori devono essere iscritti, con il pagamento dei relativi contributi da parte della Azienda.\nForme contrattuali.\nNel caso di prestatori di lavoro nell'ambito di un contratto di somministrazione di lavoro (articoli 20 e seguenti del decreto legislativo 10 settembre 2003, n. 276), gli obblighi di prevenzione e protezione sono a carico dell'utilizzatore, fatto salvo l'obbligo a carico del somministratore di informare e formare il lavoratore sui rischi tipici connessi allo svolgimento delle mansioni per le quali viene assunto.\nNell'ipotesi di distacco del lavoratore (articolo 30 del decreto legislativo 10 settembre 2003, n. 276), tutti gli obblighi di prevenzione e protezione sono a carico del distaccatario, fatto salvo l'obbligo a carico del distaccante di informare e formare il lavoratore sui rischi tipici connessi allo svolgimento delle mansioni per le quali egli viene distaccato. \nNei confronti dei lavoratori a progetto (articoli 61 e seguenti del decreto legislativo 10 settembre 2003, n. 276) e dei collaboratori coordinati e continuativi (articolo 409, n. 3, del codice di procedura civile), le disposizioni del decreto si applicano ove la prestazione lavorativa si svolga nei luoghi di lavoro del committente, mentre nei confronti dei lavoratori che effettuano prestazioni occasionali di tipo accessorio (articolo 70 e seguenti del decreto legislativo 10 settembre 2003, n. 276), il decreto e tutte le altre norme speciali vigenti in materia di sicurezza e tutela della salute si applicano con esclusione dei piccoli lavori domestici a carattere straordinario, compresi l'insegnamento privato supplementare e l'assistenza domiciliare ai bambini, agli anziani, agli ammalati e ai disabili.\nRelativamente ai lavoratori a domicilio (legge 18 dicembre 1973, n. 877) trovano applicazione gli obblighi di informazione e formazione di cui agli articoli 36 e 37 del decreto in seguito commentate. Ad essi devono inoltre essere forniti i necessari dispositivi di protezione individuale (DPI) in relazione alle effettive mansioni assegnate.\nA tutti i lavoratori subordinati che effettuano una prestazione continuativa di lavoro a distanza, mediante collegamento informatico e telematico, compresi quelli di cui al decreto del presidente della Repubblica 8 marzo 1999, n. 70 e di cui all'accordo-quadro europeo sul telelavoro concluso il 16 luglio 2002, si applicano le disposizioni di cui al Titolo VII del decreto (Attrezzature munite di videoterminale), indipendentemente dall'ambito in cui si svolge la prestazione stessa. Nell'ipotesi in cui il datore di lavoro fornisca attrezzature proprie, o per il tramite di terzi, tali attrezzature devono essere conformi alle disposizioni di cui al Titolo IX (Sostanze pericolose).\nI lavoratori a distanza devono essere informati dal datore di lavoro circa le politiche aziendali in materia di salute e sicurezza sul lavoro, in particolare in ordine alle esigenze relative ai videoterminali ed devono applicare correttamente le direttive aziendali di sicurezza. Al fine di verificare la corretta attuazione della normativa in materia di tutela della salute e sicurezza da parte del lavoratore a distanza, \u00e8 previsto che il datore di lavoro, le rappresentanze dei lavoratori e le autorit\u00e0 competenti abbiano accesso al luogo in cui viene svolto il lavoro nei limiti della normativa nazionale e dei contratti collettivi, dovendo tale accesso essere subordinato al preavviso e al consenso del lavoratore qualora la prestazione sia svolta presso il suo domicilio. Il datore di lavoro deve poi garantire l'adozione di misure dirette a prevenire l'isolamento del lavoratore a distanza rispetto agli altri lavoratori interni all'azienda, permettendogli di incontrarsi con i colleghi e di accedere alle informazioni dell'azienda, nel rispetto di regolamenti o accordi aziendali.\nStatistiche degli infortuni sul lavoro in Italia.\nIl 2 maggio 1974 l'INAIL diede l'avvio al CIDI (Centro di Informazione e Documentazione Infortunistica). I dati relativi a tutti gli infortuni industriali, artigianali, agricoli e alla malattia professionale denunciati cominciarono ad essere raccolti ed immagazzinati nel cosiddetto \"Thesaurus\", sfruttando in tal modo le allora sorprendenti capacit\u00e0 dell'elaborazione elettronica dei dati. In tal modo si inizi\u00f2 la pubblicazione annuale delle INAIL - Statistiche per la prevenzione \nsia con l'esposizione dei dati globali sia con pubblicazioni monografiche, minimonografiche, settoriali (per es.: gli infortuni nel settore artigiano, gli infortuni femminili, gli infortuni in un determinato settore professionale o per distribuzione geografica).\nAttuale andamento infortunistico.\n A seguito dell'aggravamento del problema infortunistico si \u00e8 ritenuto opportuno nel 2008 fare un nuovo Testo Unico Sicurezza Lavoro, che raccoglie tutte le norme di sicurezza fino ad oggi emanate, approvato con il Decreto Legislativo 81/2008.\nA tale Decreto sono state apportate disposizioni integrative e correttive emanate con il Decreto Legislativo 3 agosto 2009, n. 106, pubblicato su Gazzetta ufficiale n. 1180 del 05/08/2009.\nGli ultimi dati registrati dall'INAIL (rilevazione al 29 febbraio 2012) parlano di una riduzione del 6,4% di infortuni complessivi dal 2010 al 2011, si passa da circa 776.000 a 726.000 denunce, cinquantamila in meno rispetto al 2010; inoltre si ha una riduzione del 4,4% degli infortuni mortali, si passa dalle 973 denunce nel 2010 (dato definitivo e per la prima volta al di sotto delle mille unit\u00e0) alle 930 denunce nel 2011 (stima del dato consolidato). In aumento, sempre secondo i dati INAIL, sono le malattie professionali che registrano un + 10% circa dal 2010,\nil quale registrava gi\u00e0 un + 7.600 denunce rispetto al 2009, per approdare al 2011 con circa 46.500 denunce. Di seguito una tabella riassuntiva dal 2006 al 2011 emessa dall'INAIL fotografa gli ultimi anni con il numero di infortuni all'anno, la percentuale rispetto all'anno precedente cos\u00ec anche per i casi mortali.\nMetodi di analisi dei rischi lavorativi.\nIn Italia con il recepimento della Direttiva 89/391/CEE, Legge 626 del 1994 si \u00e8 introdotta l'obbligatoriet\u00e0 della valutazione dei rischi per la sicurezza e la salute dei lavoratori, in tutte le attivit\u00e0 pubbliche e private con lavoratori dipendenti (o assimilabili).\nNel 2008 le diverse norme italiane ed europee sono state coordinate con il Testo Unico Sicurezza Lavoro, entrato in vigore come D.Lgs 81/2008.\nQuesto decreto prevede agli artt. 17 e 28 che in tutte le aziende pubbliche e private venga predisposto un apposito \"Documento di Valutazione dei rischi\" per i lavoratori, sotto la responsabilit\u00e0 indelegabile del datore di lavoro (che eventualmente pu\u00f2 farsi supportare dalla consulenza di professionisti esperti della materia).\nLe misure di prevenzione e protezione, nonch\u00e9 i dispositivi di protezione individuale da adottare e gli interventi di adeguamento indicati su questo documento dovranno poi essere attuati immediatamente o a breve termine se hanno carattere di urgenza, o saranno inseriti nella programmazione aziendale se si tratta di lavori di adeguamento previsti a medio o a lungo termine.\nL'articolo 28 del Testo Unico Sicurezza Lavoro prevede che il Documento di Valutazione dei rischi abbia i seguenti contenuti:\n\u00c8 in generale utile integrare il Documento di Valutazione dei Rischi (DVR) con le seguenti informazioni:\nIl \"Documento di valutazione dei rischi lavorativi\" deve essere predisposto in modo specifico, in particolare per aziende di grandi e medie dimensioni. Per attivit\u00e0 piccole e con rischi limitati (che occupano fino a non pi\u00f9 di 10 lavoratori e, in certe condizioni, fino a 50 lavoratori) i datori di lavoro effettuano la valutazione dei rischi sulla base delle procedure standardizzate di cui all'articolo 6, comma 8, lettera f) del D.Lgs 81/08.\nInoltre per alcuni rischi, quali ad esempio i rischi da agenti fisici (rumore, vibrazioni, campi elettromagnetici), agenti chimici, agenti cancerogeni, movimentazione manuale dei carichi, sono specificamente individuati nel Testo Unico Sicurezza Lavoro, disposizioni inerenti alla valutazione stessa, eventuali limiti all'esposizione dei lavoratori e specifiche misure di prevenzione e protezione, in relazione all'esposizione stessa.\nLe metodologie di valutazione dei rischi sono basate sui metodi ingegneristici di scienza della sicurezza, scienza delle costruzioni, sicurezza elettrica e sulla conoscenza approfondita dei principali dispositivi di sicurezza presenti all'interno dell'edificio aziendale, rivolti alla prevenzione incendi (ad esempio estintore e idrante), alla sicurezza elettrica (ad esempio resistenza di terra, interruttore magnetotermico) e agli altri aspetti di sicurezza dei macchinari per la produzione e dei mezzi di trasporto.\nAggiornamento del DVR.\nLe indicazioni per procedere con l'aggiornamento del DVR sono riportate all'interno dell'articolo 29 comma 3 del Testo Unico Sicurezza Lavoro, modificato successivamente dalla legge 161/14. All'interno della norma, viene indicato come il Datore di Lavoro deve provvedere all'aggiornamento del Documento di Valutazione dei Rischi (DVR) in presenza di: \nL'aggiornamento della documentazione va effettuata entro 30 giorni dal verificarsi di uno degli eventi poco sopra citati producendo la relativa documentazione ed informando immediatamente il Rappresentante dei Lavoratori (RLS).\nPassi per la realizzazione del sistema di gestione ambientale e S&amp;SL.\nA continuazione si presenta una linea guida con \"6 passi\" per la creazione di un sistema di gestione ambientale e di S&amp;SL (Sicurezza e Salute nel Lavoro) studiato e realizzato con particolare riferimento alle necessit\u00e0 delle Piccola o Media Impresa:\nCompletati i primi \u201c6 passi\u201d, si possono effettuare le attivit\u00e0 minime per rendere attivo ed operante il sistema di gestione. Qualora si desideri ottenerne la certificazione, \u00e8 necessario contattare un ente di certificazione. A tal fine, le Linee guida propongono:\n Alcuni consigli per la gestione del processo di certificazione e considerazioni sui costi di implementazione del SGI\n Un elenco delle norme disponibili e commenti alle norme stesse"}
{"id": "4679061", "revid": "228587", "url": "https://it.wikipedia.org/wiki?curid=4679061", "title": "Cortabbio", "text": "Cortabbio \u00e8 una frazione geografica del comune italiano di Primaluna posta a nord del centro abitato verso Cortenova.\nStoria.\nCortabbio fu un antico comune del Milanese.\nNel 1720 fu registrato come un villaggio di 329 abitanti, e nel 1786 entr\u00f2 per un quinquennio a far parte della Provincia di Como, per poi cambiare continuamente i riferimenti amministrativi nel 1791, nel 1797 e nel 1798.\nPortato definitivamente sotto Como nel 1801, alla proclamazione del regno d'Italia napoleonico nel 1805 risultava avere 438 abitanti. Nel 1809 il municipio fu soppresso su risultanza di un regio decreto di Napoleone che lo annesse per la prima volta a Primaluna, ma il Comune di Cortabbio fu tuttavia ripristinato con il ritorno degli austriaci. Nel 1853 risult\u00f2 essere popolato da 472 anime, salite a 524 nel 1871. Nel 1921 si registrarono 450 residenti. Fu il regime fascista a decidere nel 1927 di sopprimere definitivamente il comune, unendolo nuovamente a Primaluna seguendo il precedente modello napoleonico.\nChiese.\nLa piccola frazione di Cortabbio nasconde al suo interno due autentici gioielli: la barocca chiesa di San Lorenzo e il santuario di Santa Maria Nascente, comunemente chiamato di \"Maria Bambina\". Quest'ultimo fu costruito in seguito ad un'apparizione mariana ad una sordomuta nel 1535.\nSan Lorenzo.\nL'oratorio di Cortabbio fu citato per la prima volta nel \"Liber notitiae Sanctorum Mediolani\" (XIII sec.), ma la sua origine \u00e8 molto pi\u00f9 antica. Nel 1756, in occasione di lavori all'altare, fu infatti ritrovato, reimpiegato come pietra sacra, un blocco di marmo con iscrizione sepolcrale cristiana del 425, la pi\u00f9 antica rinvenuta nel contado lombardo ed il primo reperto cristiano in Valsassina.\nLa lapide fu portata a Brescia nel 1760 dove entr\u00f2 a far parte delle collezioni archeologiche municipali; nel 1960 l'epigrafe fu ricopiata sul paliotto marmoreo dell' che si trova annesso alla chiesa, come in molti altri casi, sul lato destro della facciata. L'ossario fu interessato da lavori massicci nel 1661, nel 1703 e nel 1733, fu dipinto nel 1707 e fu completamente ricostruito nel 1750/1752 dai mastri Carlo Ossola e Giovanni De Pari della Valcuvia (VA) che in quegli anni realizzarono tutta la parte destra della chiesa con il campanile e la cappella dei Ss. e Giuseppe. L'inferriata fu posta nel 1751 in sostituzione di quella realizzata nel 1746 da Battista Cattaneo. Questo ambiente, ultimo in Valsassina, conserv\u00f2 visibili fino a inizio novecento pitture macabre definite \"medievali\", ma opere del 1755 di Giovanni Battista Venini, coperte con uno strato di calce. Oggi l'unica emergenza decorativa \u00e8 costituita dalla pala novecentesca della \"Piet\u00e0\" con la \"Madonna delle sette spade\".\nLa facciata a capanna \u00e8 caratterizzata dalla serliana a vetri policromi non figurati e dal sottostante portale litico con incisa sulla fronte la dedicazione \"D(IVO).L(AURENTIO).M(ARTYRI).\" e nell'intradosso il millesimo 1764 che coincide con la sua realizzazione (Carlo Fontana di Cerano d'Intelvi) e installazione (Francesco Capone di Cerentino in Vallemaggia (TI)). Nel timpano \u00e8 ripetuta la dedicazione con pittura a secco. Probabilmente in quell'occasione furono chiuse le due finestre laterali aperte nel 1732.\nLa struttura interna \u00e8 ad unica navata in due campate coperta da volta a botte con unghie terminante in presbiterio quadrangolare con identica copertura. Nonostante l'importanza raggiunta in diversi periodi dal borgo di Cortabbio, la sua chiesa principale di San Lorenzo \u00e8 sempre dipesa dalla parrocchia di Primaluna. Come oratorio del paese, fino al XVIII sec. ospit\u00f2 al suo interno sepolture, come le due realizzate nel 1608 per i confratelli della Scuola di S. Pietro martire di Primaluna o quella svuotata nel 1703. Nel 1999 il tempio fu restaurato dal gruppo locale dell'Associazione Nazionale Alpini.\nLa controfacciata ospita due lapidi moderne, due piccole acquasantiere ed un dipinto raffigurante S. Lorenzo tra i Ss. Sisto e Apollinare con un angelo musicante, in origine collocato nel presbiterio come pala dell'altar maggiore e incorniciato nel 1715 da Pietro Pigazzi. Nella prima campata si trovano alcune opere plastiche novecentesche: le quattordici stazioni lignee della \"Via Crucis\", realizzate in sostituzione di quelle del 1895, le due statue nelle nicchie raffiguranti la \"Madonna del Rosario\" con il Bambino a destra e \"S. Agnese\" a sinistra ed il confessionale. Quest'ultimo fu realizzato nel 1937 da Modesto Melesi con due angeli adattati da Antonio Monticelli e linee settecentesche volte probabilmente a riprendere quelle del suo predecessore realizzato nel 1721 da Battistino Selva di Primaluna.\nAlla seconda campata nel settecento furono affiancate due cappelle laterali. La prima ad essere realizzata fu quella di sinistra, dedicata a S. Domenico, aggiunta \"ex novo\" nel 1711 da mastro Andrea Volpi di Narro. Il contratto di appalto dettagliava le caratteristiche di volta, tetto, arcone, pilastri e cornicioni, inferriata (dei fabbri Beri di Vimogno), scalini d'accesso, altare con due gradini per mettere i candelieri e cornici per i quadri. Le pregevoli decorazioni a stucco furono realizzate da Ambrogio Aliprandi (1713, arricchite dallo stesso nel 1734) riprendendo il partito decorativo dell'altare maggiore, mentre le tre tele, pala e due laterali furono dipinte da Carlo Filippo Vignati. La pala raffigura \"S. Domenico tra i Ss. Carlo e Francesco Saverio\", ovvero il titolare della cappella riconoscibile dalla stella in fronte e dal cane con la candela tra il benemerito arcivescovo ambrosiano e il missionario gesuita. Le tele sulle pareti laterali rappresentano \"S. Caterina da Siena\" e \"S. Rosa da Lima\", accomunate dall'appartenenza all'ordine fondato da S. Domenico. Il paliotto novecentesco \u00e8 in seta damascata rossa con una croce al centro. Terminate le opere murarie l'intera navata fu imbiancata forse anche coprendo le decorazioni dipinte nel 1707.\nLa cappella in fronte, dedicata ai Ss. Gaetano e Giuseppe, fu realizzata nel 1750 durante i grandi lavori che interessarono la parte destra della chiesa. Gli stucchi furono probabilmente compiuti nel 1750 con l'intervento di Battista Gaggini. Nel 1759 Giuseppe Melesi pose l'inferriata, nel 1760 Sebastiano Bianchi il pavimento, fu dipinta la pala a olio su tela con la \"Madonna con il Bambino tra S. Giuseppe e S. Gaetano\" (attr. a Carlo Cartosio) e nel 1762 fu provvista la pietra sacra e la mensa fu benedetta. Altri quadri furono dipinti nel 1765 da Domenico Quaglio. Il paliotto novecentesco dipinto presenta un clipeo con dipinto \"S. Lorenzo\" con la palma e la graticola, strumento del suo martirio. Sulle pareti laterali sono: a destra una tela ritagliata della \"Morte di S. Giuseppe\" con Ges\u00f9 e la Madonna di sapore settecentesco, e a sinistra le due immagini pi\u00f9 diffuse dell'iconografia salesiana: un \"S. Giovanni Bosco\" di Paolo Giovanni Crida (1933) e una \"Maria Ausiliatrice\" tra Santi, copia seriale della pala della basilica torinese dell'Ausiliatrice dipinta da Tommaso Lorenzone nel 1868.\nIl presbiterio conserva ancora oggi l'impianto barocco impresso dai grandi lavori della seconda met\u00e0 del Seicento. Poche sono le tracce ei primi interventi: la trave di Orazio Selva (1661) e le pitture che Scipione Semino realizz\u00f2 tra il 1669 ed il 1672 sopra il cornicione. In larga parte queste prime opere dovettero essere danneggiate dai lavori di ricostruzione del coro condotti nel 1678 che si conclusero nello stesso anno con la realizzazione dell'ancona in stucco con poderose colonne tortili binate che sostengono un imponente frontone sormontato da due angeli e delle decorazioni plastiche sulle pareti laterali operate da Giovanni Domenico Aliprandi. Contemporaneamente alle opere fisse furono provvisti e dorati i due \"Angeli\" ceroferari (1678) tuttora presenti sull'altare. Nel 1683 il pittore Giovanni Pietro Belli dipinse sette tele per il presbiterio: due, ora disperse, poste entro cornici appositamente realizzate da Giovanni Domenico Aliprandi (1683) ai lati dell'altare, il quadretto posto in cima dell'ancona con il \"Martirio di San Lorenzo\" e i quattro teleri. Questi ultimi raffigurano i \"Ss. Stefano e Vincenzo\" e la \"Madonna con il Bambino e i Ss. Giuseppe\" \"e\" \"Antonio da Padova\" a sinistra e le \"Ss.\" \"Agata\", \"Apollonia\" \"e Lucia\" e \"San Sisto tra i Ss. Sebastiano\" \"e Rocco\" a destra.\nL'insieme plastico e pittorico \u00e8 una delle pi\u00f9 nitide testimonianze del barocco valsassinese, altrove distrutte tra Otto e Novecento in onore al ritorno alla purezza delle linee. Invero anche questo presbiterio fu alterato in quegli anni con l'asportazione delle due tele verticali ai lati dell'ancona e la realizzazione, in luogo del trittico dipinto, di tre nicchie per ospitarvi le statue del \"Sacro Cuore\" al centro, di \"S. Lorenzo\" a sinistra e \"S. Giuseppe\" a destra. Al medesimo intervento pu\u00f2 essere ascritta la ridipintura del lunettone soprastante con figure civili e militari parate alla romana che fanno da fondale al piccolo \"Martirio di S. Lorenzo\" che corona l'ancona.\nL'arco trionfale mostra oggi una trave lineare con iscrizione e \"Crocifisso\" policromato che nel 1712 fu coperto con un telo, e due mensole laterali con le statue di \"S. Barbara\", patrona dei minatori a sinistra, e di \"S. Antonio abate\" (1937), patrono dei lavoratori del ferro, a destra. La mensa fu interessata dai citati lavori del 1756, mentre il tabernacolo fu realizzato, sulla base di quello precedente (Ambrogio Aliprandi, 1715), nel 1941 in occasione del cinquantesimo anniversario della concessione di conservare in perpetuo il Ss. Sacramento. Deludenti paiono il coro ligneo e i marmi dell'altare maggiore: la mensa preconciliare ha paliotto tripartito con una triplice rosa dei venti e quella nuova reimpiega colonnine di balaustrata.\nUna porta sulla parete destra del presbiterio conduce alla sacrestia costruita nel 1733 che conserva una armadio con confessionale (Giuseppe Melesi, 1743), un inginocchiatoio, un lavabo ed una tela con \"l'Apparizione di S. Gaetano\", probabilmente parte del dittico dipinto dal comasco Carlo Cartosio nel 1784 per la cappella. Da questo ambiente si accede alla canna del campanile costruito nel 1750, sormontato da croce (1755) e dotato di orologio sostituito nel 1855 da Francesco Malugani di Barcone e rifatto nel 1964 dalla ditta Giovanni Frassoni di Rovato (BS). Il concerto di tre campane fu fuso da Giorgio Pruneri nel 1884 e reincastellato nel 1947.\nLa ricca documentazione sull'oratorio conservata nell'archivio parrocchiale di Primaluna fornisce preziose indicazioni sulla spoliazione di arredi sacri subita nell'ultimo secolo: numerose opere settecentesche che un tempo arricchivano il tempio sono andate disperse, come i paliotti (un set realizzato a Venezia nel 1749 e tre dipinti nel 1788), i quattro quadri grandi del 1707 fatti fare a Milano da mettere \"sotto la ferrata\" con il \"Martirio di San Bartolomeo\", \"San Mauro, S. Antonio abate\" e \"San Bernardo\", altri due quadri milanesi del 1709 di \"Sant'Apollinare\", quello laterale della \"Trasfigurazione\" restaurato nel 1724 dal pittore Lemino e i due di \"San Lorenzo\" e di \"San Domenico\" nel coro del 1752.\nBibliografia.\nLe chiese della Valsassina, Guida storico-artistica, F.Oriani, M.Sampietro, M.Cortinovis, Cattaneo, Oggiono, 2014"}
{"id": "4679065", "revid": "61401697", "url": "https://it.wikipedia.org/wiki?curid=4679065", "title": "Crandola", "text": ""}
{"id": "4679067", "revid": "212348", "url": "https://it.wikipedia.org/wiki?curid=4679067", "title": "The Old Curiosity Shop", "text": ""}
{"id": "4679070", "revid": "256896", "url": "https://it.wikipedia.org/wiki?curid=4679070", "title": "Fontana dei pesci", "text": ""}
{"id": "4679072", "revid": "1776051", "url": "https://it.wikipedia.org/wiki?curid=4679072", "title": "Regina George", "text": ""}
{"id": "4679073", "revid": "767487", "url": "https://it.wikipedia.org/wiki?curid=4679073", "title": "The Old Curiosity Shop (film 1909)", "text": "The Old Curiosity Shop \u00e8 un cortometraggio muto del 1909. Il nome del regista non viene riportato nei credit; \u00e8 la prima trasposizione cinematografica del romanzo \"La bottega dell'antiquario\" di Charles Dickens.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dall'Essanay Film Manufacturing Company, il film - un cortometraggio di una bobina - usc\u00ec nelle sale cinematografiche USA il 20 gennaio 1909."}
{"id": "4679077", "revid": "367788", "url": "https://it.wikipedia.org/wiki?curid=4679077", "title": "Cattedrale di Orense", "text": ""}
{"id": "4679078", "revid": "367788", "url": "https://it.wikipedia.org/wiki?curid=4679078", "title": "Eufemia di Orense", "text": ""}
{"id": "4679079", "revid": "367788", "url": "https://it.wikipedia.org/wiki?curid=4679079", "title": "Marina di Orense", "text": ""}
{"id": "4679080", "revid": "767487", "url": "https://it.wikipedia.org/wiki?curid=4679080", "title": "Hybrid Assistive Limb", "text": "L'Hybrid assistive limb o HAL \u00e8 un esoscheletro motorizzato sviluppato dall'universit\u00e0 giapponese di Tsukuba e dalla azienda CYBERDYNE, progettato per espandere le capacit\u00e0 motorie, in particolare delle persone disabili.\nCi sono due versioni primarie del esoscheletro: HAL 3, un prototipo che dispone delle sole gambe, e HAL 5, un esoscheletro completo per gambe, braccia e torso. HAL 5 \u00e8 in grado di aiutare l'operatore a sollevare circa cinque volte in pi\u00f9 del peso che riuscirebbe normalmente a sollevare senza l'esoscheletro.\nNel 2011, CYBERDYNE e l'universit\u00e0 di Tsukuba hanno annunciato che l'uso ospedaliero di HAL sarebbe cominciato nel 2012, e i test sarebbero continuati fino al 2014 o 2015. Nell'ottobre 2012, HAL \u00e8 stato usato in 130 differenti istituzioni in Giappone. Nel febbraio 2012, HAL \u00e8 diventato il primo esoscheletro motorizzato a ricevere il certificato globale per la sicurezza.\nStoria.\nAll'inizio il prototipo di HAL \u00e8 stato suggerito dal professor Sankai dell'universit\u00e0 di Tsukuba. Affascinato dai robot da sempre, Sankai si \u00e8 imposto di creare una tuta robotica per \"aiutare gli umani\". Sankai ha impiegato tre anni, dal 1990 al 1993, mappando i neuroni adibiti al movimento delle gambe. Lui e il suo team spesero altri quattro anni per creare il primo prototipo di hardware.\nIl terzo prototipo HAL, completato nel 2000, era collegato a un computer. La sua batteria pesava circa 22 chilogrammi. Il nuovo HAL-5 della CYERDYNE pesa solo 10 chilogrammi e ha sia la batteria che il computer incorporati.\nNel 2012 l'esoscheletro veniva noleggiato solo in Giappone, per una tariffa mensile di circa 2000 dollari americani."}
{"id": "4679086", "revid": "536159", "url": "https://it.wikipedia.org/wiki?curid=4679086", "title": "Boeing 737-900ER", "text": ""}
{"id": "4679090", "revid": "536159", "url": "https://it.wikipedia.org/wiki?curid=4679090", "title": "Aeroporto di Metz Nancy-Lorraine", "text": ""}
{"id": "4679095", "revid": "599013", "url": "https://it.wikipedia.org/wiki?curid=4679095", "title": "A Kiss in the Dark", "text": ""}
{"id": "4679096", "revid": "599013", "url": "https://it.wikipedia.org/wiki?curid=4679096", "title": "Gavin Peacock", "text": "Venne inserito nella squadra dell'anno della Championship nel 1992-1993."}
{"id": "4679097", "revid": "767487", "url": "https://it.wikipedia.org/wiki?curid=4679097", "title": "Fascicolo nero", "text": "Fascicolo nero (\"Le dossier noir\") \u00e8 un film del 1955 diretto da Andr\u00e9 Cayatte.\nTrama.\nJacques Arnaud, un novizio giudice istruttore arriva in una cittadina di provincia. La prima indagine riguarda la pratica Titiche: l'uomo \u00e8 responsabile dell'avvelenamento di tre cani poliziotti del signor Dutoit. Quest'ultimo, convocato in questura, finisce per raccontare al giudice il caso della morte del giovane vicesindaco Le Guen. Confida in particolare un segreto noto a pochi: la sparizione di un fascicolo che conterrebbe informazioni compromettenti su Charles Broussard, un potente industriale che tiene tutta la citt\u00e0 sotto la sua influenza, verso cui Le Guen conduceva una campagna contro. La morte del politico venne dichiarata come embolia, ma avvenne subito dopo una cena proprio con Broussard, il giorno precedente alla denuncia al consiglio municipale.\nArnaud riapre cos\u00ec il caso, chiedendo come supplemento di istruttoria la riesumazione della salma e la conseguente autopsia, da cui emerge un avvelenamento da solfato di atropina.\nNell'indagine entrano a far parte il commissario Franconi e il commissario Noblet; Franconi indagando su Dutoit e sua figlia Yvonne scopre che quest'ultima ebbe una relazione segreta e duratura con Le Guen, sopportata da Dutoit in cambio di danaro con cui soddisfava la sua dipendenza di morfina. Franconi scopre che Francesca, la moglie di Le Guen, conduceva una relazione adulterina col proprio cognato. I due commissari pressano i propri imputati finendo col far confessare loro la propria colpevolezza.\nSolo dopo aver sollevato pubblicamente lo scandalo, Arnaud viene a sapere che i recipienti contenenti gli organi di Le Guen furono gli stessi utilizzati per la perizia sui resti dei cani di Dutoit, contaminando e sviando fatalmente le prove. Ad Arnaud non resta che prendersi la responsabilit\u00e0 della pesante negligenza, rovinando la sua appena iniziata carriera.\nDistribuzione.\nIl film venne presentato il 10 maggio 1955 in concorso all'8\u00aa edizione del Festival di Cannes, riscuotendo un buon successo.\nUsc\u00ec in Italia l'8 settembre dello stesso anno."}
{"id": "4679099", "revid": "599013", "url": "https://it.wikipedia.org/wiki?curid=4679099", "title": "Tibor Z\u00e1tek", "text": ""}
{"id": "4679102", "revid": "599013", "url": "https://it.wikipedia.org/wiki?curid=4679102", "title": "Kamil Susko", "text": ""}
{"id": "4679103", "revid": "287204", "url": "https://it.wikipedia.org/wiki?curid=4679103", "title": "HD 71155", "text": "HD 71155 \u00e8 una stella della costellazione dell'Idra. \u00c8 conosciuta anche con la designazione di Flamsteed di 30 Monocerotis, in quanto Flamsteed catalog\u00f2 la stella nella costellazione dell'Unicorno, prima che i confini delle costellazioni fossero formalizzati dalla UAI nel 1930. La sua magnitudine apparente \u00e8 di 3,90, e dista 122 anni luce dal sistema solare\nOsservazione.\nHD 71155 \u00e8 una stella dell'emisfero australe, ma la sua prossimit\u00e0 all'equatore celeste le consente di poter essere osservata da tutte le aree abitate della Terra. D'altra parte questa vicinanza all'equatore celeste fa s\u00ec che essa sia circumpolare solo nelle regioni vicine al polo sud terrestre. Essendo di magnitudine +3,90 la si pu\u00f2 scorgere anche dai piccoli centri urbani, sebbene un cielo non eccessivamente inquinato sia maggiormente indicato per la sua individuazione.\nIl periodo migliore per la sua osservazione ricade nei mesi primaverili dell'emisfero boreale, che equivale alla stagione autunnale dell'emisfero australe.\nCaratteristiche fisiche.\nHD 71155 \u00e8 una stella bianca di sequenza principale di tipo spettrale A0V, simile ad esempio a Vega (\u03b1 Lyrae). Ha una temperatura superficiale di 10.060 K ed \u00e8 40 volte pi\u00f9 luminosa del Sole. Ha un raggio circa il doppio di quello solare e ruota su s\u00e9 stessa con una velocit\u00e0 di almeno 134 km/s. La sua massa \u00e8 di circa 2,3 masse solari, mentre non c'\u00e8 unanimit\u00e0 di vedute tra gli scienziati sulla sua et\u00e0; mentre uno studio indica un'et\u00e0 di soli 4,5 milioni di anni, altri cinque studi stimano che la nascita della stella sia avvenuta 169 milioni di anni fa. Ha una relativa abbondanza di ferro significativamente inferiore a quella del sole ([Fe / H] = \u22120,39), pi\u00f9 marcata nel caso del calcio, in quanto l'abbondanza di questo elemento \u00e8 solo un quarto di quello presente nel Sole.\nUn eccesso di radiazione infrarossa osservato sia a 24 \u03bcm che a 70\u00a0\u00b5m indica l'esistenza di un disco circumstellare attorno alla stella. Si ritiene che esistano due distinte cinture: una a 2 UA con una temperatura di 500 K ed una pi\u00f9 distante a circa 61 UA, avente una temperatura di 90 K."}
{"id": "4679104", "revid": "1543377", "url": "https://it.wikipedia.org/wiki?curid=4679104", "title": "Jean-Marie Charles Abrial", "text": "Biografia.\nNacque a R\u00e9almont (Tarn) il 17 dicembre 1879, figlio di Raymond Arthur e di Maria Caroline Anna de Maloin de Montazet, entrando all'\u00c9cole Navale della Marine nationale nel 1896, da cui usc\u00ec con il grado di guardiamarina nel 1898. Allievo ufficiale dal 5 ottobre 1899, si imbarc\u00f2 sull'incrociatore corazzato \"Pothuau\", appartenente alla squadra del Mediterraneo, il 1 gennaio 1900, passando sulla nave da battaglia \"Mass\u00e9na\" il 1 gennaio dell'anno dopo. Sottotenente di vascello dal 5 ottobre 1901, frequent\u00f2 la Scuola dei fucilieri di marina a Lorient a partire dal 1 gennaio 1903, imbarcandosi successivamente sulla nave da battaglia \"Redoutable\" e poi sulla cannoniera \"Aspis\", in forza alla Squadra dell'Estremo Oriente.\nRitornato in Francia, il 1 gennaio 1908 si imbarc\u00f2 ancora sul \"Pothuau\", transitando poi sulla \"Couronne\", appartenente alla Scuola cannonieri, venendo promosso tenente di vascello il 21 gennaio 1909 ed ottenendo il brevetto di ufficiale d'artiglieria.\nIl 18 dicembre 1910 fu distaccato presso la Direzione dell'artiglieria navale del 2\u00e8me Distretto marittimo di Brest, e nel 1912 presso la pyrotechnie. Insignito del titolo di Cavaliere della Legion d'onore, il 1 gennaio 1914 si imbarc\u00f2 sulla moderna nave da battaglia Jean Bart\", appartenente alla 1\u00aa Squadra della 1\u00e8re Arm\u00e9e navale. \nDall'aprile 1916 all'agosto 1917 fu comandante della cannoniera \"Ardent\", unit\u00e0 appartenente alla Divisione pattugliatori oceanici, venendo poi mandato a Parigi presso la Direzione della guerra sottomarina.\nPromosso capitano di corvetta il 1 gennaio 1918, nel luglio successivo and\u00f2 a Saint-Rapha\u00ebl per studiare l'impiego dell'aviazione imbarcata.\nDopo la fine della guerra la sua carriera continu\u00f2, promosso capitano di fregata il 1 agosto 1920 si imbarc\u00f2 sulla nave da battaglia \"Patri\u00e9\", inquadrata nella divisione navi scuola del Mediterraneo, il 1 gennaio 1921. Nel 1925 divenne professore presso la Scuola di Alti Studi Navali venendo promosso capitano di vascello il 26 ottobre dello stesso anno.\nDopo aver comandato il cacciatorpediniere \"Commandant Bory\" e una squadriglia di torpediniere, assunse il comando dell'incrociatore pesante \"Tourville\" allora in fase di allestimento. Con tale unit\u00e0 nel corso del 1929 esegu\u00ec il giro del mondo, assumendo, dal 23 settembre dello stesso anno, l'incarico di Capo di stato maggiore della 1\u00aa Squadra a Tolone.\nPromosso contrammiraglio nel marzo 1931, il 1 gennaio dell'anno successivo divenne Sottocapo di Stato maggiore generale della marina. Nell'ottobre 1936 fu elevato al rango di viceammiraglio, assumendo il comando della Squadra navale del Mediterraneo fino al 1938. \nNell'agosto 1939, con il precipitare della situazione internazionale, assunse il comando del teatro operativo del Nord (Amiral Nord). Dopo l'inizio della battaglia di Francia, avvenuto il 10 maggio 1940, con l'evolversi della situazione bellica predispose la difesa dei porti della Manica. Su ordine del nuovo Capo di stato maggiore dell'esercito, generale Maxime Weygand, partecip\u00f2 in prima persona all'Operazione Dynamo che consent\u00ec di evacuare in Gran Bretagna pi\u00f9 di 300.000 militari anglo-francesi. Difese strenuamente il porto di Dunkerque dalle truppe tedesche, venendo poi catturato a Cherbourg il 19 giugno 1940. \nDopo la firma dell'armistizio di Compi\u00e8gne venne rilasciato e ader\u00ec al regime di Vichy, venendo nominato Governatore generale dell'Algeria nell'agosto del 1940. Assunse l'incarico di Ministro della Marina e delle Colonie il 29 novembre 1942, ricoprendo tale incarico fino al 25 marzo 1943. Immediatamente arrestato all'atto della Liberazione della Francia, il 14 agosto 1946 l'Alta Corte di giustizia lo condann\u00f2 a 10 anni di lavori forzati, con la pena accessoria della degradazione, per aver collaborato con il governo del Maresciallo P\u00e9tain. La pena fu poi commutata in cinque anni di prigione, e il 2 dicembre 1947 fu messo in libert\u00e0 condizionale per essere quindi graziato nel corso del 1954.\nCompletamente riabilitato, si spense a Dourgne il 19 dicembre 1962."}
{"id": "4679105", "revid": "599013", "url": "https://it.wikipedia.org/wiki?curid=4679105", "title": "Abrial", "text": ""}
{"id": "4679106", "revid": "22475", "url": "https://it.wikipedia.org/wiki?curid=4679106", "title": "Z (linguaggio)", "text": ""}
{"id": "4679107", "revid": "732240", "url": "https://it.wikipedia.org/wiki?curid=4679107", "title": "Onnipresenza", "text": ""}
{"id": "4679109", "revid": "648716", "url": "https://it.wikipedia.org/wiki?curid=4679109", "title": "LOOP (linguaggio)", "text": "Il linguaggio LOOP \u00e8 un linguaggio di programmazione ideato a scopi didattici da Uwe Sch\u00f6ning. Il linguaggio LOOP calcola le funzioni ricorsive primitive.\nLe operazioni del linguaggio prevedono assegnamento, addizione e iterazione."}
{"id": "4679114", "revid": "436907", "url": "https://it.wikipedia.org/wiki?curid=4679114", "title": "L'eternit\u00e0", "text": ""}
{"id": "4679115", "revid": "738436", "url": "https://it.wikipedia.org/wiki?curid=4679115", "title": "Chazan", "text": ""}
{"id": "4679117", "revid": "738436", "url": "https://it.wikipedia.org/wiki?curid=4679117", "title": "BarukhHu Barukh Shem\u00f2", "text": ""}
{"id": "4679121", "revid": "767487", "url": "https://it.wikipedia.org/wiki?curid=4679121", "title": "Cornbugs", "text": "I Cornbugs sono stati un gruppo musicale avant-garde metal, fondato nel 1995 e scioltosi nel 2007. Il gruppo comprendeva Bill \"Choptop\" Moseley alla voce, Buckethead alla chitarra, Pinchface alla batteria e Travis Dickerson alle tastiere. Dei Cornbugs sono stati pubblicati 5 album in studio, 2 DVD, e 3 raccolte di materiale precedentemente inedito.\nStoria.\nI Cornbugs pubblicarono il loro album di debutto, \"Spot the Psycho\", nel 1999. Nel 2001 pubblicarono simultaneamente due album, \"Cemetery Pinch\" e \"How Now Brown Cow\". Tutti questi album furono autoprodotti e venduti attraverso il sito web del cantante Bill Moseley.\nIl quarto album, \"Brain Circus\", fu pubblicato nel 2004 dall'etichetta discografica del tastierista Travis Dickerson, la TDRS Music. Nello stesso anno, pi\u00f9 tardi, il gruppo pubblic\u00f2 il suo ultimo album in studio, \"Donkey Town\".\nNel 2005 e nel 2006, l'etichetta TDRS raccolse la maggior parte del materiale inedito dei Cornbugs e lo pubblic\u00f2 in versione rimasterizzata in tre raccolte, \"Rest Home for Robots\", \"Skeleton Farm\" e \"Celebrity Psychos\".\nNel 2007 furono pubblicati due DVD, \"Quackers!\" e \"Headcheese\", dopodich\u00e9 il gruppo annunci\u00f2 ufficialmente il proprio scioglimento."}
{"id": "4679122", "revid": "287204", "url": "https://it.wikipedia.org/wiki?curid=4679122", "title": "Tributi nell'antica Roma", "text": "I tributi nell'antica Roma (in latino munera) erano ispirati al principio che una parte dell'attivit\u00e0 e del reddito del cittadino era dovuta alle istituzioni pubbliche.\nI munera civilia.\nTra le attivit\u00e0 che il cittadino doveva prestare agli enti pubblici senza nessun esborso di denaro da parte sua erano i \"munera civilia\", dovuti al Municipium, che erano di tre tipi:\n1) i \"munera personalia\", tutte quelle attivit\u00e0 che il cittadino doveva svolgere per la cura e la sopravvivenza della citt\u00e0: \u00abla legatio (ambasciate all'Imperatore, al senato, ecc.), il \"cursus publicus\" (servizio postale), la \"tironum et equorum productio\" (l'arruolamento di reclute e la fornitura di cavalli), le varie curae cio\u00e8 incarichi straordinari (esempio la \"cura annonae\", \"ludorum\", \"equorum\", \"aquaeductus\", \"operum publicorum\", \"pecuniae publicae exigendae\", ecc.)\u00bb\n2) i \"munera patrimonii\", che prevedevano invece che oltre l'attivit\u00e0 personale una parte del patrimonio fosse devoluta all'ente pubblico e dei quali il pi\u00f9 gravoso era quello di riscuotere per lo Stato le imposte dovute dai cittadini con l'obbligo di versare quelle non riscosse. Vi erano poi ad esempio: \n3) \"munera mixta\" erano quelli dove erano addossati ai cittadini non solo il compito di effettuare certi lavori ma anche le spese relative.\nL'immunitas.\nL'esenzione dal pagamento dei tributi o dalle prestazioni di attivit\u00e0 (\"immunitas\") fu istituita nel Basso Impero come privilegio per le persone pi\u00f9 vicine al potere politico e per alcune tipologie di beni come chiese, possedimenti imperiali, latifondi nobiliari."}
{"id": "4679124", "revid": "88812", "url": "https://it.wikipedia.org/wiki?curid=4679124", "title": "Munera (tributi nell'antica Roma)", "text": ""}
{"id": "4679127", "revid": "110157", "url": "https://it.wikipedia.org/wiki?curid=4679127", "title": "In Search of The", "text": "In Search of The \u00e8 un box set di 13 album del chitarrista statunitense Buckethead, pubblicato il 21 febbraio 2007 dalla TDRS Music.\nIl disco.\nCatalogato nelle \"edizioni speciali\" di Buckethead, \"In Search of The\" \u00e8 il primo lavoro del chitarrista ad essere identificato come tale. Ciascun album \u00e8 identificato da un numero di volume e da una lettera; complessivamente, le lettere compongono la frase \"IN SEARCH OF THE\".\nI 13 dischi dell'edizione originale del box set (ciascuno disegnato e numerato dallo stesso Buckethead) erano acquistabili sia come box set intero che separatamente.\nSecondo il produttore Travis Dickerson, \"In Search of The\" \u00abnon \u00e8 un CD regolare. \u00c8 disegnato e numerato. La copertina \u00e8 stata realizzata per essere scritta sopra di essa. Non \u00e8 un prodotto fabbricato; ciascun [disco] \u00e8 differente e sar\u00e0 numerato e siglato. [...] Non ho mai sentito parlare di un artista che abbia praticato una cosa simile.\u00bb\nIl cofanetto inoltre non riporta alcun credito. Si suppone che tutti i brani siano stati suonati esclusivamente da Buckethead.\nI brani.\nI brani presenti in questo cofanetto presentano stili musicali molto differenti. In aggiunta, ciascun brano non presenta alcun titolo per essere identificata, sebbene alcuni fan abbiano assegnato titoli non ufficiali ad essi.\nNel complesso sono presenti oltre novanta brani per un totale complessivo di quasi nove ore e mezza di musica. I brani presentano una durata compresa tra 0:33 a 19:45, senza includere il tredicesimo disco, contenente un'unica traccia della durata di 45 minuti, ad oggi la pi\u00f9 lunga mai composta dal chitarrista."}
{"id": "4679128", "revid": "287204", "url": "https://it.wikipedia.org/wiki?curid=4679128", "title": "Innocents", "text": "Innocents \u00e8 l'undicesimo album del musicista statunitense Moby. L'album, la cui uscita \u00e8 programmata per il 1\u00ba ottobre 2013, \u00e8 frutto, come solito per il musicista, di svariate collaborazioni con artisti contemporanei appartenenti a generi diversi, tra cui Wayne Coyne (The Flaming Lips), Mark Lanegan (Screaming Trees e Queens of the Stone Age) e Al Spx, cantante della band Cold Specks.\nIl disco.\nA distanza di due anni dall'ultimo lavoro (Destroyed), Richard Melville Hall diffonde durante l'edizione del 2013 del Record Store Day il singolo \"The Lonely Night\", con la partecipazione di Mark Lanegan e un videoclip in timelapse ad opera di Colin Rich.\nSempre in occasione del Record Store Day, Moby ufficializza l'uscita, programmata per gli inizi di ottobre, del nuovo album, prodotto da Mark 'Spike' Stent (gi\u00e0 produttore di Muse, Depeche Mode, Bj\u00f6rk, U2 e Coldplay e vincitore di un Grammy Award) e registrato completamente nell'appartamento di Los Angeles del musicista."}
{"id": "4679129", "revid": "1543377", "url": "https://it.wikipedia.org/wiki?curid=4679129", "title": "Cronaca Piniatense", "text": "La Cronaca Piniatense (in aragonese \"Cr\u00f2nica de Sant Chuan d'a Penya\"; in catalano \"Cr\u00f2nica dels reys d'Arag\u00f3 e comtes de Barcelona\", o \"Cr\u00f2nica general\"), \u00e8 una cronaca medievale in cui sono narrate le vicende dei sovrani d'Aragona, dalle origini dell'omonimo regno fino all'incoronazione di Pietro il Cerimonioso, che fu il committente dell'opera storiografica.\nPietro il Cerimonioso fu non soltanto lettore o mero collezionista di cronache, ma si dedic\u00f2 egli stesso attivamente a questo genere letterario. In effetti, re Pietro diede impulso alla realizzazione di diverse cronache di carattere universale, come il \"Compendi historial\" di Jacme Dom\u00e8nech; dett\u00f2 inoltre una \"Cr\u00f2nica\" degli anni del suo regno. Si deve alla sua volont\u00e0 di dotare la Corona d'Aragona di una storia generale dei sovrani che la ressero, anche la produzione della Cronaca Piniatense, che fece circolare nelle tre lingue dei suoi regni peninsulari: latino, catalano e aragonese.\nManoscritti.\nIl manoscritto originale in latino, anteriore al 1359, non \u00e8 stato trovato. Nel 1366 il re Pietro inviava una copia in catalano al monastero di Ripoll e nel 1372 ordinava di farne una copia in aragonese. Secondo Miquel Coll i Alentorn, si conservano quattro versioni in catalano, due in latino e una in aragonese\nL'incipit della Cronaca \"Cr\u00f2nica\" \u00e8: "}
{"id": "4679130", "revid": "1543377", "url": "https://it.wikipedia.org/wiki?curid=4679130", "title": "Chatham House Rule", "text": "La Chatham House Rule \u00e8 una regola convenzionale che disciplina la confidenzialit\u00e0, in relazione alla fonte (ma non al contenuto) di informazioni scambiate nel corso di discussioni in riunioni a porte chiuse. Questa regola nasce nel giugno 1927 presso il Royal Institute of International Affairs, noto anche come Chatham House.. Dal 2002 la formulazione della regola \u00e8 la seguente:\nLo scopo di questa regola \u00e8 offrire la possibilit\u00e0, a chi partecipa a una riunione, di parlare liberamente, potendo beneficiare della garanzia che le opinioni che esprimeranno non saranno riportate all'esterno come provenienti da loro. In questo modo, i relatori potranno esprimere le loro opinioni, senza doversi preoccupare delle possibili ricadute sulla loro reputazione e in relazione agli obblighi nascenti dalle cariche ricoperte.\nLo scopo della regola \u00e8 garantire l'anonimato a coloro che si confrontano in un consesso, in modo da incoraggiare un dialogo aperto e la condivisione di informazioni, conseguendo un miglioramento delle relazioni internazionali. Questa regola \u00e8 ora utilizzata a livello internazionale ed \u00e8 considerata un aiuto alla libera discussione. Il testo originario della regola fu perfezionato nell'ottobre 1992 e poi di nuovo nel 2002. La Chatham House ha tradotto la regola in arabo, cinese, francese, tedesco, portoghese, spagnolo e russo.\nUn convegno o un seminario pu\u00f2 essere tenuto in modalit\u00e0 \"on the record\", oppure applicando la Chatham House Rule. In tale ultimo caso, si considera che tutti i partecipanti abbiano concordato che la discussione sar\u00e0 condotta in libert\u00e0 e che tutti loro saranno soggetti alla regola di confidenzialit\u00e0.\nTrattandosi di una norma che non ha valore giuridico, ma rappresenta solo un impegno morale, il suo successo \u00e8 condizionato al rispetto volontario da parte dei partecipanti a un incontro, dato che la sua trasgressione non comporta reali sanzioni."}
{"id": "4679131", "revid": "18379", "url": "https://it.wikipedia.org/wiki?curid=4679131", "title": "Cr\u00f3nica de San Juan de la Pe\u00f1a", "text": ""}
{"id": "4679132", "revid": "18379", "url": "https://it.wikipedia.org/wiki?curid=4679132", "title": "Cronaca piniatense", "text": ""}
{"id": "4679134", "revid": "539461", "url": "https://it.wikipedia.org/wiki?curid=4679134", "title": "Caciocavallo di Godrano", "text": ""}
{"id": "4679137", "revid": "767487", "url": "https://it.wikipedia.org/wiki?curid=4679137", "title": "Black Out the Sun", "text": "Black Out the Sun \u00e8 il nono album dei Sevendust, uscito il 26 marzo 2013."}
{"id": "4679138", "revid": "1543377", "url": "https://it.wikipedia.org/wiki?curid=4679138", "title": "Lotta greco-romana ai Giochi della VIII Olimpiade - Pesi piuma", "text": "La competizione della categoria pesi piuma (fino a 61 kg) di lotta greco-romana dei Giochi della VIII Olimpiade si \u00e8 svolta dal 6 al 10 luglio 1924 al \"V\u00e9lodrome d'hiver\" a Parigi.\nFormato.\nTorneo con eliminazione alla seconda sconfitta. \nRisultati.\nPrimo turno.\nSi \u00e8 disputato nei giorni 6 e 7 luglio.\nSecondo turno.\nSi \u00e8 disputato il giorno 7 luglio.\nTerzo turno.\nSi \u00e8 disputato il giorno 8 luglio.\nQuarto turno.\nSi \u00e8 disputato nei giorni 8 e 9 luglio.\nQuinto turno.\nSi \u00e8 disputato nei giorni 9 e 10 luglio.\nSesto turno.\nSi \u00e8 disputato il giorno 10 luglio.\nSettimo turno.\nSi \u00e8 disputato il giorno 10 luglio.\nOttavo turno.\nSi \u00e8 disputato il giorno 10 luglio."}
{"id": "4679158", "revid": "729019", "url": "https://it.wikipedia.org/wiki?curid=4679158", "title": "Combinata nordica ai XXII Giochi olimpici invernali - Trampolino lungo", "text": "Nella combinata nordica ai XXII Giochi olimpici invernali la gara dal trampolino lungo si \u00e8 disputata nella localit\u00e0 di Krasnaja Poljana il 18 febbraio. La prova di salto \u00e8 stata effettuata dal trampolino lungo HS140 RusSki Gorki.\nCampione olimpico si \u00e8 laureato il norvegese J\u00f8rgen Graabak, che ha preceduto il connazionale Magnus Moan, medaglia d'argento, e il tedesco Fabian Rie\u00dfle, medaglia di bronzo.\nDetentore del titolo di campione olimpico uscente era lo statunitense Bill Demong, che aveva vinto a , sul tracciato di Whistler (in Canada), precedendo il connazionale Johnny Spillane (medaglia d'argento) e l'austriaco Bernhard Gruber (medaglia di bronzo).\nRisultati.\nProva di fondo.\nData: Mercoled\u00ec 12 febbraio 2014\n\"Prova di salto\"\nOra locale: 12:30 \nTrampolino: RusSki Gorki \nPunto K: 95 m \n\"Prova di fondo\"\nOra locale: 16:30 \nLegenda:"}
{"id": "4679161", "revid": "247222", "url": "https://it.wikipedia.org/wiki?curid=4679161", "title": "Angel 'Pocho' Gatti", "text": ""}
{"id": "4679162", "revid": "123530539", "url": "https://it.wikipedia.org/wiki?curid=4679162", "title": "Sinagoga di Wolpa", "text": "La sinagoga di Wo\u0142pa, oggi scomparsa, era situata a Wo\u0142pa, vicino a Bia\u0142ystok, nella Polonia orientale (ora Voupa, Bielorussia). Costruita agli inizi del XVIII sec., era la pi\u00f9 bella e monumentale delle sinagoghe in legno della regione. Fu distrutta dai nazisti nel 1941 durante l'Olocausto.\nStoria.\n \nLa sinagoga fu costruita nella prima met\u00e0 del XVIII secolo, e rimaneggiata in modo minore pi\u00f9 volte. A quel tempo era negato alle comunit\u00e0 ebraiche polacche il permesso di costruire in muratura. Considerata un capolavoro di architettura in legno e la pi\u00f9 bella delle sinagoghe del genere in tutta Europa, gi\u00e0 nel 1929 era stata inserita dal Ministero della Cultura della Polonia tra i monumento di maggior interesse artistico e storico da preservare.\nFu deliberatamente bruciata dai nazisti al loro arrivo nella regione nel 1941.\nNel 1997, l'Yiddish Book Center nel campus dell'Hampshire College di Amherst nel Massachusetts, il pi\u00f9 grande archivio del mondo dei libri e della letteratura yiddish, ha scelto di modellare il suo edificio su foto esistenti della sinagoga di Wo\u0142pa.\nNel 2015, una replica esatta della sinagoga di Wo\u0142pa \u00e8 stata costruita a Bi\u0142goraj, in Polonia.\nArchitettura.\nLa sinagoga aveva aspetto e dimensioni monumentali. L'esterno era caratterizzato da un tetto a tre livelli e da un paio di elaborati padiglioni d'angolo.\nLa sala principale era un quadrato di circa 13 metri per lato. Le pareti della sala principale erano alte 7,2 metri. \nIl soffitto a volta \u00e8 descritto dagli storici dell'arte Maria e Kazimierz Piechotka per essere stato \"il pi\u00f9 grandioso di tutti i soffitti in legno noti\" in Europa. Le volte, sotto un tetto di tre livelli, salivano fino ad un'altezza di quattordici metri ed erano sostenuto da quattro colonne angolari di legno che si alzavano dal bemah, in posizione centrale, secondo uno schema caratteristico nelle sinagoghe barocche polacche.\nL'arca della Torah era un elaborato composizione a pi\u00f9 livelli in legno verniciato e intagliato, con colonne e bassorilievi raffiguranti la menorah, vasi, festoni floreali, le tavole dei Dieci Comandamenti e un'aquila. \nNei primi anni del XIX secolo, il soffitto a volta fu dipinto in un colore \"zaffiro scuro\" costellato di \"scintillanti\" stelle d'oro. Le pareti invece furono dipinte per assomigliare ad un edificio in muratura classica."}
{"id": "4679163", "revid": "247222", "url": "https://it.wikipedia.org/wiki?curid=4679163", "title": "Angel &quot;Pocho&quot; Gatti", "text": ""}
{"id": "4679172", "revid": "247222", "url": "https://it.wikipedia.org/wiki?curid=4679172", "title": "Angel Gatti", "text": ""}
{"id": "4679173", "revid": "729019", "url": "https://it.wikipedia.org/wiki?curid=4679173", "title": "Combinata nordica ai XXII Giochi olimpici invernali - Gara a squadre", "text": "Nella combinata nordica ai XXII Giochi olimpici invernali la gara a squadre trampolino lungo si \u00e8 disputata nella localit\u00e0 di Krasnaja Poljana il 20 febbraio. La prova di salto si \u00e8 effettuata dal trampolino lungo HS140 RusSki Gorki.\nLa nazionale norvegese (formata da J\u00f8rgen Graabak, H\u00e5vard Klemetsen, Magnus Krog e Magnus Moan) ha vinto la medaglia d'oro, quella tedesca la medaglia d'argento e quella austriaca la medaglia di bronzo\nDetentrice del titolo era la nazionale austriaca (Bernhard Gruber, Felix Gottwald, Mario Stecher e David Kreiner), che aveva vinto a , sul tracciato di Whistler (in Canada), precedendo la nazionale statunitense (medaglia d'argento) e quella tedesca (medaglia di bronzo).\nClassifica di gara.\nLegenda:"}
{"id": "4679174", "revid": "599013", "url": "https://it.wikipedia.org/wiki?curid=4679174", "title": "Christoph Dabrowski", "text": ""}
{"id": "4679175", "revid": "287204", "url": "https://it.wikipedia.org/wiki?curid=4679175", "title": "Sportovn\u00ed Klub Slavia Praha 1993-1994", "text": "Questa voce raccoglie le informazioni riguardanti lo Sportovn\u00ed Klub Slavia Praha nelle competizioni ufficiali della stagione 1993-1994.\nStagione.\nLo Slavia Praga disputa il suo primo campionato ceco: alla guida di Jarabinsk\u00fd (Ber\u00e1nek \u00e8 il vice), la squadra parte male uscendo praticamente subito dalla lotta al titolo. La ripresa s'intravede alla sesta giornata quando i biancorossi battono una delle capoliste (il Ban\u00edk Ostrava) e costringono i cugini dello Sparta sul pari. Una costante rimonta porta lo Slavia fino ai vertici della graduatoria ma dopo 30 giornate lo Sparta \u00e8 davanti di ben 6 punti.\nIn Europa lo Slavia esce subito dai giochi contro i greci dell'OFI Creta (1-2).\nCalciomercato.\nVengono ceduti Hunal (Kladno), Jura\u0161ko (Chmel Bl\u0161any), Petrou\u0161 (Viktoria \u017di\u017ekov), Bini\u0107 (), nel gennaio 1994 Prazenica (Hajduk Spalato) e nel marzo 1994 Kuka (Kaiserslautern).\nVengono acquistati Hysky, Kozel (\u0160varc Bene\u0161ov), Novotn\u00fd (Union Cheb), Hipp (Nitra), Pixa, \u0160im\u00e1\u010dek, Kulhanek e nel gennaio 1994 Fryc (\u010cesk\u00e9 Bud\u011bjovice), Knofl\u00ed\u010dek (\u0160varc Bene\u0161ov), Nov\u00e1k (Slovan Liberec) e Vesel\u00fd (Viktoria \u017di\u017ekov)."}
{"id": "4679177", "revid": "830939", "url": "https://it.wikipedia.org/wiki?curid=4679177", "title": "Massacro di Eleusi", "text": ""}
{"id": "4679179", "revid": "729019", "url": "https://it.wikipedia.org/wiki?curid=4679179", "title": "John Slessor", "text": "\u00c8 stato un maresciallo dell'aria inglese durante la seconda guerra mondiale ed era capo del Royal Air Force Coastal Command, sostituendo il collega Philip Joubert de la Fert\u00e9.\nL'8 gennaio 1944 assunse la responsabilit\u00e0 di tutte le unit\u00e0 della Royal Air Force nel Mediterraneo; ebbe un ruolo importante negli sbarchi alleati in Provenza."}
{"id": "4679187", "revid": "1543377", "url": "https://it.wikipedia.org/wiki?curid=4679187", "title": "Lotta greco-romana ai Giochi della VIII Olimpiade - Pesi leggeri", "text": "La competizione della categoria pesi leggeri (fino a 67,5\u00a0kg) di lotta greco-romana dei Giochi della VIII Olimpiade si \u00e8 svolta dal 6 al 10 luglio 1924 al \"V\u00e9lodrome d'hiver\" a Parigi.\nFormato.\nTorneo con eliminazione alla seconda sconfitta. \nRisultati.\nPrimo turno.\nSi \u00e8 disputato nei giorni 6 e 7 luglio.\nSecondo turno.\nSi \u00e8 disputato il giorno 7 luglio.\nTerzo turno.\nSi \u00e8 disputato il giorno 8 luglio.\nQuarto turno.\nSi \u00e8 disputato nei giorni 8 e 9 luglio.\nQuinto turno.\nSi \u00e8 disputato nei giorni 9 e 10 luglio.\nSesto turno.\nSi \u00e8 disputato il giorno 10 luglio."}
{"id": "4679189", "revid": "300067", "url": "https://it.wikipedia.org/wiki?curid=4679189", "title": "Gareth Murray", "text": ""}
{"id": "4679190", "revid": "104458", "url": "https://it.wikipedia.org/wiki?curid=4679190", "title": "Sci nordico ai XXII Giochi olimpici invernali", "text": "Nello sci nordico ai XXIII Giochi olimpici invernali, che si sono svolti a So\u010di (Russia) dal 7 al 23 febbraio 2014, sono state assegnate medaglie in diciannove specialit\u00e0.\nRispetto all'edizione precedente \u00e8 stata introdotta una novit\u00e0 nel programma, gi\u00e0 sperimentata ai Mondiali, ovvero la prova femminile di salto con gli sci."}
{"id": "4679194", "revid": "76963", "url": "https://it.wikipedia.org/wiki?curid=4679194", "title": "John McPhee (scrittore)", "text": "\u00c8 stato per quattro volte finalista del Premio Pulitzer nella categoria \u201cSaggistica\u201d, vincendolo nel 1999 con \"Annals of the Former World\". Nel 2008 \u00e8 stato insignito del \"George Polk Career Award\" con la seguente motivazione:\nMcPhee \u00e8 considerato un pioniere della \"creative nonfiction\", ovvero la sua scrittura si \u00e8 sempre caratterizzata per uno stile a met\u00e0 tra il giornalistico e il letterario, inserendo nel resoconto di fatti reali degli elementi tipici della fiction.\nMcPhee \u00e8 anche insegnante di scrittura nonfiction presso la Princeton University.\nBiografia.\nMcPhee ha vissuto per quasi tutta la sua vita nella citt\u00e0 di Princeton, presso la cui universit\u00e0 il padre \u2013 Harry McPhee - lavorava come medico per il dipartimento di atletica. John si \u00e8 diplomato presso la Princeton High School, poi ha trascorso un anno alla Deerfield Academy prima di frequentare le universit\u00e0 di Princeton e Cambridge.\nDurante gli anni universitari a Princeton, McPhee si recava due volte a settimana a New York per partecipare al programma radiotelevisivo \"Twenty Questions\". \nSposatosi due volte, \u00e8 padre di quattro figlie: le scrittrici Jenny e Martha, la fotografa Laura e la storica dell'architettura Sarah.\nCarriera da scrittore.\nIl primo libro pubblicato da McPhee \u00e8 datato 1965 e si tratta della storia vera dello studente di Princeton e futura stella del basket professionistico Bill Bradley.\nSempre nel 1965, McPhee inizia una collaborazione con la rivista settimanale \"The New Yorker\" che continua tuttora. Gran parte della sua produzione come scrittore include materiale realizzato in origine proprio per questa rivista.\nPer i suoi meriti letterari, McPhee \u00e8 stato insignito di tre lauree \"ad honorem\": dal Bates College nel 1978, dalla Yale University nel 2009 e dall'Amherst College nel 2012.\nLe opere di McPhee trattano tematiche di suo personale interesse e sono estremamente eclettiche: si va dalla geologia allo studio delle arance, dai trasporti navali al tennis, dal body building al mondo contadino. McPhee ha anche scritto libri sulla vita di personaggi celebri, ma le sue opere pi\u00f9 memorabili descrivono il lavoro di perfetti sconosciuti, come il fabbricante di canoe Henri Vaillancourt."}
{"id": "4679199", "revid": "1008732", "url": "https://it.wikipedia.org/wiki?curid=4679199", "title": "Episodi di Haven (quarta stagione)", "text": "La quarta stagione della serie televisiva Haven, composta da 13 episodi, \u00e8 stata trasmessa in prima visione assoluta negli Stati Uniti dal canale via cavo Syfy dal 13 settembre al 13 dicembre 2013.\nIn Italia la stagione \u00e8 stata trasmessa in prima visione da Rai 4 dal 30 marzo all'8 giugno 2014.\nLexie.\nTrama.\nDopo la scomparsa del \"fienile\" molti avvenimenti sono accaduti ad Haven: Duke, che al momento della caduta delle meteoriti si trovava nel fienile in cerca di Audrey, precipita in un varco spazio-temporale e riappare in una vasca dell'acquario di Boston, 6 mesi dopo i tragici eventi. Inizia cos\u00ec a cercare delle spiegazioni e, grazie a Jennifer (una giovane che mesi prima aveva iniziato inspiegabilmente a sentire delle voci su Audrey, Nathan, Duke e la citt\u00e0 di Haven) scappa dall'ospedale in cui si trova. Giunti ad Haven, Duke e Jennifer trovano Nathan che si \u00e8 dimesso da capo della polizia e, sconvolto dalla scomparsa di Audrey, vive di espedienti. I tre iniziano le loro ricerche, mentre la Guardia rimane sospettosa e non si fida dell'operato di Nathan. Nel frattempo, Audrey (o una nuova \"versione\" della ragazza) appare nelle veste di cameriera di nome Lexie in un misterioso e sconosciuto locale bar. Tramite Jennifer si viene a sapere che il modo per porre fine ai problemi definitivamente \u00e8 che Audrey uccida la persona che piu ama, cio\u00e8 Nathan.\nSopravvissuti.\nTrama.\nL'episodio \u00e8 incentrato su un volontario dei vigili del fuoco che tornato ad Heaven carbonizza inconsapevolmente le persone con il suo problema. William nel frattempo, un avventore del locale in cui si trova Lexie/Audrey, cerca di convincerla che la sua attuale personalit\u00e0 e il luogo in cui si trova sono solo finzione. Duke cerca invano di far lasciare Haven al fratello Wade che nei mesi trascorsi dopo la scomparsa del fienile ha rilevato il suo locale, il Gull Grey.\nCattivo sangue.\nTrama.\nDave e Vince vanno fuori citt\u00e0 per verificare se il corpo di una donna deceduta mesi prima sia quello di Audrey, mentre ad Heaven si manifesta un problema legato al sangue. William, nel \"fienile-bar\" riesce a convincere Lexie che il luogo in cui ella si trova non \u00e8 reale ed a Haven, Jennifer riesce a percepire stralci dei loro dialoghi parlandone con Duke e Nathan, da cui ne deducono che Audrey \u00e8 ancora nel \"fienile\".\nPersi e ritrovati.\nTrama.\nMentre un problema causa il rapimento di alcuni bambini, Jennifer da una parte e Lexie dall'altra, riescono ad \"interagire\" ed a scoprire le porte comunicanti tra i 2 Mondi che Audrey, riesce ad oltrepassare. Nathan, anche costretto dalla guardia a farsi uccidere da Audrey per far cessare i problemi, la invita a farlo ma quest'ultima si rifiuta adducendo al fatto che non lo conosce e che il suo nome \u00e8 Lexie.\nLa ragazza nuova.\nTrama.\nLexie , dopo un iniziale frastornamento inizia ad ambientarsi ad Haven, aiutata dal fatto che sia la guardia nei panni di Vince, Dwight ora capo della polizia ed altri convengono che il modo migliore per agevolare gli eventi sia quello di dare a Nathan il posto in polizia e a Lexie quello di \"sostegno\", essendo nota la sua abilit\u00e0 a prescindere da quale personalit\u00e0 stia inconsapevolmente interpretando. Durante un caso che coinvolge Nathan e Duke in prima persona vittime di un problema, quest'ultimo si accorge che Lexie \u00e8 sempre stata Audrey dal primo momento che \u00e8 uscita dal fienile ed ha dissimulato la sua identit\u00e0 per evitare che la costringano ad uccidere Nathan.\nConto alla rovescia.\nTrama.\nUn problema coinvolge un rivenditore, Paul, che in seguito a una rapina, causa a coloro con cui viene a contatto un \"conto alla rovescia\" di quindici minuti visibile in tutte le apparecchiature digitali che essi guardano e alla fine di suddetto conto muoiono. Wade Crocker sistema delle videocamere cimici al distretto per carpire informazioni e condividerle con Jordan affinch\u00e9 lei gli riveli il \"segreto\" dei Crocker. Vede cos\u00ec il momento in cui Nathan si accorge che Lexie in realt\u00e0 \u00e8 sempre stata Audrey e la informa. Jordan si reca cos\u00ec al negozio di Paul ove tutti si trovano per obbligare Audrey ad uccidere Nathan, coinvolto per altro nel conto alla rovescia dopo il quale morirebbe. Qui per\u00f2 Jordan non rivela nulla a Wade e quest'ultimo, dopo aver accoltellato Paul provando una scarica adrenalinica, uccide anche Jordan \"colpevole\" di non avergli rivelato ne il segreto dei Crocker ne il piano supposto da Jordan (uccidere Audrey da parte di un Crocker) per far cessare i problemi.\nIncubi.\nTrama.\nUn problema \"modificato\" coinvolge Kerry, la consegnataria del giornale locale, l'Herald. Jennifer viene assunta al giornale da Vince e Dave che come prova di tirocinio le chiedono la propria biografia dalla quale ne evincono che l'uomo responsabile della sua adozione, tale Byron Howard, altri non \u00e8 che l'agente Howard, lo stesso uomo che port\u00f2 Audrey e prima ancora Sara, ad Haven. Duke scopre che il fratello Wade ha ucciso alcune persone, tra cui Jordan, per gratificarsi del proprio problema ed in un alterco sulla barca per difendere Jennifer, lo uccide ponendo termine in tal modo anche al proprio problema. Audrey notando l'impronta di una mano sulla schiena di Kerry, la ragazza dell'Herald, suppone che tale \"marchio\" sia il sintomo della modifica di alcuni problemi\nSotto pressione.\nTrama.\nMentre Duke manifesta la volont\u00e0 di lasciare Haven, un problema legato alla pressione atmosferica si attiva a due fratelli la cui famiglia non ne aveva mai avuti ma che sono stati aggrediti di recente da due uomini che hanno lasciato sul loro corpo la stessa impronta \"inchiostro\" rilevata alla ragazza dell'Herald nell'episodio precedente. Dave e Vince, studiando un diario olografo dell'esploratore Sebastiano Caboto che in passato era transitato per quei territori, scoprono un'antica leggenda dei nativi locali, i Mi'kmaq. In tali narrazioni si riporta che i fatti presenti erano gi\u00e0 avvenuti in passato e in tale leggenda si parla di una porta ultraterrena che fu aperta e da cui pass\u00f2 il \"male supremo\". Secondo tale leggenda, la venuta del male sarebbe preceduta da particolari segni, come la presenza di granchi reali aventi occhi umani, granchi visti da Jennifer. Comprendendo che i fatti si stanno ripetendo, Vince e Dave approfondiscono la trama del diario al fine di capire e contrastare gli eventi. Leggono che \"ci\u00f2 che una volta era la vostra salvezza ora sar\u00e0 la vostra condanna\" e da questo brano concludono che la fine dei problemi non sarebbe pi\u00f9 la morte della persona che Audrey ama di pi\u00f9.\nWilliam.\nTrama.\nDwight viene fatto prigioniero dai 2 misteriosi individui connessi ai nuovi problemi per farsi dire dove sia una scatola che cercano ma viene liberato insieme a William, l'uomo del fienile temporaneo in cui si trovava Lexie/Audrey, da Nathan ed Audrey. I 2 uomini, interrogati alla centrale instillano e fomentano screzi e diffidenze ai nostri protagonisti influenzando le loro capacit\u00e0 di discernimento grazie all'inoculazione di \"palline\" che causano problemi e riescono a dileguarsi. Quando in seguito Audrey e William trovano la scatola, quest'ultimo rivela ad Audrey la sua vera identit\u00e0 : le spiega che \u00e8 perfettamente a conoscenza dei problemi e ne ha padronanza; inoltre dentro Audrey/Sara/Lexie vi sarebbe un'altra donna con la quale ha avuto una relazione.\nIl problema con problemi.\nTrama.\nAudrey viene catapultata in una Haven parallela in cui i problemi non esistono, a causa del problema di un individuo la cui moglie era morta a seguito di un incidente e lui aveva desiderato una Haven senza problemi. Qui incontra William, anch'egli immune ai problemi, che inizia a far del male alle persone care ad Audrey per poter tornare nella Haven \"reale\". Nel contempo William rivela ad Audrey che loro due hanno creato i problemi insieme e lei \u00e8 stata punita per questo: \u00e8 per tale motivo che ogni 27 anni deve tornare ad Haven per risolverli. Nel risolvere il caso trova indizi su dove possa essere il nascondiglio di William ed a caso risolto, Audrey, Nathan e Duke lo trovano ; questi inizia a parlare del suo passato insieme ad Audrey ma Nathan gli spara e lei cade ferita allo stesso modo di William, essendo, come da detta di William stesso, \"collegati\".\nRipresa nel buio.\nTrama.\nMentre Audrey e William sono in ospedale, due gestori di una serie internet sui misteri, Seth e Anderson, arrivano ad Haven alla ricerca di scoop su una strana morte avvenuta. Qui, dopo un iniziale diffidenza della polizia di Haven collaborano con Dwight e Nathan per sconfiggere un Rugaru che d\u00e0 la caccia a persone nate nella stessa data, cio\u00e8 lo stesso giorno di Jennifer. Audrey, ristabilitasi si unisce alle indagini e scopre che Jennifer ha lo stesso libro col simbolo della \"guardia\" in copertina che ella aveva quando giunse ad Haven. Sar\u00e0 proprio tale libro, in mano a Jennifer, a fare da \"arma\" contro il Rugaru ed a dare preziose informazioni riguardo alla porta tra i mondi per rimandare indietro il Male.\nQuando il ramo si spezza.\nTrama.\nWilliam continua a far pressioni ad Audrey svelandole poco a poco la personalit\u00e0 celata dentro di s\u00e9; quella di una donna che si divertiva a creare e manipolare i problemi insieme a lui; a tale scopo la spinge ad agire direttamente sulle persone afflitte da problemi dandogliene altri complementari per contrastare quelli che possiedono, grazie a palline di etere nero che spalmate sulla mano vengono poi impresse sui corpi delle persone. Audrey, inizialmente reticente si vede costretta a farlo anche perch\u00e9 il problema a cui dovrebbe porre rimedio riguarda la vita di un neonato e di molte persone ad esso collegate. Nell'istante in cui Audrey trasmette un problema avverte una scarica di benessere psichico collegandola per un istante alla personalit\u00e0 della donna che William vuole e Duke se ne accorge, preoccupandosi. Al fine di evitare pericolosi tentativi a vuoto ne convengono che sia meglio provare a ridare a Duke il problema in base al quale egli ha la possibilit\u00e0 di far cessare le \"maledizioni\" di un'intera famiglia uccidendone un componente. Nel frattempo Dave, Vince e Jennifer cercano il \"cuore\" di Haven, luogo in cui secondo le indicazioni del libro di Jennifer sarebbe dislocata la porta tra i due Mondi; lo trovano sotto al faro insieme alla porta dimensionale apribile da quattro persone speciali, legate ad entrambi i Mondi.\nIl faro.\nTrama.\nAudrey racconta a Nathan ci\u00f2 che ha provato nell'istante in cui ha trasmesso un \"problema\" : la donna che si cela dentro di s\u00e9 e che William vuole si chiama Mara ed ha compiuto atti terribili, inoltre il legame psichico con William si sta rafforzando ed ha paura di perdere il controllo di s\u00e9 stessa. Ne convengono di tendere una trappola a William per portarlo al faro e buttarlo oltre la porta dimensionale ma egli subodora il tranello e nel contempo persiste a risvegliare la coscienza di Mara. Riescono tuttavia a catturare William e lo portano al faro, raggiunti in seguito da Vince, Dave, Dwight e Jennifer e le quattro persone abilitate ad aprire la porta si predispongono : Audrey, Jennifer, William e Dave, quest'ultimo gi\u00e0 stato in passato in grado di averla oltrepassata per pochi istanti e dalla quale si sente irresistibilmente attratto e impaurito per tale motivo di esservi risucchiato. William, cercando di evitare di essere \"esiliato\" prima coinvolge Duke dicendogli che quando Audrey ha riattivato il suo problema ha attivato tutti quelli assorbiti dalla sua famiglia e per tale motivo potrebbe morire. Poi minaccia che dalla porta potrebbe entrare un male misterioso e potente. Riescono infine ad aprire la porta collegandosi al mondo dimensionale nel quale Dave rischia di cadere attiratovi ma viene salvato in tempo, rimanendo per\u00f2 ustionato alla gamba. Audrey spinge personalmente William nel baratro ma nell'atto, i due mantengono un contatto tattile a lungo quanto basta per far riemergere Mara, la personalit\u00e0 sepolta dai \"gusci\" di Audrey/Sara/Lucy. Jennifer chiude infine la porta col libro della \"guardia\" e nell'atto, prima di svenire percepisce che in effetti pi\u00f9 che William era qualcun altro, da temere. Gli occhi di Duke iniziano a sanguinare e Mara, ora pienamente consapevole di s\u00e9, si introduce definendo Duke praticamente morto e chiedendo \" chi ora la aiuter\u00e0 a far tornare William indietro ? \""}
{"id": "4679203", "revid": "3732", "url": "https://it.wikipedia.org/wiki?curid=4679203", "title": "Indicizzazione di un motore di ricerca", "text": ""}
{"id": "4679205", "revid": "125999069", "url": "https://it.wikipedia.org/wiki?curid=4679205", "title": "Piacenza Football Club 1991-1992", "text": "Questa pagina raccoglie le informazioni riguardanti il Piacenza Football Club nelle competizioni ufficiali della stagione 1991-1992.\nStagione.\nNella stagione 1991-1992 il Piacenza conferma sostanzialmente la squadra che aveva ottenuto in primavera la promozione in Serie B, a partire dall'allenatore Luigi Cagni; dal mercato estivo sono inoltre aggiunti gli acquisti di Davide Pinato, e di Fabrizio Fioretti, del centravanti Antonio De Vitis che sostituisce Giovanni Cornacchini ceduto al Milan. Nel corso della stagione vengono poi acquistati Settimio Lucci e Armando Madonna (che torna a Piacenza dopo tre anni), con l'obiettivo di raggiungere la salvezza: la squadra di Cagni la ottiene nel finale di stagione, anche grazie al contributo delle 17 reti di Antonio De Vitis. Con 36 punti il Piacenza ha chiuso il campionato all'undicesimo posto. Nella Coppa Italia i biancorossi lasciano la manifrstazione gi\u00e0 al primo turno eliminati nel doppio confronto dal Modena.\nDivisa e sponsor.\nIl fornitore ufficiale di materiale tecnico per la stagione 1991-92 fu ABM, mentre lo sponsor di maglia fu Cassa di Risparmio di Piacenza e Vigevano.\nOrganigramma societario.\nArea direttiva\nArea tecnica\nArea sanitaria\nRosa.\nSono in corsivo i giocatori che hanno lasciato la societ\u00e0 durante la stagione."}
{"id": "4679212", "revid": "300067", "url": "https://it.wikipedia.org/wiki?curid=4679212", "title": "Justin Robinson (cestista 1987)", "text": "Carriera.\nHa vestito la maglia della Nazionale britannica agli Europei 2013."}
{"id": "4679213", "revid": "787565", "url": "https://it.wikipedia.org/wiki?curid=4679213", "title": "Comandanti della scuola militare Nunziatella", "text": "La scuola militare Nunziatella di Napoli, fondata il 18 novembre 1787, ha avuto ad oggi 76 comandanti, di cui si riporta di seguito l'elenco completo.\nSMN: \"comandanti gi\u00e0 allievi della Nunziatella\""}
{"id": "4679214", "revid": "1305772", "url": "https://it.wikipedia.org/wiki?curid=4679214", "title": "Bregant", "text": ""}
{"id": "4679217", "revid": "1305772", "url": "https://it.wikipedia.org/wiki?curid=4679217", "title": "Lauwersoog", "text": "Lauwersoog (150 ab. ca.) \u00e8 un villaggio portuale della costa nord-orientale dei Paesi Bassi, situato nella provincia di Groninga ed affacciato sul Waddenzee (Mare del Nord) e sul Lauwersmeer. Dal punto di vista amministrativo si tratta di una frazione appartenente dapprima alla municipalit\u00e0 di Ulrum e in seguito (dal 1989) al comune di Het Hogeland.\nLa localit\u00e0, sorta dopo il 1969 con lo sbarramento del Lauwerszee (trasformato in un lago, il Lauwersmeer) \u00e8 un importante porto peschereccio, incluso tra i cinque \"porti blu\" dei Paesi Bassi, e rappresenta il punto di partenza per i traghetti diretti all'isola di Schiermonnikoog (Isole Frisone Occidentali).\nOrigini del nome.\nIl toponimo \"Lauwersoog\", composto dal nome di un fiume, il Lauwers, e dal suffisso \"-oog\", \u00e8 un'invenzione dell'ingegnere Syp Sytsma, che lavorava per le opere sullo Zuiderzee che ide\u00f2 tale nome nel 1964.\nSytsma fu cos\u00ec vincitore di un concorso che metteva in palio 100 fiorini per chi avesse creato il nome per un isolotto artificiale sul Lauwerszee, che sarebbe poi diventato il villaggio attuale.\nGeografia fisica.\nCollocazione.\nLauwersoog si trova nell'estremit\u00e0 nord-occidentale della provincia di Groninga, al confine con la provincia della Frisia, a circa 12\u00a0km a nord/nord-ovest di Zoutkamp e a circa 25\u00a0km ad ovest di Pieterburen.\nSociet\u00e0.\nEvoluzione demografica.\nAl censimento del 2012, Lauwersoog contava una popolazione pari a 145 abitanti.\nIl 46% della popolazione \u00e8 composto da persone di et\u00e0 superiore ai 65 anni. Soltanto il 7% della popolazione \u00e8 invece di et\u00e0 inferiore ai 45 anni.\nStoria.\nIl villaggio inizi\u00f2 a svilupparsi a partire dal 1962 con la creazione di un arsenale in loco da parte del Rijkswaterstaat.\nFu in seguito creato nel 1969, anno della sbarramento del Lauwerszee e anno in cui sorse il porto peschereccio.\nLuoghi d'interesse.\nIl porto.\nIl porto di Lauwersoog pu\u00f2 ospitare circa 150 imbarcazioni pescherecce."}
{"id": "4679219", "revid": "3115", "url": "https://it.wikipedia.org/wiki?curid=4679219", "title": "Arena Bonifika", "text": "L'Arena Bonifika \u00e8 un palazzetto dello sport situato a Capodistria in Slovenia, utilizzato per varie discipline sportive e come sede di concerti musicali.\nStoria.\nLa struttura fa parte di un complesso sportivo che include anche lo stadio Bonifika, una pista di atletica ed una piscina coperta, al 2013 ancora in costruzione. Nel 2013 ha ospitato la prima fase dell'Eurobasket.\nTutto il complesso prende il nome dall'area in cui sorge, detta la Bonifica (\"Bonifika\" in sloveno): era infatti un territorio acquitrinoso (le antiche saline), in seguito bonificato, che separava il centro storico di Capodistria, in origine un'isola, dall'immediato retroterra.\nL'impianto pu\u00f2 ospitare fino a spettatori."}
{"id": "4679228", "revid": "61404902", "url": "https://it.wikipedia.org/wiki?curid=4679228", "title": "Scorcola", "text": ""}
{"id": "4679230", "revid": "61404922", "url": "https://it.wikipedia.org/wiki?curid=4679230", "title": "Cologna (Trieste)", "text": ""}
{"id": "4679233", "revid": "729019", "url": "https://it.wikipedia.org/wiki?curid=4679233", "title": "Strada nazionale 95", "text": "La strada nazionale 95 era una strada nazionale del Regno d'Italia che collegava Lecce a Gallipoli.\nVenne istituita nel 1923 con il percorso \"Lecce - Gallipoli\".\nNel 1928, in seguito all'istituzione dell'Azienda Autonoma Statale della Strada (AASS) e alla contemporanea ridefinizione della rete stradale nazionale, il suo tracciato costitu\u00ec l'intera strada statale 101 Salentina."}
{"id": "4679234", "revid": "486946", "url": "https://it.wikipedia.org/wiki?curid=4679234", "title": "Eo (mitologia)", "text": ""}
{"id": "4679236", "revid": "1718925", "url": "https://it.wikipedia.org/wiki?curid=4679236", "title": "Pivampicillina", "text": "la pivampicillina \u00e8 un estere pivaloilossimetilico dell'ampicillina. \u00c8 un profarmaco, pensato per migliorare la biodisponibilit\u00e0 orale dell'ampicillina grazie alla sua maggiore lipofilia rispetto a quella dell'ampicillina.\nUtilizzo.\nLa pivampicillina \u00e8 impiegata nel trattamento di infezioni al tratto respiratorio (tra cui bronchiti acute e polmoniti), otiti, faringiti e laringiti. Viene anche utilizzata nel trattamento di infezioni ginecologiche e del tratto urinario. I batteri sensibili a questo antibiotico sono sia Gram-positivi (streptococchi, pneumococchi, stafilococchi) sia Gram-negativi (\"Haemophilus influenzae\", \"Neisseria gonorrhoeae\", \"Escherichia coli\", \"Proteus mirabilis\").\nFarmacodinamica.\nLa pivampicillina \u00e8 un profarmaco inattivo che dopo l'assorbimento nel tratto gastrointestinale subisce una conversione da parte di esterasi non specifiche presenti nella maggior parte dei tessuti corporei che produce ampicillina (la forma microbiologicamente attiva del farmaco) insieme a formaldeide e acido pivalico. Pi\u00f9 del 99% della pivampicillina assorbita viene convertita in ampicillina entro 15 minuti dall'assorbimento.\nControindicazioni.\nI profarmaci che rilasciano acido pivalico quando metabolizzati dall'organismo (ad esempio pivampicillina, pivmecillina e cefditoren pivoxil) sono da tempo noti per la loro capacit\u00e0 di esaurire i livelli di carnitina. Questa azione non \u00e8 dovuta al farmaco stesso, bens\u00ec al pivalato, che viene principalmente rimosso dal corpo tramite la formazione di un complesso coniugato con la carnitina. Anche se l'uso a breve termine di questi farmaci pu\u00f2 causare una marcata diminuzione dei livelli ematici di carnitina \u00e8 improbabile che tale riduzione sia di rilevanza clinica; l'uso a lungo termine, tuttavia, appare problematico e non \u00e8 raccomandato."}
{"id": "4679237", "revid": "1819880", "url": "https://it.wikipedia.org/wiki?curid=4679237", "title": "A.J. Foyt Enterprises", "text": "A.J. Foyt Enterprises \u00e8 una squadra automobilistica statunitense che milita nella IndyCar Series e precedentemente del campionato NASCAR. \u00c8 di propriet\u00e0 di A.J. Foyt, ex pilota automobilistico statunitense quattro volte vincitore della 500 Miglia di Indianapolis.\nIl team ha vinto il titolo IRL nel 1996 con Scott Sharp e nel 1998 con Kenny Br\u00e4ck. Nel 2006 il team si affida alla guida di Felipe Giaffone. Dopo un buon inizio di stagione per\u00f2 arriva il declino e cos\u00ec, al termine della 500 Miglia di Indianapolis viene esonerato e sostituito con Jeff Bucknum.\nNel 2007 la squadra venne rilevata da Larry Foyt che scelse il pilota Darren Manning per l'intera stagione. Il britannico concluse il campionato al 13\u00ba posto.\nNegli anni successivi si sono susseguiti molti piloti noti come V\u00edtor Meira, Paul Tracy, A.J. Foyt IV. Per il 2013 il team ha scelto di affidare le monoposto all'ex pilota di Formula 1 giapponese Takuma Sat\u014d e Conor Daly."}
{"id": "4679239", "revid": "107147403", "url": "https://it.wikipedia.org/wiki?curid=4679239", "title": "Stirling Silliphant", "text": "Biografia.\nNato a Detroit, si spost\u00f2 quasi subito a Glendale, in California. Qui frequent\u00f2 la University of Southern California per poi essere assunto per un lavoro d'ufficio da Walt Disney, poco dopo per\u00f2 inizi\u00f2 a scrivere per \"The Mickey Mouse Club\". Nella prima parte della carriera si dedic\u00f2 soprattutto a produzioni televisive, scrivendo e ideando molte serie tra cui \"Route 66\", \"Playhouse 90\", \"Perry Mason\", \"Alfred Hitchcock presenta\" e \"La citt\u00e0 in controluce\".\nOltre alla televisione scrisse anche molte scenggiature per il cinema, tra cui quella di \"La calda notte dell'ispettore Tibbs\" che gli valse il premio Oscar."}
{"id": "4679240", "revid": "599013", "url": "https://it.wikipedia.org/wiki?curid=4679240", "title": "Bj\u00f8rn Brandt", "text": "Carriera.\nClub.\nBrandt gioc\u00f2 con la maglia del Brann dal 1977 al 1983, totalizzando 108 presenze e 10 reti in campionato. In questo lasso di tempo, vinse la Coppa di Norvegia 1982. Dal 1983 al 1987, fu in forza al Varegg.\nNazionale.\nConta una presenza per la . Il 13 agosto 1975, infatti, fu in campo nella sconfitta per 2-1 contro la ."}
{"id": "4679241", "revid": "599013", "url": "https://it.wikipedia.org/wiki?curid=4679241", "title": "G\u00e9rald Passi", "text": ""}
{"id": "4679242", "revid": "47767", "url": "https://it.wikipedia.org/wiki?curid=4679242", "title": "Lauwersmeer", "text": "Il Lauwersmeer \u00e8 un lago artificiale del nord-est dei Paesi Bassi, situato tra la provincia della Frisia e la provincia di Groninga e che fu creato nel 1969 con lo sbarramento del Lauwerszee.\nPrincipale localit\u00e0 del lago \u00e8 il villaggio portuale di Lauwersoog.\nIl lago fa parte di un parco nazionale, il parco nazionale del Lauwersmeer (\"Nationaal Park Lauwersmeer\").\nGeografia.\nCollocazione.\nIl lago si trova tra la parte nord-occidentale della provincia di Groninga e la parte nord-orientale della provincia della Frisia.\nComuni.\nIl lago si trova nel territorio dei seguenti comuni:\nOrigine.\nFino al 1969, il Lauwersmeer era un braccio di mare del Waddenzee (Mare del Nord), chiamato Lauwerszee.\nDopo le alluvioni del 1953, fu per\u00f2 deciso dal Rijkswaterstaat di sbarare il Lauwerszee con delle dighe, che divent\u00f2 cos\u00ec un lago.\nFauna.\nNella zona vivono uccelli quali il chiurlo maggiore, l'oca facciabianca, l'oca lombardella minore, la spatola, lo svasso maggiore e lo stiaccino."}
{"id": "4679244", "revid": "599013", "url": "https://it.wikipedia.org/wiki?curid=4679244", "title": "Toninho Cec\u00edlio", "text": ""}
{"id": "4679246", "revid": "599013", "url": "https://it.wikipedia.org/wiki?curid=4679246", "title": "Rodrigo Jos\u00e9 Carbone", "text": ""}
{"id": "4679249", "revid": "1608101", "url": "https://it.wikipedia.org/wiki?curid=4679249", "title": "Tramonto a Montmajour", "text": "Tramonto a Montmajour \u00e8 un dipinto a olio su tela realizzato nel 1888 dal pittore olandese Vincent van Gogh. \u00c8 conservato nel Museo Van Gogh di Amsterdam. Il quadro ritrae l'abbazia benedettina situata a Montmajour, nel momento del tramonto.\nL'attribuzione di tale dipinto al noto artista olandese \u00e8 stata divulgata il 9 settembre 2013, dal direttore del museo Axel R\u00fcger, dopo due anni di studi."}
{"id": "4679251", "revid": "599013", "url": "https://it.wikipedia.org/wiki?curid=4679251", "title": "Dar\u00edo Figueroa", "text": ""}
{"id": "4679256", "revid": "1315817", "url": "https://it.wikipedia.org/wiki?curid=4679256", "title": "Accademia Olimpica", "text": "L'Accademia Olimpica \u00e8 un'antica istituzione culturale di Vicenza, fondata nel 1555 da un gruppo di intellettuali, tra i quali l'architetto Andrea Palladio. \u00c8 dedita alla promozione \u201cmediante pubblicazioni, tornate, celebrazioni, corsi di insegnamento e manifestazioni varie di studi letterari, storici, filosofici, scientifici, tecnici, giuridici, economici, sociologici, amministrativi e attivit\u00e0 artistiche, con speciale riguardo alla cultura, alla vita artistica e al progresso della citt\u00e0 di Vicenza e del suo territorio storico\u201d. Oltre a ci\u00f2 l'Accademia si attribuisce compito di \u201cvigilanza sulla conservazione e l'uso del Teatro Olimpico da essa eretto, la sua valorizzazione mediante manifestazioni d'arte adeguate alla dignit\u00e0 del monumento, la conservazione, l'incremento e la vigilanza sull'uso pubblico della Biblioteca\u201d.\nL'Accademia Olimpica ha sede nell'edificio annesso al Teatro Olimpico.\nStoria.\nA seguito delle esperienze dei circoli intellettuali tanto in voga in Italia tra il XV e il XVI secolo\u00a0\u2013 uno dei pi\u00f9 celebri era quello tenuto proprio a Vicenza da Gian Giorgio Trissino nella propria villa di Cricoli \u2013, diversi intellettuali vicentini sentirono il bisogno di riunirsi per confrontarsi su argomenti legati alle arti e alle lettere, includendo studiosi, artisti e umanisti non necessariamente provenienti dall'aristocrazia cittadina, ritenendo tale apertura una garanzia di maggior vitalit\u00e0. I promotori della fondazione dell'Accademia Olimpica furono il nobile Valerio Chiericati e Girolamo da Schio; tra i 21 cittadini fondatori figurano inoltre Anton Maria Angiolelli, il conte Da Monte, Giacomo Pagello, Giuseppe Ovetari, Elio Belli e il matematico e ingegnere Silvio Belli, l'architetto Andrea Palladio, Bernardino Trinagio, Vincenzo Magr\u00e8, a cui si aggiunsero presto i pittori Antonio Fasolo e Giovanni Battista Maganza.\nI fondatori volevano comprendere tra gli interessi della nuova istituzione potenzialmente tutte le arti, inclusa la musica, lo studio della matematica e l'esercizio delle armi: quindi presso l'Accademia si avvicendavano, oltre a maestri di scherma ed equitazione, musicisti, filosofi, matematici, medici, cosmografi e architetti, i cui contributi venivano letti durante i raduni degli Accademici.\nNel 1556 Elio Belli disegn\u00f2 l'emblema dell'Accademia: un circo romano per le corse dei cavalli adornato dal motto \"hic opus, hoc labor est\".\nIn principio, l'Accademia non aveva una propria sede fissa, ma, grazie alla presenza tra i fondatori del celebre architetto Andrea Palladio, nel volgere di pochi anni si inizi\u00f2 a valutare una soluzione stabile.\nDato che una delle attivit\u00e0 pi\u00f9 esercitate erano le rappresentazioni teatrali, di cui peraltro Palladio curava gli allestimenti nei siti provvisori, si diffuse tra gli accademici l'idea di un teatro stabile: il progetto fu affidato nel 1580 al Palladio stesso, il quale riprese il modello degli antichi teatri greci e romani. Cos\u00ec nacque il Teatro Olimpico, grazie ai contributi raccolti tra gli accademici pi\u00f9 facoltosi, appartenenti alle principali famiglie nobili vicentine (tra le quali Trissino, Bissari, Trento, Valmarana).\nI donatori furono ricompensati ciascuno con una statua collocata all'interno del teatro stesso, in posizione pi\u00f9 o meno prominente a seconda dell'entit\u00e0 del contributo versato.\nIl progetto del teatro disegnato da Palladio poco prima della morte fu realizzato dal figlio Silla e dall'architetto vicentino Vincenzo Scamozzi. Al completamento dei lavori, nel 1585, quest'ultimo disegn\u00f2 le famose scene lignee, che, predisposte per l'inaugurazione con l'\"Edipo Re\" di Sofocle, rappresentavano le vie di Tebe, restando ancor oggi un mirabile esempio di prospettiva.\nAnnesso al teatro venne realizzato il cosiddetto Odeo, costituito dall'insieme degli ambienti in cui si svolgevano le riunioni e le lezioni delle varie discipline.\nLa vita dell'Accademia si svolse nei trascorrere dei secoli con le sue manifestazioni culturali, artistiche e mondane. Un momento di difficolt\u00e0 occorse con l'avvento di Napoleone Bonaparte, un decreto del cui governo nel 1810 espose l'Accademia al rischio di venire soppressa con la perdita di tutti i propri beni. La situazione fu risolta nel 1813 con un accordo col Comune di Vicenza, in base al quale si trasferiva a quest'ultimo la propriet\u00e0 del Teatro Olimpico e degli altri immobili dell'Accademia in cambio dell'uso perpetuo ed esclusivo degli stessi a favore dell'Accademia stessa.\nNella prima met\u00e0 del XIX secolo l'attivit\u00e0 dell'Accademia languiva, fino all'ingresso di personalit\u00e0 legate al nascente Risorgimento italiano, quando le iniziative tornarono a moltiplicarsi: nel 1857 con l\"'Osservatorio Meteorico\" (meteorologico) e nel 1858 con la \"Scuola di disegno e plastica\", grazie anche al susseguirsi di celebri e attivi presidenti dell'Accademia, come Fedele Lampertico, Giacomo Zanella, Antonio Fogazzaro, Almerico da Schio.\nL'Accademia Olimpica venne riconosciuta quale ente morale dal regio decreto 351 del 7 marzo 1935.\nI bombardamenti angloamericani del 1944 distrussero l'osservatorio, l'archivio e la biblioteca, disperdendo oltre ventimila volumi. Il teatro fu tuttavia risparmiato e una buona parte del patrimonio di libri e documenti dell'Accademia si salv\u00f2, in quanto precedentemente affidata alla Biblioteca civica Bertoliana, che da allora li custodisce.\nLa Biblioteca dell'Accademia venne nuovamente fondata nel secondo dopoguerra, dichiarata di pubblico interesse nel 1950 e aperta al pubblico nel 1979 con oltre trentamila opere a disposizione.\nMembri dell'Accademia Olimpica.\nSi accede all'Accademia Olimpica per elezione da parte degli altri membri gi\u00e0 eletti. Gli Accademici sono \u201ccittadini italiani o stranieri che con ricerche, pubblicazioni, opere creative, iniziative personali, attivit\u00e0 professionali, didattiche, educative o con l'esercizio di incarichi pubblici o privati di interesse generale, si siano segnalati nelle lettere, nelle arti, nelle scienze, nella tecnica, nelle attivit\u00e0 e discipline giuridiche, economiche, sociologiche od amministrative, nella promozione della pace e della civilt\u00e0 umana\u201d.\nI membri elettivi si dividono in:\nInoltre, quattro specifiche personalit\u00e0 cittadine divengono membri di diritto dell'Accademia per tutta la durata del proprio mandato, in qualit\u00e0 di Accademici Olimpici \"pro tempore\"; essi sono il vescovo e il sindaco di Vicenza, il presidente della Provincia di Vicenza, il presidente della Camera di Commercio, Industria, Artigianato e Agricoltura di Vicenza.\nTutti i membri dell'Accademia si assumono \u201cl'impegno di contribuire alla dignit\u00e0 e al prestigio dell'Ente partecipando attivamente alla vita sociale ed alle manifestazioni culturali dell'Accademia, concorrendo al raggiungimento delle sue finalit\u00e0 istituzionali\u201d.\nOrgani dell'Accademia Olimpica.\nSono organi dell'Accademia:\nPresidenti.\n\"Dal 1840:\""}
{"id": "4679257", "revid": "944090", "url": "https://it.wikipedia.org/wiki?curid=4679257", "title": "Referendum propositivi a San Marino del 2013", "text": "I referendum propositivi sammarinesi del 2013 sono due consultazioni referendarie che si sono svolte a San Marino il 20 ottobre 2013.\nAgli elettori \u00e8 stato chiesto di esprimersi sull'ingresso della Repubblica del Titano nell'Unione europea e sull'introduzione di misure economiche volte a legare gli aumenti di stipendio all'inflazione; anche se entrambe le proposte hanno ottenuto la maggioranza dei voti espressi, esse non hanno raggiunto il quorum del 32% degli elettori registrati ( elettori), per cui sono state respinte.\nCosto.\nIl referendum \u00e8 costato allo Stato sammarinese euro, cos\u00ec suddivisi:\nPrimo quesito.\nIl primo quesito propone l'adesione di San Marino all'Unione europea.\nIl quesito era:\nIl referendum era stato previsto per il 24 marzo 2011 ma il governo sammarinese in quell'occasione attiv\u00f2 la procedura di interruzione del referendum, prevista e disciplinata dalla legge della Repubblica.\nIl referendum non ha raggiunto il quorum per la mancanza di voti pari all'11,79%. \nSecondo quesito.\nIl secondo quesito del referendum, anch'esso \u00e8 di tipo propositivo, chiamato \"referendum salvastipendi\" \u00e8 stato promosso dalla Confederazione Democratica dei Lavoratori Sammarinesi si pone l'obiettivo di tutelare le retribuzioni e dare dignit\u00e0 alla contrattazione collettiva, il quesito sar\u00e0:\nIl referendum non ha raggiunto il quorum per la mancanza di 632 voti pari all'1,90%."}
{"id": "4679258", "revid": "599013", "url": "https://it.wikipedia.org/wiki?curid=4679258", "title": "Gilberto Carlos Nascimento", "text": ""}
{"id": "4679260", "revid": "287204", "url": "https://it.wikipedia.org/wiki?curid=4679260", "title": "Andrea Costa Imola Basket 2013-2014", "text": "L'Andrea Costa Imola Basket, sponsorizzata \"Aget Service\", ha preso parte al campionato professionistico di DNA Gold 2013-2014. La squadra ha disputato le partite interne presso il PalaRuggi di Imola.\nStagione.\nLa prima novit\u00e0 della stagione 2013-2014 \u00e8 la nascita della Fondazione Andrea Costa. I principali soci di via Valeriani decidono di creare un nuovo soggetto in cui far confluire le loro quote. La Fondazione di fatto diventa il socio di maggioranza dell'Andrea Costa.\nPresieduta da Giorgio Salvi, viene ufficialmente presentata il 6 luglio.\nIl 26 luglio viene annunciato il nuovo allenatore: \u00e8 Vincenzo Esposito. La scelta incontra subito il gradimento della citt\u00e0: Esposito \u00e8 stato infatti giocatore dell'Andrea Costa per tre stagioni (dal 1998 al 2001) ed ha lasciato un buon ricordo di s\u00e9.\nIl budget per la stagione \u00e8 ridotto del 15% rispetto all'anno passato. La prima scelta \u00e8 quella di mantenere l'unificazione delle cariche di direttore sportivo e direttore tecnico (scelta fatta nel 2012), affidando l'incarico a Marco Patuelli, che succede a Renzo Vecchiato.\nLa creazione della squadra comincia dall'asse play-pivot. La scelta cade sul lungo pivot Mitchell Poletti e sul regista Marco Passera. Entrambi provengono dalla Upea Capo D'Orlando. A seguire arrivano i rinnovi per i giovani Mirco Turel e Michael Riga. Successivamente \u00e8 la volta dei due americani: Warren Niles (classe 1989), che \u00e8 al suo primo campionato da professionista, mentre Ian Young (classe 1981) ha un'esperienza accumulata in quattro continenti diversi.\nIl quintetto-base \u00e8 completato dall'arrivo di Luigi Dordei. Ala di 202\u00a0cm, Dordei \u00e8 un veterano della Legadue, avendo giocato a Pesaro, Sassari, Udine e Barcellona. Dordei viene scelto come capitano della squadra. La panchina \u00e8 giovane (et\u00e0 media inferiore ai 22 anni).\nCome tradizione, la stagione ufficiale inizia con il \u00abTrofeo Andrea Costa\u00bb. La 43\u00aa edizione del Trofeo si disputa in gara unica il 21 settembre e viene vinta dalla Fileni Jesi 96-78 sugli imolesi.\nIn campionato, l'Aget vince la prima partita alla quarta giornata (contro Casale Monferrato), poi le sconfitte si susseguono una dietro l'altra. Il 1\u00ba dicembre arriva il match con la Fulgor Libertas Forl\u00ec. \u00c8 una partita che conta pi\u00f9 delle altre, sia perch\u00e9 \u00e8 un derby, sia per il momento particolare che sta vivendo la squadra: una vittoria rilancerebbe il quintetto imolese, una sconfitta porterebbe con s\u00e9 grossi cambiamenti dentro la squadra. L'Aget conduce tutto l'incontro. Ad un minuto dalla fine \u00e8 davanti di 6 punti, ma poi per gli imolesi si spegne la luce e l'Aget viene sconfitta (66-68).\nLa soluzione che viene trovata per risollevare la squadra \u00e8 il ritorno in campo di Vincenzo Esposito. La notizia scuote tutto l'ambiente e viene rilanciata anche dai media nazionali. L'allenatore decide di prestare la propria opera come giocatore fino alla fine del campionato. Stipula un contratto con la societ\u00e0 valido fino al 15 giugno 2014 e torna in campo il 29 dicembre 2013 a Frosinone.\nIl 2014 inizia con l'abbandono del capitano Luigi Dordei, che si accasa a Pesaro, in Serie A. In sua vece prende le redini della squadra proprio Vincenzo Esposito. L'ex NBA per\u00f2 s'infortuna il 12 gennaio durante Imola-Trapani (lesione di primo grado al muscolo retto femorale della gamba sinistra) ed \u00e8 costretto a restare fermo tre settimane. Esposito s'infortuna nuovamente il 16 febbraio (questa volta \u00e8 uno strappo alla parte posteriore della coscia sinistra). Nelle due partite successive continua la serie negativa: l'Aget \u00e8 sconfitta dalla capolista Trento, poi cade in casa con Verona il 2 marzo, nonostante 33 punti di Warren Niles: \u00e8 la ventesima sconfitta consecutiva. Ferma a 2 punti in classifica, la squadra romagnola deve dire addio alla Lega Gold.\nL'Aget disputa le ultime sei partite senza Ian Young: l'americano decide di abbandonare la societ\u00e0. Prosegue invece fino alla fine della stagione Warren Niles. I gradi di capitano sono affidati ad Alessandro Mancin. La serie negativa continua fino alla fine. Il 27 aprile si gioca l'ultima giornata: l'Aget rimedia una sconfitta, la ventinovesima su trenta partite, a Capo d'Orlando. Vincenzo Esposito si congeda da Imola con 14 punti.\nNella stagione 2013-2014 l'Andrea Costa stabilisce due record negativi: il minor numero di vittorie (una sola) e la sconfitta con il passivo pi\u00f9 pesante (-56). Il record precedente era stato -49, nella sconfitta patita contro la Fortitudo nel novembre 2000."}
{"id": "4679261", "revid": "767487", "url": "https://it.wikipedia.org/wiki?curid=4679261", "title": "Jan Knudsen", "text": "Carriera.\nClub.\nKnudsen difese la porta del Brann dal 1974 al 1980, totalizzando 103 presenze nel solo campionato."}
{"id": "4679265", "revid": "67955500", "url": "https://it.wikipedia.org/wiki?curid=4679265", "title": "'A camorra/Amico, permettete!", "text": " 'A camorra/Amico, permettete! \u00e8 un singolo di Mario Merola pubblicato nel 1971.\nStoria.\nIl disco, che contiene due cover di brani, \u00e8 un 45 giri inciso da Mario Merola.\nTracce.\nLato A\nLato B\nIncisioni.\nIl singolo fu inciso su 45 giri, con marchio Hello (HR 9041)."}
{"id": "4679268", "revid": "287204", "url": "https://it.wikipedia.org/wiki?curid=4679268", "title": "John McPhee", "text": ""}
{"id": "4679272", "revid": "67938102", "url": "https://it.wikipedia.org/wiki?curid=4679272", "title": "Stella nera/Cielo e mare", "text": "Stella nera/Cielo e mare \u00e8 un singolo di Mario Merola pubblicato nel 1971.\nStoria.\nIl disco, che contiene due cover di brani, \u00e8 un 45 giri inciso da Mario Merola.\nTracce.\nLato A\nLato B\nIncisioni.\nIl singolo fu inciso su 45 giri, con marchio Hello (HR 9056)."}
{"id": "4679274", "revid": "61405581", "url": "https://it.wikipedia.org/wiki?curid=4679274", "title": "Streghe di Salem", "text": ""}
{"id": "4679276", "revid": "2143966", "url": "https://it.wikipedia.org/wiki?curid=4679276", "title": "Stazione meteorologica di Parma Universit\u00e0", "text": "La stazione meteorologica di Parma Universit\u00e0 \u00e8 la stazione meteorologica di riferimento per l'area urbana della citt\u00e0 di Parma.\nStoria.\nL'osservatorio meteorologico dell'Universit\u00e0 di Parma venne istituito in epoca settecentesca dalla dinastia dei Borbone che era succeduta all'estinta dinastia dei Farnese.\nA partire dal 1823 le osservazioni meteorologiche furono effettuate senza soluzioni di continuit\u00e0.\nCaratteristiche.\nLa stazione meteorologica si trova nell'Italia nord-orientale, in Emilia-Romagna, nel comune di Parma, presso uno dei complessi architettonici dell'Universit\u00e0 di Parma, a 55 metri s.l.m. e alle coordinate geografiche .\nDati climatologici 1961-1990.\nIn base alla media trentennale 1961-1990 la temperatura media del mese pi\u00f9 freddo, gennaio, si attesta a +1,3\u00a0\u00b0C; quella del mese pi\u00f9 caldo, luglio, \u00e8 di circa +24,4\u00a0\u00b0C.\nLe precipitazioni medie annue si attestano a 777 mm, con minimi relativi in estate e in inverno, picco massimo in autunno e massimo secondario in primavera.\nL'eliofania assoluta media annua fa registrare il dato medio di 6,4 ore giornaliere, con massimo di 10,2 ore medie giornaliere in luglio e minimo di 2,6 ore medie giornaliere in dicembre.\nTemperature estreme mensili dal 1878 ad oggi.\nNella tabella sottostante sono riportati i valori delle temperature estreme mensili dal 1878 ad oggi, con il relativo anno in cui sono state registrate. Nel periodo esaminato, la temperatura minima assoluta ha toccato i -18,0\u00a0\u00b0C il 10 gennaio 1985 mentre la massima assoluta ha raggiunto i +40,2\u00a0\u00b0C il 29 luglio 1983."}
{"id": "4679277", "revid": "54354", "url": "https://it.wikipedia.org/wiki?curid=4679277", "title": "Mevl\u0101n\u0101", "text": ""}
{"id": "4679278", "revid": "54354", "url": "https://it.wikipedia.org/wiki?curid=4679278", "title": "Mawl\u0101n\u0101", "text": ""}
{"id": "4679279", "revid": "54354", "url": "https://it.wikipedia.org/wiki?curid=4679279", "title": "Mevlana", "text": ""}
{"id": "4679280", "revid": "196390", "url": "https://it.wikipedia.org/wiki?curid=4679280", "title": "Dervisci danzanti", "text": ""}
{"id": "4679282", "revid": "67938104", "url": "https://it.wikipedia.org/wiki?curid=4679282", "title": "Via nova/Ddoje serenate", "text": "Via nova/Ddoje serenate \u00e8 un singolo di Mario Merola pubblicato nel 1971.\nStoria.\nIl disco, che contiene due cover di brani, \u00e8 un 45 giri inciso da Mario Merola.\nTracce.\nLato A\nLato B\nIncisioni.\nIl singolo fu inciso su 45 giri, con marchio Hello (HR 9069)."}
{"id": "4679285", "revid": "713168", "url": "https://it.wikipedia.org/wiki?curid=4679285", "title": "Corex", "text": "Il processo Corex \u00e8 un procedimento per la produzione di ghisa liquida. Al contrario di quanto avviene nel processo di produzione mediante altoforno, non \u00e8 necessario l'utilizzo di carbon coke e vengono pertanto meno i conseguenti limiti relativi al tipo di carbone impiegabile nel processo stesso.\nStoria.\nBase del processo Corex attuale \u00e8 il procedimento KR (Kohle-Reduktions-Process / riduzione con carbone), sviluppato negli anni '70 del novecento in Brasile da Ralph Weber. Il brevetto corrispondente viene acquistato nel 1978 da Willy Korf il quale invita l'allora VOEST-Alpine ad una partnership per sviluppare ulteriormente ed industrializzare tale processo.\nDopo il fallimento della Korf Stahl AG, tutti i diritti passano alla VOEST-Alpine e, dopo la suddivisione di quest'ultima, in seguito a ulteriori passaggi, alla VAI.\nIL primo impianto Corex commerciale viene installato presso la ISCOR in Sudafrica nel 1989 (capacit\u00e0 ca. 300.000 ton/anno). Nel frattempo sono messi in servizio con successo un impianto Corex presso la POSCO in Corea del Sud (600.000 ton/anno), un impianto presso Saldanha in Sudafrica e due impianti presso Jindal Steel in India. Due ulteriori impianti Corex vengono ordinati nel 1994 da Hanbo Steel in Corea, ma a causa del fallimento di quest'ultima non entreranno mai in servizio. Questi due impianti sono frattanto acquistati da Essar Steel e devono essere ricostruiti in India..\nNel novembre 2007 \u00e8 stato messo in servizio presso Baosteel, a Shanghai, l'impianto Corex che, con una capacit\u00e0 produttiva di 1,5 milioni di tonnellate annuali, detiene il record attuale nel mondo.. Successivamente \u00e8 stato ordinato dalla stessa Baosteel un ulteriore impianto Corex, entrato in servizio alla fine del 2011..\nProcesso produttivo.\nIl processo produttivo Corex si compone di due passaggi di riduzione a liquido (\"smelting-reduction\") che rendono possibile la produzione di ghisa a partire da carbone e minerale grezzi. Scopo del procedimento di riduzione sono, attraverso la combinazione con il processo di fusione, la gassificazione del carbone e la riduzione diretta della ghisa liquida, la cui qualit\u00e0 corrisponde a quella ottenibile da un processo tradizionale ad altoforno. \nLa riduzione a liquido combina il processo di riduzione diretta (pre-riduzione dell'ossido di ferro a ferro spugnoso) con un procedimento di fusione (riduzione finale). Il processo da' inoltre origine, in due fasi, ad aggregati separati. Per prima cosa i minerali di ferro sono ridotti a ferro spugnoso, nel secondo passo avviene la riduzione finale, la fusione e la carburazione fino all'ottenimento della ghisa. L'energia necessaria al processo di fusione \u00e8 fornita dalla gassificazione del carbone (semicoke, 'char'), mediante il quale si ottengono grandi quantit\u00e0 di monossido di carbonio e idrogeno, utilizzati poi come riducenti.\nPrincipio di base.\nIl minerale, sia in pezzatura che sinterizzato o pellettizzato, od una mescola di questi, viene reso metallico a circa il 90 % all'interno di un pozzo in controcorrente con idoneo gas di riduzione e trasportato tramite coclea in un predisposto fusore-gassificatore nel quale avvengono, assieme alla riduzione e fusione del ferro spugnoso, le necessarie reazioni metallurgiche nel metallo e nella scoria. Ghisa e scoria vengono poi spillate allo stesso modo di quanto avviene in altoforno. Analisi sulla scoria da Corex non hanno, in linea di principio, dato differenze rispetto alla scoria da altoforno.\nIl gas d'altoforno ottenuto dal pozzo di riduzione \u00e8 reso disponibile all'impiego energetico e metallurgico, con il nome di exportgas, dopo depurazione e raffreddamento in un impianto di lavaggio. L'exportgas Corex si caratterizza per il medio potere calorifico (Hu = 7.500-8.000\u00a0kJ/normal metri cubo) e l'elevata purezza (Polveri 5\u201310\u00a0mg/normal metri cubo).\nIl carbone viene immesso alla sommit\u00e0 del fusore-gassificatore. Dopo l'essiccamento ed il degasaggio di tale carbone si forma nel fusore-gassificatore un letto solido di semicoke (char). Nel focolare del fusore-gassificatore avviene il degasaggio del semicoke mediante ossigeno. Nella parte superiore del letto solido si formano ulteriori gas mediante pirolisi del carbone. Il risultante gas caldo ottenuto da questo processo (ca. 1.000\u00a0\u00b0C) consiste prevalentemente di CO e H2 ed \u00e8 carico di polveri sottili. Dopo raffreddamento e depolverizzazione (ciclone a caldo) questo gas grezzo viene immesso nel pozzo riduttore come agente riducente. La polvere abbattuta dal ciclone viene riportata nel fusore-gassificatore e l\u00ec ulteriormente degasata mediante estrazione con ossigeno.\nUtilizzo di residui e scarti.\nCos\u00ec come avviene nel processo altoforno, i residui e gli scarti metallurgici comunemente presenti in uno stabilimento siderurgico possono essere utilizzati nel processo Corex.\nAllo scopo sono idonei i materiali metallici, gli ossidi ed anche i materiali carboniosi. Ad esempio le polveri sottili e la scaglia di laminazione vengono bricchettate a freddo e successivamente utilizzate per alimentare il pozzo di riduzione. I fanghi provenienti dal lavaggio dei gas (ad esempio i gas provenienti dalla carica) vengono pellettizzati ed assieme a polvere di carbone immessi nel fusore-gassificatore. Anche i fanghi di processo possono essere reimmessi allo stesso modo. Il 10% del pellet transita direttamente attraverso l'alimentazione, allo scopo di evitare un accumulo di metalli pesanti. Il materiale non reimmesso nel processo Corex pu\u00f2 essere trattato con alcali o residui ricchi di zinco (ad esempio polveri di stabilimento) poich\u00e9 la capacit\u00e0 funzionale dell'impianto risulterebbe ridotta. Questo vale in analogia al processo altoforno."}
{"id": "4679286", "revid": "124191938", "url": "https://it.wikipedia.org/wiki?curid=4679286", "title": "Cesco Tomaselli", "text": "Giornalista e scrittore, fu per quasi quaranta anni inviato speciale del Corriere della Sera, descrivendo sulle pagine del quotidiano milanese i grandi eventi, soprattutto bellici, della prima met\u00e0 del Novecento. Sua la celebre corrispondenza che segu\u00ec le tragiche vicende della spedizione del dirigibile Italia comandato da Nobile nel 1928 e al cui disastro il Tomaselli scamp\u00f2 fortunosamente nella sua veste di unico inviato a bordo.\nBiografia.\nUfficiale volontario degli Alpini nella prima guerra mondiale, si unisce al Battaglione Vicenza meritandosi una medaglia d'argento e una medaglia di bronzo al valor militare.\nTerminato il conflitto, nel 1919, si laurea in Lettere e, assieme alla sua attivit\u00e0 di giovane poeta, comincia quella di giornalista; nel 1921 entra nel Gazzettino di Venezia e nel 1925 si sposta a Il Secolo di Milano dove rimane per breve tempo: in quello stesso anno, infatti, comincia la sua collaborazione, quasi quarantennale, come inviato speciale, al Corriere della Sera dove lavorer\u00e0 fino alla morte, improvvisa, nel novembre del 1963. \u00c8 stato testimone di importanti avvenimenti del novecento: il viaggio polare del Norge, la drammatica spedizione del dirgibile Italia, la campagna d'Etiopia e quella di Russia con l'8\u00aa Armata, la guerra civile spagnola, l'ascesa di Mao Zedong in Cina, il giro del mondo in aereo.\nA Cesco Tomaselli giornalista e inviato speciale \u00e8 dedicato il \"Premio Giornalistico \"Cesco Tomaselli\" e a Cesco Tomaselli uomo di montagna, Alpino e alpinista, \u00e8 dedicata la via ferrata Tomaselli che, nel gruppo di Fanis, nelle Dolomiti, sale la parete sud-ovest della Punta Fanes Sud.\n\"In occasione del 90\u00ba anniversario e per la prima volta dopo 90 anni, alcuni discendenti dell\u2019equipaggio del Dirigibile \u201cItalia\u201dsi sono recati ad agosto 2018 alla \u201cBase artica Dirigibile Italia\u201d di Ny Alesund, presso le isole Svalbard, per ricordare degnamente le imprese dei propri avi\"\".\""}
{"id": "4679287", "revid": "3791", "url": "https://it.wikipedia.org/wiki?curid=4679287", "title": "Kraft di Hohenlohe-Langenburg", "text": ""}
{"id": "4679288", "revid": "281944", "url": "https://it.wikipedia.org/wiki?curid=4679288", "title": "Francesco Ugo Tomaselli", "text": ""}
{"id": "4679289", "revid": "1048993", "url": "https://it.wikipedia.org/wiki?curid=4679289", "title": "Bryan Herta Autosport", "text": "Bryan Herta Autosport (conosciuta come Barracuda Racing per motivi commerciali) \u00e8 una squadra di corse automobilistiche statunitense che compete principalmente nella IndyCar Series e solo occasionalmente nella Firestone Indy Lights Series. \u00c8 di propriet\u00e0 dell'ex pilota IndyCar Bryan Herta e dell'ingegnere di pista Steve Newey. La squadra ha vinto la prestigiosa 500 Miglia di Indianapolis nel 2011 con il pilota Dan Wheldon morto in un incidente durante il gran premio di Las Vegas lo stesso anno.\nIl team nacque nel 2009 e fece il suo ingresso ufficiale nel mondo delle corse a partire dal 2010. L'esordio avvenne nel gran premio della 500 Miglia di Indianapolis col pilota colombiano Sebasti\u00e1n Saavedra. L'auto Honda con telaio Dallara concluse la gara al 16\u00ba posto.\nNel 2011 il team ha ingaggiato i piloti Dan Wheldon e Alex Tagliani ma sar\u00e0 dall'anno successivo, il 2012, che il team prender\u00e0 parte all'intero campionato di IndyCar Series. La nuova Dallara DW12 motorizzata Lotus e poi Honda, partecip\u00f2 a 14 dei 15 grand premi in programma. Il pilota ufficiale del team, Alex Tagliani, riusc\u00ec ad ottenere come miglior prestazione un 5\u00ba posto sul circuito di Edmonton in Canada.\nAnche per il 2013 il team conferma come unico pilota della squadra Alex Tagliani, il pilota che nel 2001 sul circuito del Lausitzring fu coinvolto nell'incidente con Alex Zanardi che cost\u00f2 l'amputazione delle gambe al pilota italiano."}
{"id": "4679290", "revid": "61051", "url": "https://it.wikipedia.org/wiki?curid=4679290", "title": "Aeroporto di Metz-Nancy-Lorena", "text": ""}
{"id": "4679292", "revid": "1494169", "url": "https://it.wikipedia.org/wiki?curid=4679292", "title": "Costante (disambigua)", "text": ""}
{"id": "4679293", "revid": "729019", "url": "https://it.wikipedia.org/wiki?curid=4679293", "title": "Strada dell'Atlantico", "text": "La Atlanterhavsveien (traducibile come Strada dell'Atlantico) \u00e8 un tratto di strada lungo circa 8 chilometri compreso tra le citt\u00e0 norvegesi di Kristiansund e Molde. \u00c8 costruito su diversi isolotti e scogli, che sono collegati da strade rialzate, viadotti e otto ponti, il pi\u00f9 importante dei quali \u00e8 il ponte di Storseisundet.\nDescrizione.\nIl percorso \u00e8 stato originariamente proposto come una linea ferroviaria salvo poi abbandonare l'idea. La costruzione \u00e8 iniziata il 1\u00ba agosto 1983 ed \u00e8 stata terminata il 7 luglio 1989. Il costo dell'opera \u00e8 stato di 122 milioni di corone norvegesi, di cui il 25 per cento \u00e8 stato finanziato con i pedaggi e il resto da contributi pubblici; il pedaggio \u00e8 stato rimosso dal 1999, quando i costi ormai erano stati coperti.\nNel 2005 \u00e8 stata eletta \"Costruzione norvegese del secolo\". Il quotidiano inglese The Guardian la segnal\u00f2 nel 2006 come miglior viaggio su strada.\nPericolosit\u00e0.\n\u00c8 stata classificata come la strada pi\u00f9 pericolosa al mondo. Tale giudizio dipende dal fatto che, in caso di avverse condizioni meteo, il forte vento e le forti mareggiate rendono estremamente impegnativa la guida. La pericolosit\u00e0 dell'opera viaria \u00e8 stata denunciata dagli abitanti del luogo alla pubblica amministrazione norvegese, senza che ci\u00f2 portasse ad alcuna modifica dell'infrastruttura."}
{"id": "4679294", "revid": "486946", "url": "https://it.wikipedia.org/wiki?curid=4679294", "title": "AC Liguria", "text": ""}
{"id": "4679302", "revid": "729019", "url": "https://it.wikipedia.org/wiki?curid=4679302", "title": "Armando Ravaglioli", "text": "Gli esordi nei GUF.\nIscrittosi all'Universit\u00e0 di Bologna, nel 1939 Ravaglioli ricopr\u00ec l'incarico i responsabile culturale del Gruppo Universitario Fascista di Forl\u00ec. In questo periodo riusc\u00ec a fondare la nuova rivista \"Via Consolare\" che affrontasse tematiche artistiche e culturali. Diffusa inizialmente solo in Romagna, in seguito si espanse in numerose altre citt\u00e0 e su iniziativa di Ravaglioli vi furono cooptati a Roma numerosi studenti che operavano anch'essi nei GUF e a Milano un giovane Paolo Grassi a cui si aggiunse poi Giovanni Testori.\nLa diffusione di \"Via consolare\" si rafforz\u00f2 costantemente tanto che si decise di stamparla direttamente a Milano e fu lo stesso Grassi e trovare la tipografia di via Poerio 13, ma con l'inizio della guerra \"Via Consolare\" nel marzo 1941 perse gran parte dei propri collaboratori che partirono volontari in guerra come lo stesso Ravaglioli che fu inviato presso la Cecchignola a Roma per l'addestramento in artiglieria. A Roma Ravaglioli approfond\u00ec i rapporti con il gruppo romano di redattori mentre si allentarono i rapporti con il gruppetto milanese di Grassi. Nello stesso periodo inizi\u00f2 a farsi conoscere un giovanissimo Giovanni Testori che vista la giovane et\u00e0 non poteva essere richiamato per la leva.\nOperando sempre da Roma Ravaglioli convinse la dirigenza del Guf a costituire una nuova rivista che fosse l'organo ufficiale dei \"cine-teatri-radio Guf d'Italia\". La nuova rivista di cui Ravaglioli divenne fin dall'inizio direttore esord\u00ec nel dicembre con il nome di \"Spettacolo\" cui fu poi affiancato anche il nome di \"Via Consolare\". Dopo la laurea Ravaglioli fu spostato a Napoli per seguire il corso ufficiali continuando ad inviare recensioni al caporedattore della rivista Walter Ronchi. Nel frattempo il Guf di Forl\u00ec decise di creare un nuovo mensile che fosse legato al territorio \"Pattuglia di punta\", poi semplicemente \"Pattuglia\" e che nel primo semestre 1942 ottenne respiro nazionale provocando la crisi di \"Spettacolo-Via Consolare\" che ebbe difficolt\u00e0 ad uscire.\nAl termine dell'addestramento Ravaglioli fu inviato in Grecia al seguito delle truppe d'occupazione ove rimase fino all'armistizio dell'8 settembre.\nPreso prigioniero dai tedeschi si rifiut\u00f2 di aderire alla Repubblica Sociale Italiana rimanendo in campo di prigionia fino al termine della guerra.\nRimasto invalido fu decorato con due Croci di guerra al merito militare.\nEra il padre dell'ex deputato della Democrazia Cristiana Marco Ravaglioli, anch'esso giornalista.\nIl dopoguerra.\nNel 1958 fu chiamato dal nuovo sindaco democristiano di Roma Urbano Cioccetti per gestire l'ufficio stampa del Comune. In questa veste fu anche direttore della rivista Capitolium.\nA partire dal 1966 si batt\u00e9 per ripristinare la festivit\u00e0 del \"Natale di Roma\" che istituita dal regime fascista era stata abolita nel 1945."}
{"id": "4679306", "revid": "136801", "url": "https://it.wikipedia.org/wiki?curid=4679306", "title": "Billie Jean Moffitt", "text": ""}
{"id": "4679307", "revid": "155634", "url": "https://it.wikipedia.org/wiki?curid=4679307", "title": "Australian Championships 1965 - Doppio femminile", "text": "Margaret Smith Court e Lesley Turner hanno battuto in finale Robyn Ebbern e Billie Jean Moffitt 1-6, 6-2, 6-3."}
{"id": "4679311", "revid": "767487", "url": "https://it.wikipedia.org/wiki?curid=4679311", "title": "Preproinsulina", "text": "La preproinsulina \u00e8 il prodotto di traduzione primario del gene \"INS.\" \u00c8 un peptide costituito in lunghezza da 110 amminoacidi. Dalla preproinsulina, per rimozione della sequenza segnale, costituita da 24 residui amminoacidici e legata all'amminoacido N-terminale, si forma la proinsulina."}
{"id": "4679314", "revid": "729019", "url": "https://it.wikipedia.org/wiki?curid=4679314", "title": "Linea Sasebo", "text": "La \u00e8 una linea ferroviaria regionale dell'isola del Ky\u016bsh\u016b, in Giappone, gestita dalla JR Kyushu, e collega le stazioni di Hizen-Yamaguchi, nella prefettura di Saga a quella di Sasebo, nella prefettura di Nagasaki. Molti treni provengono da Fukuoka via la linea principale Nagasaki.\nTraffico.\nServizi passeggeri.\nLa linea Sasebo \u00e8 utilizzata sia da servizi locali che a lunga percorrenza. Per quanto riguarda gli Espressi limitati provenienti da Fukuoka, sulla linea circola il \"Midori\" (Hakata - Sasebo) e lo \"Huis Ten Bosch\" (Hakata - Huis Ten Bosch), che fino alla stazione di Haiki circolano accoppiati.\nIl traffico locale \u00e8 costituito da treni che fermano in tutte le stazioni (incluso il rapido \"Seaside Liner\") con meno di una decina di coppie al giorno. Durante il periodo dell'Obon \u00e8 presente anche un treno speciale per il mercato della ceramica di Arita, che effettua fermate selezionate lungo il percorso.\nTraffico merci.\nFino al 1996 la linea vedeva anche traffico di treni merci, sospeso in seguito e sostituito con trasporto su gomma."}
{"id": "4679323", "revid": "61406682", "url": "https://it.wikipedia.org/wiki?curid=4679323", "title": "Lake Placid 3", "text": ""}
{"id": "4679324", "revid": "1228162", "url": "https://it.wikipedia.org/wiki?curid=4679324", "title": "Konrad zu Hohenlohe-Schillingsf\u00fcrst", "text": "Dal 1905 al 1906 fu Governatore Generale di Trieste. Fu poi per un breve periodo di tempo primo ministro dell'Austria nel 1906. Ritorn\u00f2 poi nel 1909 come Governatore a Trieste dove rimase fino al 1915. Nei primi giorni del febbraio del 1915 torn\u00f2 a Vienna quale Presidente della Corte superiore dei Conti. Partito nel marzo dello stesso anno per il fronte russo con la Wiener Landwehrdivision, fu poi ministro dell'interno dal settembre del 1915 all'ottobre del 1916, per alcune settimane nel dicembre 1916 fu poi ministro delle finanze e per alcuni giorni nel febbraio del 1917 fu nuovamente Ministro dell'Interno. Dal marzo 1917 al 1918 fu Obersthofmeister (Sovraintendente della casa imperiale e dei beni della corona) per l'ultimo Imperatore, Carlo I d'Asburgo. \nNel 1888 il principe Konrad spos\u00f2 la contessa Franziska von Sch\u00f6nborn-Buchheim (1866-1937). Uno dei loro sei figli, la principessa Franziska zu Hohenlohe-Waldenburg-Schillingsf\u00fcrst (1897-1989), divenne cognata dell'allora arciduca Carlo Francesco d'Austria, ultimo imperatore d'Austria."}
{"id": "4679326", "revid": "1702319", "url": "https://it.wikipedia.org/wiki?curid=4679326", "title": "Chiesa di Santa Caterina d'Alessandria (Buguggiate)", "text": "L'oratorio di Santa Caterina d'Alessandria \u00e8 un edificio quattrocentesco situato sul territorio del comune di Buguggiate, in provincia di Varese e arcidiocesi di Milano. L'oratorio ospita due cicli di affreschi risalenti al Cinquecento.\nL'edificio.\nMeglio conosciuto come \"chiesina di Erbamolle\", l'oratorio, dedicato a santa Caterina d'Alessandria vergine e martire, sorge a Buguggiate, nella frazione di Erbamolle: pendio che occupa il fianco nord-occidentale della collina di Montalbo al confine con Azzate e Brunello.\nL'edificio, la cui costruzione \u00e8 anteriore al 1498, \u00e8 composto da una navata a pianta rettangolare di 3,80 x 6,25 metri, coperta da un tetto a due spioventi, e un'abside con copertura a volta, anch'essa quadrangolare, di 2,75 x 3,70 metri. La sacrestia, il campaniletto insieme alla sopraelevazione delle murature d'ambito sono modifiche operate tra il XVII e il XVIII.\nAffreschi interni.\nIl lato nord all'interno dell'oratorio \u00e8 interessato da una serie di affreschi, dei quali il primo da sinistra rappresenta san Vittore a cavallo, seguito da sant'Antonio abate, una Vergine col Bambino, santa Caterina (da cui l'oratorio prende il nome), oltre alle raffigurazioni di san Rocco e una santa monaca.\nLa data 1504, dipinta sulla cornice del san Vittore a Cavallo, indica l'anno di produzione degli affreschi. Tutto il ciclo \u00e8 attribuito alla mano di un unico autore anonimo. Nonostante manchino testimonianze scritte, tuttavia, la paternit\u00e0 degli affreschi \u00e8 attribuita a Galdino da Varese e la sua scuola.\nL'attribuzione \u00e8 resa possibile a partire dall'analisi comparata degli affreschi di Erbamolle con altre produzioni locali firmate da Galdino. In particolare il ciclo della chiesa di San Gottardo a Cannobio e, con ancora pi\u00f9 evidenza, gli affreschi della chiesa di Santo Stefano al cimitero di Bizzozero: \u00abLe bocche piccole e corrucciate, i menti tondi e prominenti, i capelli ad anelli, ma soprattutto colpisce quel modo netto e incisivo di segnare i contorni bloccando le figure e quell'insistenza nella decorazione, che sono tipici del pittore varesino o della sua bottega\u00bb.\nLa committenza di tutti gli affreschi della chiesina \u00e8 attribuita alla nobile famiglia che fece edificare, inizialmente ad uso privato, l'intero edificio.\nDel ciclo, \u00abprimo a chi entra si presenta San Vittore a Cavallo\u00bb, l'affresco dalle dimensioni pi\u00f9 importanti.\nL'immagine di san Vittore, ritto sulle staffe, in armatura quattrocentesca, senz'armi, tiene con la destra uno stendardo bianco crociato di rosso cupo, simbolo della sua fedelt\u00e0 al cristianesimo. Esce in parte dall'iconografia pi\u00f9 classica, che lo vuole nell'atto di reggere la palma del martirio. Pur provenendo dalla Mauritania, Vittore \u00e8 ritratto con la pelle bianca, caratteristica non certo unica nell'iconografia del martire sul territorio prealpino, basti pensare alle opere di fine seicento di Salvatore Bianchi nella basilica di San Vittore a Varese e nella volta della stessa basilica dipinta da Ghisolfi e Raghetti alcuni anni prima, o ancora, nell'affresco cinquecentesco del battistero varesino di San Giovanni.\nLa figura \u00e8 armonica e pulita, in essa Galdino riesce ad abbozzare dinamismo nell'elaborato stendardo crociato e nel cavallo, pur essendo quest'ultimo in una condizione di equilibrio impossibile, avendo entrambe le zampe sinistre alzate nel trotto e dal capo troppo piccolo.\nIl bianco del cavallo, inframezzato dalle bardature marroni, \u00e8 il colore dominante dell'affresco, che prosegue nell'armatura e nella bandiera. Al centro dell'opera emergono invece i colori caldi del corsetto damascato ocra con rifiniture in marrone. Sul petto poi, spicca ancora una volta il bianco nel diadema a croce, la cui presenza \u00e8 ritenuta inusuale.\nLo sfondo \u00e8 simile a quello di tutte le altre opere interne: privo di prospettiva, se non appena abbozzata nel muretto, e una cornice verde nella quale si apre una monocromia in tinta chiara.\nAffreschi esterni.\nGli affreschi della facciata si sono conservati con pi\u00f9 difficolt\u00e0 rispetto al ciclo interno. Complice la sopraelevazione delle murature d'ambito che ha lasciato gli affreschi esterni prive della protezione garantita dagli spioventi del tetto una volta che questo venne rialzato.\nIl degrado assai vistoso non solo degli affreschi ma dell'edificio stesso dettero il via a proposte di restauro, in particolare una del novembre 1989, vista e approvata dal Comitato promotore per il restauro di Santa Caterina in Erbamolle. I lavori ebbero tuttavia luogo nel 1996. Degli affreschi esterni sono rimaste solo le sagome dei personaggi, identificabili nell'iconografia grazie a fotografie.\nL'autore dell'intero ciclo \u00e8 stato identificato, come per i lavori dell'interno, nello stesso Galdino; la data 1498 (non pi\u00f9 leggibile) posta sull'architrave del portone ha suggerito l'anno di produzione del ciclo. L'affresco pi\u00f9 vistoso raffigura san Cristoforo, di notevole dimensione rispetto agli altri, 320 x 95 centimetri. \u00c8 raffigurato con il bastone in fiore e con il piccolo Ges\u00f9 sulle spalle mentre gli afferra una ciocca di capelli."}
{"id": "4679328", "revid": "767487", "url": "https://it.wikipedia.org/wiki?curid=4679328", "title": "Chan Chaya", "text": "Carriera.\nNazionale.\nCon la Nazionale cambogiana ha esordito nel 2007 e ha disputato una partita di qualificazione ai Mondiali 2010."}
{"id": "4679330", "revid": "984922", "url": "https://it.wikipedia.org/wiki?curid=4679330", "title": "Keo Kosal", "text": "Carriera.\nNazionale.\nCon la Nazionale cambogiana ha esordito nel 2006 e ha disputato una partita di qualificazione ai Mondiali 2010."}
{"id": "4679332", "revid": "1573940", "url": "https://it.wikipedia.org/wiki?curid=4679332", "title": "Andrej Ippolitovi\u010d Vil'kickij", "text": "Biografia.\nNato nel governatorato di Minsk, si \u00e8 laureato presso l'Accademia Navale Kuznetsov di San Pietroburgo, nel 1880, con specializzazione in idrografia.\nNel 1887 ha condotto studi sulla gravit\u00e0 nella Novaja Zemlja. Tra il 1894 e il 1901, ha esplorato e supervisionato gli studi idrografici alla foce del Pe\u010dora e dell'Enisej, nel golfo dello Enisej, nel golfo dell'Ob' e nel mare di Kara meridionale.\nDal 1907 \u00e8 stato a capo del dipartimento idrografico del Ministero della Marina ed \u00e8 stato nominato nel 1909 ammiraglio di squadra e, nel 1912, su sua iniziativa \u00e8 stato istituito uno speciale corpo idrografico. Vil'kickij ha dedicato la sua vita alla sicurezza della navigazione; ha stabilito le modalit\u00e0 di calcolo dell'idrogramma di deflusso e la pubblicazione di grafici. Sotto la sua guida, \u00e8 stato sviluppato il piano trentennale idrografico per tutti i mari della Russia e il piano decennale per la costruzione di fari. Gli studi di Vil'kickij sono stati di grande importanza per la marina russa. \u00c8 stato insignito degli ordini di San Stanislao, di San Vladimiro (di III classe), e di Sant'Anna (di III classe).\nSuo figlio Boris Vil'kickij \u00e8 stato anch'egli un noto esploratore, cartografo e geodeta.\nLuoghi dedicati.\nPortano il nome di Vil'kickij in onore di Andrej Ippolitovi\u010d e del figlio Boris Andreevi\u010d:"}
{"id": "4679333", "revid": "767487", "url": "https://it.wikipedia.org/wiki?curid=4679333", "title": "Sam Minar", "text": "Carriera.\nClub.\nCon il Khemara ha preso parte a partite di AFC Challenge Cup e Coppa del Presidente dell'AFC.\nNazionale.\nHa esordito in Nazionale nel 2006."}
{"id": "4679334", "revid": "834", "url": "https://it.wikipedia.org/wiki?curid=4679334", "title": "Fanagalo", "text": ""}
{"id": "4679337", "revid": "61406912", "url": "https://it.wikipedia.org/wiki?curid=4679337", "title": "NFL - National Football League", "text": ""}
{"id": "4679339", "revid": "729019", "url": "https://it.wikipedia.org/wiki?curid=4679339", "title": "51st (Highland) Infantry Division", "text": "La 51st (Highland) Infantry Division fu una divisione di fanteria del British Army. Costituita nel 1908, prese parte alla prima guerra mondiale combattendo sul fronte occidentale e venendo sciolta nel 1919; ricostruita nel 1938 come parte della Territorial Force, prese parte alla seconda guerra mondiale combattendo in Francia, nel teatro del Mediterraneo e poi di nuovo in Normandia, venendo infine sostanzialmente disattivata al termine del conflitto.\nLa sua eredit\u00e0 \u00e8 portata avanti dalla 51 (Scottish) Brigade, l'unit\u00e0 del British Army attualmente responsabile della guarnigione della Scozia.\nStoria.\nSeconda guerra mondiale.\nCome parte della British Expeditionary Force, la divisione fu inviata in Francia nel gennaio del 1940, per poi partecipare alle operazioni contro l'invasione tedesca del maggio seguente; l'unit\u00e0 fu quasi completamente annientata durante la campagna, tanto che l'intero organico della 9th (Highland) Infantry Division (unit\u00e0 di seconda schiera del Territorial Army) fu utilizzato per ricostruire la 51st Division nell'agosto del 1940.\nInviata in Egitto, nell'ottobre del 1942 la divisione partecip\u00f2 alla seconda battaglia di El Alamein, scontro decisivo nell'ambito dello scenario nordafricano della seconda guerra mondiale, durante la quale ebbe il compito di sfondare la linea dei \"giardini del diavolo\" (una linea di sbarramento di mine applicati dagli italo-tedeschi). La divisione sfond\u00f2 le difese italo-tedesche il 2 novembre assieme alla 9\u00aa Divisione australiana, subendo la maggior parte delle perdite (quasi 7.000 tra morti, feriti e dispersi) a causa dei campi minati; successivamente tent\u00f2 l'inseguimento dell'Afrika Korps tedesco, che tuttavia nei pressi di Fuka riusc\u00ec a fuggire. A met\u00e0 del 1943 la divisione insegu\u00ec l'Afrika Korps attraverso la Libia e la Tunisia.\nDopo i successi del Nordafrica la 51st Division ebbe il compito, assieme ad altre divisioni, di invadere la Sicilia (Sbarco in Sicilia) inquadrata nel XXX Corpo d'armata dell'8\u00aa Armata britannica.\nLa divisione viene chiamata anche per l'invasione della Normandia nel giugno del 1944, inquadrata nel XXI Corpo d'armata britannico; la divisione partecip\u00f2 poi alla fallimentare operazione Perch e la conquista della cittadina di Caen. Successivamente combatt\u00e9 con le forze canadesi della First Canadian Army durante l'operazione Totalise (agosto 1944) e poi ancora lungo la costa settentrionale della Francia; dopo la cattura di Le Havre (operazione Astonia), prese parte alla battaglia della Schelda (ottobre 1944) e svolse compiti secondari durante l'offensiva delle Ardenne. Nel febbraio del 1945 perse parte all'operazione Veritable, per poi partecipare all'attraversamento del Reno nel marzo seguente (operazione Plunder) concludendo il conflitto nella zona di Bremerhaven.\n\"The 51st (Highland) Division's Farewell to Sicily\".\nLo scozzese Hamish Henderson, membro degli Int Corps britannici, aveva partecipato alla Campagna del Nordafrica e poi, insieme alla 51\u00aa Divisione, si era mosso, nell'ambito della sbarco in Sicilia, alla volta della Sicilia. Dopo la liberazione di Messina (16-17 agosto 1943), la 51\u00aa divisione fu posta a presidiare il Messinese. Nei giorni di settembre in cui si organizzava il rientro degli scozzesi a casa (via mare, perch\u00e9 la via italiana era bloccata), il capitano Henderson si trovava nei pressi di Linguaglossa, quando ud\u00ec intonare da membri della 153\u00aa brigata le note di \"Farewell to the Creeks\", un motivo per cornamusa scozzese scritto intorno al 1915 dal Pipe Major James Robertson (1886-1961). Sulla base di questa musica, Henderson scrisse le parole del brano che prender\u00e0 il nome di \"The 51st (Highland) Division's Farewell to Sicily\" (brano conosciuto con vari titoli, tra cui \"Banks of Sicily\"). Bob Dylan ha affermato che per la sua canzone \"The Times They Are a-Changin\"' ha preso ispirazione dalla composizione di Henderson."}
{"id": "4679342", "revid": "224230", "url": "https://it.wikipedia.org/wiki?curid=4679342", "title": "Giuseppe I del Sacro Romano Impero", "text": ""}
{"id": "4679344", "revid": "599013", "url": "https://it.wikipedia.org/wiki?curid=4679344", "title": "Hartmut Heidemann", "text": "Carriera.\nClub.\nHa speso l'intera carriera nella massima serie del campionato tedesco con il Duisburg (fino al 1966 denominato Meidericher).\nNazionale.\nIn Nazionale ha giocato 3 partite, due nel 1966 e l'ultima nel 1968."}
{"id": "4679345", "revid": "224230", "url": "https://it.wikipedia.org/wiki?curid=4679345", "title": "Carlo VI del Sacro Romano Impero", "text": ""}
{"id": "4679346", "revid": "224230", "url": "https://it.wikipedia.org/wiki?curid=4679346", "title": "Carlo VII del Sacro Romano Impero", "text": ""}
{"id": "4679348", "revid": "729019", "url": "https://it.wikipedia.org/wiki?curid=4679348", "title": "Lingue zamuco", "text": "Le lingue zamuco sono una famiglia di lingue native americane parlate in Bolivia e Paraguay.\nDistribuzione geografica.\nLe lingue zamuco sono parlate da circa 6.000 persone stanziate nel Gran Chaco, tra Bolivia e Paraguay.\nClassificazione.\nLa famiglia linguistica zamuco \u00e8 composta da:\nA queste due lingue bisogna aggiungere anche l'antico zamuco, lingua parlata nel XVIII secolo nella riduzione gesuitica di \"San Ignacio de Samucos\" ed oggi estinta. Tale lingua \u00e8 molto simile all'ayoreo, anche se probabilmente l'ayoreo non discende direttamente dall'antico zamuco. Studi linguistici e genetici confermano la parentela tra le lingue zamuco.\nSistema di scrittura.\nPer la scrittura viene utilizzato l'alfabeto latino.\nPeculiarit\u00e0 linguistiche.\nLe lingue zamuco si caratterizzano per la presenza di strutture sintattiche paraipotattiche, tipologicamente rare, ma documentate una fase arcaica dell'italiano e di altre lingue romanze. Tale caratteristica \u00e8 presente anche in altre lingue del Chaco che non hanno alcuna relazione genetica con le lingue zamuco, il che lascia supporre che la paraipotassi costituisca un tratto areale."}
{"id": "4679349", "revid": "47767", "url": "https://it.wikipedia.org/wiki?curid=4679349", "title": "Gaiserico", "text": ""}
{"id": "4679350", "revid": "767487", "url": "https://it.wikipedia.org/wiki?curid=4679350", "title": "Rudolf Nafziger", "text": "Carriera.\nClub.\nHa giocato nel campionato tedesco, svizzero e austriaco.\nNazionale.\nIn nazionale ha giocato una partita, nel 1965."}
{"id": "4679351", "revid": "110157", "url": "https://it.wikipedia.org/wiki?curid=4679351", "title": "Campionato europeo di pallavolo femminile 2015", "text": "Il campionato europeo di pallavolo femminile 2015 si \u00e8 svolto dal 26 settembre al 4 ottobre 2015 ad Apeldoorn, Eindhoven e Rotterdam, nei Paesi Bassi, e ad Anversa, in Belgio: al torneo hanno partecipato sedici squadre nazionali europee e la vittoria finale \u00e8 andata per la sesta volta, la seconda consecutiva, alla .\nQualificazioni.\nAl torneo hanno partecipato: le nazionali dei due paesi organizzatori, le prime cinque nazionali classificate al campionato europeo 2013 (in questo caso si \u00e8 qualificata la sesta classificata in quanto il , terzo nella precedente edizione, \u00e8 gi\u00e0 qualificato come paese organizzatore) e nove nazionali qualificate tramite il torneo di qualificazione.\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase le prime tre classificate di ogni girone hanno acceduto alla fase finale, strutturata in ottavi di finale (a cui hanno partecipato le seconde e le terze classificate di ogni girone), quarti di finale, semifinali, finale per il terzo posto e finale.\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nTorneo.\nFase a gironi.\nI gironi sono stati sorteggiati il 12 novembre 2014 ad Anversa.\nGirone A.\nClassifica.\nLegenda:\nGirone B.\nClassifica.\nLegenda:\nGirone C.\nClassifica.\nLegenda:\nGirone D.\nClassifica.\nLegenda:\nPodio.\nCampione.\nRussia(Sesto titolo)\nSecondo posto.\nPaesi Bassi\nT erzo posto.\nSerbia"}
{"id": "4679352", "revid": "110157", "url": "https://it.wikipedia.org/wiki?curid=4679352", "title": "Lingua chamacoco", "text": "La lingua chamacoco \u00e8 una lingua zamuco parlata in Paraguay.\nDistribuzione geografica.\nSecondo \"Ethnologue\", nel 2007 si contavano 1.800 locutori di chamacoco, stanzati nel dipartimento dell'Alto Paraguay.\nClassificazione.\nIl chamacoco fa parte della famiglia linguistica zamuco, che include anche l'ayoreo e l'antico zamuco, lingua parlata nel XVIII secolo nella riduzione gesuitica di San Ignacio de Samucos ed oggi estinta. Tale lingua \u00e8 molto simile all'ayoreo, anche se probabilmente l'ayoreo non discende direttamente dall'antico zamuco.\nBench\u00e9 ayoreo e chamacoco condividano soltanto il 30% del loro lessico, studi linguistici hanno mostrato notevoli somiglianze morfologiche tra queste lingue e, in particolare, che molte eccezioni in una lingua corrispondono ad una regolarit\u00e0 nell'altra. Inoltre, la comparazione con l'antico zamuco ha fatto emergere elementi morfologici che sono conservati in antico zamuco e in chamacoco, ma non in ayoreo.\nStudi genetici confermano sia la parentela tra gli Ayoreo e i Chamacoco, sia la loro diversit\u00e0 nei confronti delle altre popolazioni della zona. Anche nell'organizzazione sociale e nella cultura materiale si possono notare somiglianze tra Ayoreo e Chamacoco, ma si segnalano differenze in ambito religioso.\nSistema di scrittura.\nPer la scrittura viene utilizzato l'alfabeto latino. Il sistema di trascrizione pi\u00f9 usato \u00e8 quello stabilito da Ulrich &amp; Ulrich in collaborazione con la comunit\u00e0 chamacoco tra la fine degli anni '80 e l'inizio degli anni '90.\nStruttura linguistica.\nIl chamacoco ha sei timbri vocalici (/a e i o u \u0268/) senza considerare la nasalit\u00e0 e la lunghezza. Morfologicamente parlando \u00e8 una lingua fusiva.\nNomi e aggettivi si flettono per numero (singolare e plurale) e genere (maschile e femminile). La morfologia nominale mostra inoltre una distinzione tra una \u201cforma base\u201d, originariamente usata in funzione predicativa, una \u201cforma piena\u201d, usata in funzione argomentale, e una \u201cforma indeterminata\u201d, usata per un referente non specifico.\nCome tutte le lingue del Chaco, il chamacoco distingue tra nomi che hanno una flessione possessiva (\u201cnomi possedibili\u201d) e nomi che ne sono privi (\u201cnomi non possedibili\u201d). Nei primi il possessore \u00e8 marcato da un prefisso, mentre per i secondi la lingua aveva, come in ayoreo, un sistema di classificatori possessivi che \u00e8 andato in gran parte perduto.\nIl chamacoco \u00e8 una lingua a preminenza modale, in cui il verbo non esprime n\u00e9 tempo n\u00e9 aspetto, ma mostra una distinzione tra realis e irrealis. Nel verbo e nei pronomi personali si pu\u00f2 osservare un contrasto tra prima persona inclusiva e esclusiva, che \u00e8 assente nelle altre lingue zamuco.\nL'ordine prototipico dei costituenti \u00e8 SVO nelle frasi ed NA e GN nel sintagma nominale. In sintassi la lingua si caratterizza per la presenza di rare strutture paraipotattiche, documentate anche in ayoreo e in altre lingue del Chaco, nonch\u00e9 in italiano antico e in altre lingue romanze.\nStudi linguistici.\nI primi studi sul chamacoco si devono all'esploratore e fotografo italiano Guido Boggiani.\nSituazione sociolinguistica.\nIl chamacoco si divide in due dialetti: ebitoso e tomaraho. Bench\u00e9 i Chamacoco utilizzino ancora la propria lingua in famiglia e nelle loro comunit\u00e0, essa \u00e8 continuamente sottoposta alla pressione esercitata dallo spagnolo, dal guaran\u00ec e dal portoghese. L'intenso contatto linguistico che l'ebitoso ha avuto con lo spagnolo ha portato alla perdita di alcune strutture sintattiche autoctone e all'introduzione di numerosi prestiti dallo spagnolo, che tendono, a poco a poco, a sostituire il lessico originario. Al contrario, il tomaraho mantiene alcune caratteristiche arcaiche non pi\u00f9 osservabili in ebitoso."}
{"id": "4679353", "revid": "2117439", "url": "https://it.wikipedia.org/wiki?curid=4679353", "title": "Cristo nella tempesta sul mare di Galilea", "text": "Cristo nella tempesta sul mare di Galilea (o anche solo Tempesta sul mare di Galilea) \u00e8 un dipinto a olio su tela realizzato nel 1633 dal pittore olandese Rembrandt van Rijn e custodito nell'Isabella Stewart Gardner Museum di Boston fino al suo furto, avvenuto il 18 marzo 1990.\nIl dipinto raffigura il miracolo di Ges\u00f9 che calma le acque durante una tempesta nel mare di Galilea secondo la descrizione del Vangelo di Marco.\n\u00c8 l'unico paesaggio marino dipinto da Rembrandt ed \u00e8 un'opinione abbastanza diffusa che l'unica figura che guarda verso l'osservatore sia un autoritratto dell'autore stesso.\nFurto.\nIl 18 marzo 1990 due persone vestite da agenti di polizia riuscirono a entrare nell'Isabella Stewart Gardner Museum, legare le guardie e rubare il Rembrandt insieme con altre 12 opere d'arte per un valore stimato approssimativamente in 500 milioni di dollari, compiendo di fatto il pi\u00f9 importante furto di opere d'arte della storia degli Stati Uniti.\nRiferimenti nella cultura di massa.\nIl dipinto di Rembrandt e il relativo furto sono citati all'inizio del film \"In trance\" di Danny Boyle del 2013.\nIn \"The Blacklist\", episodio \"Gina Zanetakos (No. 152)\" (stagione 1, episodio 6), Raymond Reddington possiede il quadro Cristo nella tempesta sul mare di Galilea e sta organizzando la vendita per un acquirente per il giorno del matrimonio del compratore. Nello stesso telefilm il dipinto viene di nuovo nominato nell'episodio \"Greyson Blaise\" (stagione 5, episodio 2), nel quale il protagonista usa il capolavoro per attirare il cattivo di turno nella trappola dell'FBI. \nIl dipinto \u00e8 nella copertina del libro, \"Against the Gods: The Remarkable Story of Risk\" di Peter L. Bernstein.\nIl dipinto \u00e8 nella copertina dell'album \"The Struggle\", il terzo album in studio di Tenth Avenue North.\nIl dipinto appare nel videogioco \"BioShock Infinite\", appeso al muro. \nIn \"Venture Brothers\" Phantom Limb sta vendendo il dipinto a un mafioso che si lamenta perch\u00e9 voleva la Mona Lisa. Limb spiega che il Rembrandt non \u00e8 solo una pittura migliore ma pi\u00f9 economica per la grandezza. \nIl dipinto viene mostrato appeso senza la cornice nell'episodio 3 di \"Batman: The Telltale Series\" nell'appartamento di Selina Kyle (Catwoman).\nIl dipinto viene mostrato nell'episodio 2 della prima stagione di \"Iron Fist\" nell'attico del presunto morto Harold Meschini.\nUn falso del dipinto \u00e8 al centro di una truffa in alcuni episodi della terza stagione di Sneaky Pete."}
{"id": "4679355", "revid": "767487", "url": "https://it.wikipedia.org/wiki?curid=4679355", "title": "Jos\u00e9 Castulo Zeled\u00f3n", "text": "Biografia.\nEra figlio di Don Manuel Zeled\u00f3n, governatore del distretto di San Jos\u00e9. Jos\u00e9 inizi\u00f2 precocemente ad interessarsi degli uccelli e fu formato all'Ornitologia dal naturalista e medico tedesco Alexander von Frantzius, quando questi lavorava nella sua farmacia a San Jos\u00e9.\nZeled\u00f3n inizi\u00f2 a raccogliere uccelli del luogo, spedendo poi gli esemplari a Jean Louis Cabanis presso il Museo di Berlino.\nNel 1868, Frantzius ritorn\u00f2 in Germania e, nel tragitto, accompagn\u00f2 Zeled\u00f3n fino a Washington, dove Zeled\u00f3n incontr\u00f2 Spencer Fullerton Baird, divenendone assistente presso la Smithsonian Institution.\nQui egli inizi\u00f2 la relazione di amicizia, che dur\u00f2 tutta la sua vita, con Robert Ridgway. Nel 1872 Zeled\u00f3n ritorn\u00f2 in Costa Rica come zoologo in una spedizione guidata da William More Gabb.\nNel corso di questa spedizione, Zeled\u00f3n raccolse i primi esemplari di uccelli della Cordillera de Talamanca.\nZeled\u00f3n rilev\u00f2 la farmacia di Frantzius, cosa che lo rese un uomo ricco.\nQuando il tempo glielo permetteva, continuava a collezionare esemplari di uccelli. Quando, grazie soprattutto ai suoi sforzi, fu fondato il Museo Nacional de Costa Rica, egli don\u00f2 la sua collezione al museo.\nQuesta collezione fu il principale contributo di Zeled\u00f3n all'Ornitologia, in quanto conteneva molte nuove specie, sebbene queste fossero spesso descritte da altri.\nEgli pot\u00e9 anche assistere altri ornitologi che visitarono la Costa Rica.\nZeled\u00f3n \u00e8 ricordato nel nome scientifico di alcuni uccelli, tra i quali vi sono \"Zeledonia coronata\" (Wrenthrush) e \"Phyllomyias zeledoni\" (White-fronted Tyrannulet)."}
{"id": "4679360", "revid": "1718925", "url": "https://it.wikipedia.org/wiki?curid=4679360", "title": "Hvalfj\u00f6r\u00f0ur", "text": "Hvalfj\u00f6r\u00f0ur (letteralmente \"fiordo della balena\") \u00e8 un fiordo dell'Islanda occidentale, situato tra Mosfellsb\u00e6r e Akranes. \u00c8 lungo approssimativamente 30 km e largo 5 km."}
{"id": "4679364", "revid": "38120", "url": "https://it.wikipedia.org/wiki?curid=4679364", "title": "Rock N Roll (Avril Lavigne)", "text": ""}
{"id": "4679369", "revid": "729019", "url": "https://it.wikipedia.org/wiki?curid=4679369", "title": "Strada nazionale 96", "text": "La strada nazionale 96 era una strada nazionale del Regno d'Italia, che collegava Lecce a Otranto, con un tracciato che divergeva dalla strada nazionale 69 Adriatica Inferiore e attraversava Martano.\nFu istituita nel 1923 con il percorso \"Innesto con la nazionale n. 69 presso Zollino per Martano ad Otranto\".\nFu soppressa nel 1928 con l'istituzione dell'Azienda Autonoma Statale della Strada e interamente compresa nella strada statale 102 di Otranto."}
{"id": "4679370", "revid": "767487", "url": "https://it.wikipedia.org/wiki?curid=4679370", "title": "Salto con gli sci ai XXII Giochi olimpici invernali", "text": "Nel salto con gli sci ai XXII Giochi olimpici invernali si sono disputate quattro gare: tre maschili (trampolino normale, trampolino lungo e gara a squadre) e per la prima volta, nel calendario olimpico, una gara femminile (trampolino normale)."}
{"id": "4679371", "revid": "834", "url": "https://it.wikipedia.org/wiki?curid=4679371", "title": "Single-strand conformation polymorphism", "text": ""}
{"id": "4679372", "revid": "729019", "url": "https://it.wikipedia.org/wiki?curid=4679372", "title": "Linea \u014cmura", "text": "La \u00e8 una linea ferroviaria regionale dell'isola del Ky\u016bsh\u016b, in Giappone, gestita dalla JR Kyushu, e collega le stazioni di Haiki, nella citt\u00e0 di Sasebo a quella di Isahaya, nella citt\u00e0 omonima, e si trova interamente nella prefettura di Nagasaki. Tutti i treni proseguono fino a Sasebo oltre il capolinea nord, o verso Fukuoka sulla linea Sasebo.\nTraffico.\nLa linea \u014cmura \u00e8 utilizzata sia da servizi locali che a lunga percorrenza. Per quanto riguarda gli Espressi limitati provenienti da Fukuoka, sulla linea circola lo \"Huis Ten Bosch\" (Hakata - Huis Ten Bosch), con 5 o 10 coppie al giorno, in base al periodo dell'anno.\nIl traffico locale \u00e8 costituito da treni locali che fermano in tutte le stazioni e il rapido \"Seaside Liner\", che unisce Nagasaki con Sasebo percorrendo il litorale occidentale, da cui il nome del servizio."}
{"id": "4679374", "revid": "349054", "url": "https://it.wikipedia.org/wiki?curid=4679374", "title": "Liza (fiume)", "text": "Il fiume Liza \u00e8 un fiume situato nel nord della penisola di Kola, nell'oblast' di Murmansk, in Russia.\nNel 1941 la riva destra del fiume \u00e8 stata teatro di una sanguinosa battaglia tra le truppe tedesche e quelle sovietiche. In seguito sul sito della battaglia \u00e8 stato realizzato un cimitero di guerra conosciuto come Valle della Gloria, situato 75 chilometri a nord ovest di Murmansk."}
{"id": "4679376", "revid": "31789", "url": "https://it.wikipedia.org/wiki?curid=4679376", "title": "Pietro Ercole Fava", "text": "Vita ed opere.\nIl conte Pietro Ercole Fava Ghisilieri \u00e8 stato un nobile bolognese, figlio del conte Alessandro Fava e della marchesa Argia Ghisilieri, che si \u00e8 distinto come mecenate e come pittore.\nHa studiato arte sotto Lorenzo Pasinelli e fu protettore ed amico di Donato Creti ed Ercole Graziani. Ha studiato soprattutto le opere del Carracci, il cui stile preferiva ad ogni altro. Era un membro della Accademia Clementina di cui ne fu pi\u00f9 volte segretario e Principe nel 1733. \nOpere principali.\nA Bologna nella chiesa del convento delle monache della Trinit\u00e0, si trova una \"Morte della Vergine con San Giovanni evangelista e due angeli\". Nella stessa citt\u00e0, nell'ex chiesa di San Tommaso del Mercato era conservata la sua pala \"Vergine col Bambino e i santi Alberto e Paolo\". \u00c8 stata attribuita al Fava l\"'Adorazione dei magi\", conservata nella sagrestia della chiesa di Santa Maria di Galliera, situata proprio di fronte al palazzo Fava, dipinto che prova l'esito felice del suo apprendistato.\nA Crespellano, in provincia di Bologna, nell'oratorio della Chiesa di San Rocco si trova una sua opera firmata: \"Sacra Famiglia e Santi.\"\nIn Ancona, al Duomo, \u00e8 ancor oggi posto nell'altar maggiore, il suo \"Cristo risorto\", risalente al 1731 e commissionata al cardinal Lambertini (\u00e8 la sola tela del pittore rimasta). Nella stessa chiesa erano presenti anche una \"Vergine addolorata\" e un' \"Adorazione dei Magi\"."}
{"id": "4679377", "revid": "1149807", "url": "https://it.wikipedia.org/wiki?curid=4679377", "title": "Zenonia", "text": "Zenonia (\uc81c\ub178\ub2c8\uc544) \u00e8 un videogioco, creato, sviluppato e pubblicato da Gamevil per iOS, Android, PSP, Nintendo DSi, Zeebo e Windows Mobile.\nTrama.\nIl protagonista di Zenonia \u00e8 Regret, un ragazzo dalle origini inizialmente sconosciute. La sua primaria missione, \u00e8 cercare la causa della morte del suo padre adottivo, Pardon.\nModalit\u00e0 di gioco.\nIl gioco si struttura come un action RPG, prendendo dal genere ogni elemento tipico, come la scelta della classe, l'upgrade del personaggio, un sistema di skill e il loot degli oggetti.\nI nemici sono affrontati in combattimenti a tempo reale, e la loro uccisione decreta l'aumentare della barra dell'esperienza, la quale, una volta riempita, fa aumentare di livello il personaggio.\nAccoglienza.\n\"Zenonia\" ha ricevuto critiche molto positive dagli esperti del settore, che ne hanno elogiato la giocabilit\u00e0, la longevit\u00e0 (pari a una quarantina di ore) e lo stile grafico, simile ai primi giochi di ruolo giapponesi.\nInoltre \u00e8 stato inserito nella lista dei migliori giochi per iPhone.\nIl sito di critica videoludica \"Spaziogames\" ha recensito il gioco con un 9; stesso voto si \u00e8 meritato su IGN.\nSeguiti.\nIl successo del gioco ha spinto Gamevil a produrne vari seguiti:"}
{"id": "4679380", "revid": "31789", "url": "https://it.wikipedia.org/wiki?curid=4679380", "title": "Ercole Fava", "text": ""}
{"id": "4679382", "revid": "729019", "url": "https://it.wikipedia.org/wiki?curid=4679382", "title": "Strada nazionale 69 Adriatica Inferiore", "text": "La strada nazionale 69 Adriatica Inferiore era una strada nazionale del Regno d'Italia, che congiungeva Porto d'Ascoli a Leuca, proseguendo il tracciato della strada nazionale 4 Adriatica Superiore che seguiva a grandi linee la costa del mare Adriatico.\nVenne istituita nel 1923 con il percorso \"Porto d\u2019Ascoli - Ortona - Vasto - S. Severo - Foggia - Cerignola - Barletta - Bari - Fasano - S. Vito - Brindisi - Lecce - Maglie - Capo di Leuca presso Alessano\".\nNel 1928, in seguito all'istituzione dell'Azienda Autonoma Statale della Strada (AASS) e alla contemporanea ridefinizione della rete stradale nazionale, il suo tracciato divenne parte della strada statale 16 Adriatica."}
{"id": "4679385", "revid": "309289", "url": "https://it.wikipedia.org/wiki?curid=4679385", "title": "Stretto di Kara", "text": "Lo stretto di Kara (in russo \u041a\u0430\u0440\u0441\u043a\u0438\u0435 \u0412\u043e\u0440\u043e\u0442\u0430, \"Karskie Vorota\") \u00e8 un braccio di mare nel nord della Russia, lungo circa 45 km, compreso tra la punta meridionale dell'arcipelago di Novaja Zemlja e la punta settentrionale dell'isola di Vajga\u010d. Collega tra loro il mare di Kara e il mare della Pe\u010dora (parte del mare di Barents).\nLa costa su entrambi i lati \u00e8 alta e rocciosa, lo stretto ha una lunghezza di 33\u00a0km e una larghezza minima di 45\u00a0km, la profondit\u00e0 varia dai 7\u00a0m nelle secche \"Perseo\" (a nord-ovest) fino a un massimo di circa 200\u00a0m nella parte orientale. Di solito le acque sono coperte dal ghiaccio per gran parte dell'anno, ma in anni pi\u00f9 caldi, per una forte influenza della calda corrente del Golfo, possono essere prive di ghiaccio per la maggior parte dell'inverno. \nLo stretto di Kara \u00e8 stato un'importante rotta marittima nei primi anni dell'esplorazione del passaggio a nord-est."}
{"id": "4679387", "revid": "1904508", "url": "https://it.wikipedia.org/wiki?curid=4679387", "title": "Duca di Polignac", "text": "Il titolo di Duca di Polignac (francese: \"Duc de Polignac\") \u00e8 un titolo nobiliare francese. \nIl titolo fu in origine creato nel 1780 con brevet, il che significava che non era ereditario. Fu reso ereditabile nel 1783 secondo la primogenitura maschile. Nel 1817 il detentore ha fatto un pari di Francia. \nIl terzo duca, Jules, un figlio minore del primo duca, fu creato (prima della sua successione al ducato) principe dello Stato Pontificio nel 1820, autorizzato a fregiarsi del titolo in Francia nel 1822, e ottenuto lo stesso titolo nel Regno di Baviera nel 1838, che si estese ai suoi discendenti in linea maschile. Quindi, i discendenti di Jules si fregiano del titolo di Principe o Principessa de Polignac, mentre i membri della famiglia che discendono soltanto dal primo duca utilizzano il titolo di \"Comte\" o \"Mademoiselle\" de Polignac. \nLa moglie del primo duca fu la famosa Yolande de Polastron. Il matematico Principe Alphonse de Polignac, il soldato Principe Camille de Polignac ed il compositore Principe Edmond de Polignac furono i figli pi\u00f9 giovani del terzo duca. La moglie del Princip Edmond de Polignac, fu l'ereditiera americana Winnaretta Singer. Il Comte Pierre de Polignac, un bis-bisnipote del primo duca, spos\u00f2 la Principessa Charlotte, Duchessa di Valentinois e fu il padre di Ranieri III, Principe di Monaco."}
{"id": "4679389", "revid": "34862", "url": "https://it.wikipedia.org/wiki?curid=4679389", "title": "Tatjana Malek", "text": ""}
{"id": "4679390", "revid": "767487", "url": "https://it.wikipedia.org/wiki?curid=4679390", "title": "Tanafjord", "text": "Il Tanafjord \u00e8 un fiordo norvegese parte del mare di Barents, situato nella contea di Finnmark. \u00c8 lungo approssimativamente 65 Km e separa la penisola di Varanger da quella di Nordkinn."}
{"id": "4679391", "revid": "82000", "url": "https://it.wikipedia.org/wiki?curid=4679391", "title": "Contea di Finnmark", "text": ""}
{"id": "4679392", "revid": "767487", "url": "https://it.wikipedia.org/wiki?curid=4679392", "title": "A Kiss in the Dark (film 1909)", "text": "A Kiss in the Dark \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio della lunghezza di 120 metri - usc\u00ec nelle sale cinematografiche degli Stati uniti il 22 dicembre 1909.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"\"."}
{"id": "4679404", "revid": "767487", "url": "https://it.wikipedia.org/wiki?curid=4679404", "title": "A Female Reporter", "text": "A Female Reporter \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio della lunghezza di 150 metri - usc\u00ec nelle sale cinematografiche USA il 15 dicembre 1909."}
{"id": "4679405", "revid": "158913", "url": "https://it.wikipedia.org/wiki?curid=4679405", "title": "Salvador Luria", "text": ""}
{"id": "4679408", "revid": "124123", "url": "https://it.wikipedia.org/wiki?curid=4679408", "title": "Carlo Ramous", "text": "Biografia.\nNasce a Milano, figlio di Adolfo Ramous e Luigia Burkhardt; suoi fratelli sono il letterato Mario Ramous (Milano 1924 - Bologna 1999), il compositore Gianni Ramous (Milano, 1930 - Roma, 2014) e Graziella Ramous.\nNel 1938 si trasferisce a Bologna, dove frequenta il liceo artistico.\nNel 1945, seguendo i desideri di suo padre, si iscrive alla Facolt\u00e0 di Architettura del Politecnico di Milano, che frequenta per qualche anno, ma contemporaneamente segue prima corsi di Luciano Minguzzi a Bologna e successivamente di Marino Marini all'Accademia di belle arti di Brera a Milano.\nNel 1946 espone le sue opere all'Angelicum di Milano, dove viene segnalato dalla giuria fra gli scultori pi\u00f9 promettenti.\nRealizza le sue prime opere di ispirazione antropomorfa in terracotta o gesso, usandole spesso come calchi per delle fusioni in bronzo. Presto per\u00f2, a partire dalla fine degli anni cinquanta, il suo linguaggio espressivo si orienta pi\u00f9 decisamente verso le forme astratte e il bronzo diventa praticamente l'unico materiale che user\u00e0 per le sue sculture, con le quali partecipa a numerosi concorsi e mostre sia collettive che personali.\nPartecipa alla Biennale di Venezia (edizioni 1958, 1962, 1972), alla Triennale di Milano (edizioni 1954, 1960, 1964), alla Biennale di San Paolo del Brasile nel 1961 e alla Quadriennale di Roma (edizioni 1955, 1959,1966,1973), oltre che a numerose mostre personali e collettive in tutto il mondo, tra queste da ricordare la retrospettiva che la Triennale di Milano gli dedica nel 2017 a cura di Fulvio Irace e Luca Pietro Nicoletti .\nDopo una fase, tra il 1966 e il 1967, anni in cui dirige la sezione decorazione plastica all'istituto statale d'arte di Monza e in cui si dedica a produrre opere in legno, principalmente padouk, passa alla realizzazione di lavori in lamiera di ferro e le sue sculture, pur rimanendo sempre \u201cmassicce\u201d, acquisiscono tagli nuovi, spigoli vivi.\n\u00c8 l'inizio del cammino artistico che nell'ambito della scultura lo porter\u00e0 a realizzare opere in ferro di notevoli dimensioni, che verranno esposte a Milano e a Parma nelle aree urbane principali, fino a culminare nel 1992 con la spettacolare \"Ad Astra\", scultura in acciaio inox di quasi 12 metri e collocata nel Chuo Park di Chiba, in Giappone.\nNella fase finale della sua carriera di scultore realizza un gran numero di bozzetti in metallo, principalmente zinco.\nMuore a Milano il 16 novembre 2003. Riposa al Cimitero Maggiore di Milano; il nome di Carlo Ramous si \u00e8 meritato l'iscrizione al Famedio del Cimitero Monumentale.\nLe sculture a scala urbana.\nLe sue opere sono esposte nei maggiori musei del mondo e in diversi spazi urbani a Milano. Suo \u00e8 il \"Monumento ai caduti dell'Isola\" in Piazzale Segrino e, sempre a Milano, la scultura \"Finestra nel cielo\", collocata in Piazza Guglielmo Miani e dedicata ai \"Caduti per la Libert\u00e0\". Ma la sua pi\u00f9 famosa \u00e8 senz'altro la scultura \"Gesto per la Libert\u00e0\" in Piazza della Conciliazione, che nel 1974 era stata esposta insieme ad altre opere di grandi dimensioni in Piazzetta Reale, con il semplice nome \"Gesto\".\nAlle altre grandi sculture in mostra nel 1974 tocc\u00f2 una sorte diversa: in previsione di una esposizione, poi mai realizzata, vennero trasportate a Parma, citt\u00e0 che gi\u00e0 aveva ospitato altri lavori dell'artista nella mostra all'aperto \"Sculture Contemporanee nello Spazio Urbano\", nell'estate del 1973. Lasciate smontate, in un appezzamento all'aperto, subirono le intemperie e diversi danneggiamenti. Rimaste in quella citt\u00e0 fino al 2012, tre di loro vennero recuperate e restaurate e in seguito, nel 2013, esposte: una a Cortina d'Ampezzo e le altre due alla Triennale di Milano.\nPittura.\nSeppure abbia lasciato principalmente lavori di scultura, Carlo Ramous nasce artisticamente come pittore e disegnatore. La sua attivit\u00e0 pittorica accompagna la sua carriera fino alla fine, tanto che dovette lasciare incompiuto il suo ultimo quadro. Anche se nei suoi esordi si esprime attraverso la china e il carboncino, presto abbandona queste tecniche e comincia a utilizzarne di diverse, miste, unite a materiali di svariata natura.\n\"Ramous anche nella pittura inserisce spesso metalli, legni, stoffe, carte, riuscendo a coniugare pittura e scultura armoniosamente come raramente accade ad altri artisti.\nNella tecnica mista \u00e8 un maestro per la perfetta funzione dei diversi elementi espressivi: acrilici, smalti, lacche, inserti di materiale povero; carta, stoffe, legni, metalli dominati da un cromatismo rosso, blu, arancione prorompente di vitalit\u00e0 sempre pi\u00f9 chiare[..]\"\nContributi architettonici.\nDi lui rimangono anche diversi contributi in campo architettonico. Suoi sono i bassorilievi sulla facciata delle chiese di Santa Marcellina e di San Giovanni Bosco a Milano, in collaborazione con l'architetto Mario Tedeschi, che di questa loro collaborazione scrisse \"Che un architetto e uno scultore abbiano potuto impostare un linguaggio comune tanto da creare opere nelle quali l'architettura e la scultura, pur rimanendo assolutamente se stesse, siano tanto intimamente fuse da far s\u00ec che l'una senza l'altra e viceversa perdano ogni significato, mi sembra un evento degno di nota.\"\nNel 1957 l'ingegner Tullio Patscheider, incaricato di progettare e realizzare l'edificio che a Cinisello Balsamo (Milano) ospiter\u00e0 gli stabilimenti della Rotocalco Ambrosiana, si avvale del talento dell'amico Carlo Ramous fadendogli realizzare due grandi bassorilievi sulla facciata di ingresso. Lo stesso ingegner Patscheider dar\u00e0 l'incarico a Ramous per un'altra decorazione di facciata. Questa volta un rilievo monocromo lungo pi\u00f9 di centro metri sulla facciata dell'Imprimerie Cino Del Duca, a Blois (Francia), oltre a una scultura astratta in bronzo di notevoli dimensioni, in seguito trafugata da ignoti."}
{"id": "4679412", "revid": "767487", "url": "https://it.wikipedia.org/wiki?curid=4679412", "title": "An Amateur Holdup", "text": "An Amateur Holdup \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio della lunghezza di 135 metri - usc\u00ec nelle sale cinematografiche USA il 15 dicembre 1909."}
{"id": "4679420", "revid": "1543377", "url": "https://it.wikipedia.org/wiki?curid=4679420", "title": "Salto con gli sci ai XXII Giochi olimpici invernali - Trampolino normale maschile", "text": "Nel salto con gli sci ai XXII Giochi olimpici invernali la gara dal trampolino normale si \u00e8 disputata il 9 febbraio nella localit\u00e0 di Krasnaja Poljana sul trampolino HS105 RusSki Gorki.\nIl polacco Kamil Stoch ha vinto la medaglia d'oro, lo sloveno Peter Prevc quella d'argento e il norvegese Anders Bardal quella di bronzo.\nDetentore del titolo di campione olimpico uscente era lo svizzero Simon Ammann, che vinse a (in Canada), sul trampolino di Whistler, precedendo il polacco Adam Ma\u0142ysz (medaglia d'argento) e l'austriaco Gregor Schlierenzauer (medaglia di bronzo).\nRisultati.\nFinale.\nData: domenica 9 febbraio 2014\n\"1\u00aa Prova di salto\"\nOra locale: 21:30 \n\"2\u00aa Prova di salto\"\nOra locale: 22:47 \nTrampolino: RusSki Gorki HS105\nPunto K: 95 m \nLegenda:\nQualificazioni.\nSi sono qualificati i migliori 40 classificati. I primi 10 classificati nella Coppa del Mondo erano ammessi direttamente alla finale."}
{"id": "4679422", "revid": "110157", "url": "https://it.wikipedia.org/wiki?curid=4679422", "title": "Peptide segnale", "text": "Il peptide segnale o sequenza segnale \u00e8 un breve (15-30 amminoacidi) peptide presente all'estremit\u00e0 N-terminale della maggior parte delle proteine di nuova sintesi che sono destinate verso la via secretoria. Il peptide segnale \u00e8 generalmente costituito in gran parte da amminoacidi idrofobi e grazie a questa caratteristica chimico-fisica viene riconosciuto dalla particella di riconoscimento del segnale."}
{"id": "4679423", "revid": "486946", "url": "https://it.wikipedia.org/wiki?curid=4679423", "title": "Musei Reali di Belle Arti del Belgio", "text": ""}
{"id": "4679427", "revid": "767487", "url": "https://it.wikipedia.org/wiki?curid=4679427", "title": "A Pair of Slippers", "text": "A Pair of Slippers \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio della lunghezza di 180 metri - usc\u00ec nelle sale cinematografiche USA l'8 dicembre 1909.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"The Bachelor and the Maid\"."}
{"id": "4679428", "revid": "287204", "url": "https://it.wikipedia.org/wiki?curid=4679428", "title": "Varianti dei caratteri cinesi", "text": "Le varianti dei caratteri cinesi (cinese semplificato: \u5f02\u4f53\u5b57; cinese tradizionale: \u7570\u9ad4\u5b57; pinyin: \"y\u00ect\u01d0z\u00ec\"; giapponese: \u7570\u4f53\u5b57; R\u014dmaji: \"itaji\"; Hanja: \u7570\u9ad4\u5b57; Romaja: \"icheja\") sono dei particolari caratteri cinesi sia omofoni che sinonimi. Quasi sempre questi caratteri variano dalla calligrafia di una persona a quella di un'altra; tuttavia, le varianti esistono anche fra paesi o regioni diversi. Per esempio, vi sono delle differenze tra i font usati nella Cina continentale e quelli di Hong Kong.\nStandard regionali.\nLe varianti dei caratteri cinesi sono presenti in tutte le regioni dove si utilizzano i caratteri cinesi. Esse comprendono i luoghi dove si parla il cinese (Cina continentale, Hong Kong, Macao, Taiwan e Singapore), il giapponese (Giappone) e il coreano (Corea del Nord e Corea del Sud). Alcuni di questi governi hanno addirittura cercato di rendere ufficiali delle varianti, creando quindi importanti differenze in caratteri identici fra la Cina continentale, Taiwan, Hong Kong, il Giappone e la Corea.\nLe forme standard dei caratteri delle diverse regioni sono descritte:\nVarianti ortodosse e volgari.\nAlcune varianti sono conosciute come caratteri ortodossi (cinese: \u6b63\u5b57; pinyin: \"zh\u00e8ngz\u00ec\") oppure forme del dizionario Kangxi (cinese: \u5eb7\u7199\u5b57\u5178\u9ad4; pinyin: \"K\u0101ngx\u012b z\u00ecdi\u01cen t\u01d0\"). I caratteri cinesi che affiorano da tale dizionario sono chiamati infatti ortodossi. Altre varianti, invece, sono note come caratteri volgari (cinese: \u4fd7\u5b57; pinyin: \"s\u00faz\u00ec\"; Hepburn: \"zokuji\").\nUtilizzo in informatica.\nIl sistema Unicode affronta le varianti dei caratteri cinesi unificandole, seguendo perci\u00f2 una via abbastanza complessa. Nell'unificazione dei caratteri Han molte varianti sono identiche nei paesi dove viene parlato il cinese, il giapponese e il coreano. Inoltre utilizzano anche lo stesso codice, perci\u00f2 si possono distinguere solo quando i caratteri tipografici sono differenti. Le varianti dei caratteri cinesi nelle pagine web dipendono dal font installato nel computer, dalla configurazione del browser e dal codice di lingua della pagina. I sistemi che sono in grado di visualizzare le varianti corrette sono abbastanza rari, poich\u00e9 sono pochi gli utenti che hanno gi\u00e0 tutti i font necessari installati e, inoltre, i browser pi\u00f9 popolari sono impossibilitati a visualizzare le corrette varianti nelle loro versioni predefinite.\nCodici differenti.\nNella Cina continentale esistono diverse varianti di caratteri che si possono scrivere con codici Unicode differenti come \u6236, \u6238 e \u6237 e \u7232, \u70ba e \u4e3a. Nella maggior parte dei casi, per\u00f2, si tratta della differenza fra cinese tradizionale e quello semplificato. Lo stesso vale per Hong Kong, Taiwan e per il Giappone.\nCodici uguali.\nLa maggior parte delle volte le varianti dei caratteri cinesi si scrivono con codici uguali e vengono visualizzati in modo diverso grazie ai codici di lingua IETF installati. Un esempio comune \u00e8 il carattere \u5203, che, anche se ha un unico codice Unicode, pu\u00f2 variare il proprio aspetto. Nella Cina continentale il punto \u00e8 presente alla sinistra del secondo tratto (\u4e3f), in Taiwan il tratto parte da sinistra e s'interrompe sul secondo. La stessa cosa vale per lo standard di Hong Kong, mentre in Giappone il punto attraversa il tratto obliquo. Altri caratteri che variano sono \u9aa8, \u8d77 \"et cetera\".\nVarianti grafemiche.\nEsistono varianti che non cambiano solo di pochi tratti rispetto all'originale, bens\u00ec sono completamente diversi. Diversamente dalle varianti analizzate sopra, che sono abbastanza leggibili da tutti coloro che utilizzano i caratteri cinesi, esse si possono comprendere solo da coloro che le utilizzano frequentemente. Un esempio pu\u00f2 essere \u641c e \u8490. Chi \u00e8 in grado di leggere \u641c non \u00e8 obbligatoriamente in grado di comprendere \u8490. Lo stesso discorso vale per \u382f, una variante di \u4ee5. Chi ha sempre utilizzato \u4ee5 non sempre comprende il carattere \u382f."}
{"id": "4679429", "revid": "767487", "url": "https://it.wikipedia.org/wiki?curid=4679429", "title": "Dami\u00e1n Frascarelli", "text": ""}
{"id": "4679432", "revid": "241195", "url": "https://it.wikipedia.org/wiki?curid=4679432", "title": "Sequenza segnale", "text": ""}
{"id": "4679433", "revid": "639480", "url": "https://it.wikipedia.org/wiki?curid=4679433", "title": "Variante dei caratteri cinesi", "text": ""}
{"id": "4679434", "revid": "639480", "url": "https://it.wikipedia.org/wiki?curid=4679434", "title": "Variante del carattere cinese", "text": ""}
{"id": "4679437", "revid": "639480", "url": "https://it.wikipedia.org/wiki?curid=4679437", "title": "Varianti dei simboli cinesi", "text": ""}
{"id": "4679438", "revid": "639480", "url": "https://it.wikipedia.org/wiki?curid=4679438", "title": "Variante carattere cinese", "text": ""}
{"id": "4679439", "revid": "767487", "url": "https://it.wikipedia.org/wiki?curid=4679439", "title": "The Bachelor and the Maid", "text": "The Bachelor and the Maid \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio di una bobina - usc\u00ec nelle sale cinematografiche USA l'8 dicembre 1909.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"A Pair of Slippers\"."}
{"id": "4679448", "revid": "110157", "url": "https://it.wikipedia.org/wiki?curid=4679448", "title": "Dive Deep", "text": "Dive Deep \u00e8 il sesto album del gruppo inglese Morcheeba, pubblicato nel 2008. L'album \u00e8 il secondo senza la cantante Skye Edwards, include perci\u00f2 la collaborazione di alcuni artisti musicali della scena inglese e americana."}
{"id": "4679449", "revid": "729019", "url": "https://it.wikipedia.org/wiki?curid=4679449", "title": "Salto con gli sci ai XXII Giochi olimpici invernali - Trampolino lungo", "text": "La gara dal trampolino lungo di salto con gli sci ai XXII Giochi olimpici invernali si \u00e8 disputata il 14 (qualificazioni) e il 15 febbraio (finale) nella localit\u00e0 di Krasnaja Poljana sul trampolino HS140 RusSki Gorki.\nIl polacco Kamil Stoch ha vinto la medaglia d'oro, il giapponese Noriaki Kasai quella d'argento e lo sloveno Peter Prevc quella di bronzo.\nDetentore del titolo di campione olimpico uscente era lo svizzero Simon Ammann, che aveva vinto a (in Canada), sul trampolino di Whistler, precedendo il polacco Adam Ma\u0142ysz (medaglia d'argento) e l'austriaco Gregor Schlierenzauer (medaglia di bronzo).\nRisultati.\nQualificazioni.\nSono stati ammessi alla finale 50 atleti. I primi 10 classificati in Coppa del Mondo sono stati qualificati automaticamente; a loro si sono aggiunti i primi 40 classificati delle qualificazioni.\nFinale.\nData: Venerd\u00ec 12 febbraio 2014\n\"1\u00aa Prova di salto\"\nOra locale: \n\"2\u00aa Prova di salto\"\nOra locale: \nTrampolino: RusSki Gorki \nPunto K: 125 m \nLegenda:\n "}
{"id": "4679455", "revid": "263989", "url": "https://it.wikipedia.org/wiki?curid=4679455", "title": "SM-liiga", "text": ""}
{"id": "4679461", "revid": "767487", "url": "https://it.wikipedia.org/wiki?curid=4679461", "title": "The Policeman's Revolver", "text": "The Policeman's Revolver \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio della lunghezza di 85,6 metri - usc\u00ec nelle sale cinematografiche USA il 29 dicembre 1909.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"Jack's Birthday\"."}
{"id": "4679462", "revid": "47767", "url": "https://it.wikipedia.org/wiki?curid=4679462", "title": "Oca (zoologia)", "text": ""}
{"id": "4679469", "revid": "110157", "url": "https://it.wikipedia.org/wiki?curid=4679469", "title": "Comics Storm", "text": "Comics Storm \u00e8 un software proprietario prodotto da Nabil Chatbi, programmatore software indipendente.\nQuesto programma \u00e8 realizzato per la piattaforma Apple iOS disponibile su App Store per iPhone, iPad e iPod touch con installato iOS 5.1 o superiore.\nComics Storm \u00e8 in grado di leggere file dedicati a fumetti e manga, supporta vari formati ZIP, RAR, CBR, CBZ e PDF.\nIl software offre la possibilit\u00e0 di importare contenuti da varie sorgenti Google Drive, Microsoft SkyDrive, Dropbox, Bluetooth, Web Server ed altri."}
{"id": "4679473", "revid": "834", "url": "https://it.wikipedia.org/wiki?curid=4679473", "title": "Comunit\u00e0 ebraica di Portobuffol\u00e9", "text": "La Comunit\u00e0 ebraica di Portobuffol\u00e9 fu un piccolo insediamento israelitico esistito nella cittadina trevigiana di Portobuffol\u00e9 tra la met\u00e0 del Quattrocento e gli inizi Seicento.\nLe testimonianze storiche pervenuteci sono assai scarse e frammentarie e in effetti la documentazione relativa alla Comunit\u00e0 \u00e8 stata individuata casualmente negli archivi di altre localit\u00e0.\nStoria.\nMinuscolo centro fortificato al confine con il Friuli, Portobuffol\u00e9 ebbe in passato una notevole importanza come localit\u00e0 di scambi commerciali tra la terraferma e Venezia. Il suo porto sulla Livenza riceveva dalla Laguna merci quali il sale, mentre verso la capitale partivano soprattutto prodotti agricoli. \nNon \u00e8 un caso, dunque, se sin dal 1464 \u00e8 provata la presenza di un banco di prestito gestito da un piccolo gruppo di ebrei. Da alcuni documenti, inoltre, emerge uno stretto rapporto con la Comunit\u00e0 ebraica di Conegliano che fa presumere una parentela o, perlomeno, interessi comuni tra i prestatori delle due citt\u00e0.\nLa Comunit\u00e0 di Portobuffol\u00e9 \u00e8 nota per una tragica vicenda avvenuta nel 1480. In prossimit\u00e0 della Pasqua di quell'anno alcuni abitanti della cittadina denunciarono alle autorit\u00e0 la scomparsa di un tale Sebastiano, fanciullo lombardo che, a detta loro, era passato di l\u00e0 qualche giorno prima. Si parl\u00f2 subito di rapimento e del delitto vennero accusati gli ebrei. Processati e torturati prima a Portobuffol\u00e9 e poi a Venezia, il 5 luglio successivo tre di loro, Giacobbe da Colonia, Mos\u00e8 e il rabbino Servadio furono condannati al rogo; la sentenza fu eseguita due giorni dopo, come di consueto, tra le colonne di piazza San Marco. Quanto agli altri imputati, uno si impicc\u00f2 in prigione, cinque furono incarcerati e quindi banditi in perpetuo, uno fugg\u00ec all'estero: tutti e dieci i maschi adulti della Comunit\u00e0 erano stati esiliati o giustiziati sicch\u00e9 per alcuni anni non si ravvisa alcuna presenza ebraica a Portobuffol\u00e9.\nDi questo evento resterebbe memoria in un'iscrizione collocata a Venezia nel campo del Ghetto Novo, recante, in lingua ebraica, il versetto 10 del salmo 32: \u00ab\"Molti sono i dolori per il malvagio, ma chi ha fede in D-o la bont\u00e0 lo circonda\"\u00bb. Lo avrebbe scolpito il chazzan di Portobuffol\u00e9 ricordando l'ultimo dialogo con uno dei condannati a morte. Non \u00e8 chiaro per\u00f2 come e quando la lapide sia arrivata a Venezia.\nDi una nuova presenza ebraica si ritrova testimonianza gi\u00e0 dal 1494. Nel 1509 le autorit\u00e0 cittadine sentenziarono che i prestatori israeliti, tornati in piena attivit\u00e0, non avrebbero pi\u00f9 potuto risiedere in citt\u00e0 e nel distretto al termine della loro licenza, poich\u00e9 avevano ridotto in miseria i suoi abitanti con \"diverse loro astuzie e sagacit\u00e0\". Ciononostante, nel 1533 e nel 1550 sono citati due banchieri, nel 1569 \u00e8 menzionata una nuova \"condotta\" e nel 1580 fu permessa la riapertura di un banco. Un'ulteriore condotta \u00e8 ricordata nel 1591.\nL'attivit\u00e0, pur in forte declino dalla met\u00e0 del Cinquecento, continu\u00f2 almeno fino all'inizio del Seicento. Gli ultimi riferimenti circa una presenza israelita a Portobuffol\u00e9 risalgono al 1607 e riguardano la gestione di un banco da parte della famiglia Luzzato che, tuttavia, risiedeva a Oderzo.\nSecondo una tradizione, il Duomo di San Marco, parrocchiale di Portobuffol\u00e9, sarebbe stato ricavato dalla sinagoga della Comunit\u00e0 attorno al XV secolo. La diceria non sembra verosimile: a causa delle restrizioni cui erano sottoposti, gli ebrei non potevano permettersi un edificio di culto a s\u00e9 stante e di grandi dimensioni, ma erano costretti ad allestirlo nella stanza di una casa privata; inoltre, sino al 1559 la chiesa era intitolata anche a San Prosdocimo, il che la fa ritenere erede di un'antica cappella di San Prosdocimo di cui si ha notizia sin dal 1296."}
{"id": "4679474", "revid": "61408952", "url": "https://it.wikipedia.org/wiki?curid=4679474", "title": "Jack Sernas", "text": ""}
{"id": "4679477", "revid": "767487", "url": "https://it.wikipedia.org/wiki?curid=4679477", "title": "Jack's Birthday", "text": "Jack's Birthday \u00e8 un cortometraggio muto del 1909. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl film - un cortometraggio della lunghezza di 220 metri - usc\u00ec nelle sale cinematografiche USA il 29 dicembre 1909.\nNelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"The Policeman's Revolver\"."}
{"id": "4679479", "revid": "767487", "url": "https://it.wikipedia.org/wiki?curid=4679479", "title": "Tutto pu\u00f2 cambiare", "text": "Tutto pu\u00f2 cambiare (\"Begin Again\") \u00e8 un film del 2013 scritto e diretto da John Carney.\nTrama.\nAllettati dalle possibilit\u00e0 che offre una grande citt\u00e0, Gretta e il fidanzato Dave si trasferiscono a New York per proseguire la loro passione per la musica. Quando il fidanzato ottiene un grosso contratto da solista, accecato dalla fama, la tradisce con una ragazza che lavora nella sua casa discografica a Los Angeles, durante il periodo di registrazione.\nGretta intuisce il tradimento ascoltando un suo nuovo pezzo e, sconvolta, decide di scappare nel cuore della notte da Steve, un suo amico che suona per strada; dopo essersi sistemata per la notte i due decidono di andare in un locale dove l'amico si esibir\u00e0 per farsi conoscere e a sorpresa inviter\u00e0 Gretta sul palco per cantare una sua canzone. La sua vita prender\u00e0 una svolta quando Dan Mulligan, produttore discografico ubriacone e ormai finito sul lastrico in quanto \u00e8 stato cacciato dalla sua casa discografica per via del fatto che non portava pi\u00f9 idee innovative alla societ\u00e0, rimane affascinato dal talento naturale e autentico di Gretta; decide quindi di aiutare la ragazza facendole registrare il suo album usando la citt\u00e0 di New York come sala di registrazione a cielo aperto.\nCon il passare del tempo, Gretta e Dan diventano buoni amici e l'uomo le racconta della sua difficile vita matrimoniale: lui e sua moglie Miriam si sono separati dopo che lei l'aveva tradito con un altro uomo. I due hanno una figlia adolescente, Violet, con la quale Dan ha un rapporto complicato. Lavorando insieme a Gretta, anche la vita privata di Dan inizia a giovarne, specialmente il suo rapporto con Violet.\nGretta, arrabbiata con Dave, accecato dalla sua carriera, decide di lasciargli una canzone nella sua segreteria, intenzionata a fargli capire che lei ha scelto un'altra vita. Dave, dopo aver sentito la canzone, le telefona chiedendole un appuntamento; i due si rivedono e lui fa ascoltare alla sua ex la sua nuova canzone, che \u00e8 un arrangiamento di un pezzo che Gretta aveva scritto per lui qualche tempo prima. Gretta ci rimane male, visto che Dave ne ha pesantemente modificato l'arrangiamento. Gretta voleva che la canzone \"Lost Stars\" restasse riservata solo per loro due, ma Dave sostiene che un musicista debba comunicare con il mondo intero. Dave invita Gretta al suo concerto; lei, pur titubante, accetta.\nIl demo di Gretta \u00e8 completo; lei e Dan mettono in piedi una festa, alla quale prendono parte pure la moglie e la figlia di lui. Dan e Miriam escono insieme e durante la serata si divertono molto.\nLa vecchia casa discografica dove Dan lavorava decide di dare una possibilit\u00e0 a Gretta producendo il suo album, ma la ragazza \u00e8 incerta se accettare o meno, dato che l'etichetta pretende il 90% dei proventi.\nAlla fine Gretta va al concerto di Dave e lo sente intonare la canzone, dopo averla invitata a salire sul palco con lui; ma Gretta decide di uscire e andare avanti per la sua strada. Il film si conclude con Gretta, che con l'approvazione di Dan, decide di pubblicare il suo disco su internet al prezzo di un dollaro.\nDistribuzione.\nIl film \u00e8 stato proiettato in anteprima mondiale il 7 settembre 2013 alla trentottesima edizione del Toronto International Film Festival. Il film \u00e8 stato distribuito nelle sale cinematografiche statunitensi il 27 giugno 2014 dalla Weinstein Company, che ha acquisito i diritti per distribuire il film negli Stati Uniti il giorno dopo la presentazione al Toronto International Film Festival. In Italia, la pellicola \u00e8 stata presentata al pubblico il 16 ottobre 2014. Il brano \"Lost Stars\", interpretato da Adam Levine, \u00e8 presente nell'album \"V\" dei Maroon 5.\nAccoglienza.\nil film ha incassato 63.464.861 dollari a livello mondiale a fronte di un budget di 8 milioni\nSu rotten tomatoes riporta l'83% di recensioni positive mentre su metacritic ha un punteggio di 62 basato su 39 recensioni professionali e 8.2 basato su 257 recensioni dal pubblico "}
{"id": "4679480", "revid": "123178428", "url": "https://it.wikipedia.org/wiki?curid=4679480", "title": "Diritti LGBT in Russia", "text": "I diritti delle persone LGBT (lesbiche, gay, bisessuali e transgender) in Russia sono molto differenti rispetto a quelli delle persone eterosessuali. A causa della societ\u00e0, da sempre estremamente conservatrice in Russia, essere gay pu\u00f2 essere molto difficile.\nInfatti \u00e8 solo a partire dal 27 maggio 1993 che essere omosessuali non \u00e8 considerato pi\u00f9 illegale all'interno del Paese; e dopo l'eliminazione dell'omosessualit\u00e0 dal rango di malattia mentale da parte della Federazione russa (1999) \u00e8 stato consentito ai gay di essere partecipi all'esercito. \nNel paese non vi sono nemmeno minime norme a tutela per le coppie dello stesso sesso, semplici PACS o una legge sulle coppie di fatto. \nIl Governo Russo negli ultimi anni ha infatti approvato leggi che proibiscano sempre di pi\u00f9 la libera manifestazione da parte degli omosessuali in Russia, vietando i gay pride e ostracizzandoli tutti sin dal primo, svoltosi il 27 maggio 2006 e conclusosi con l'arresto di alcuni manifestanti. Dal 2000 il duo musicale Tatu ha riscosso un enorme successo in quanto le due componenti del gruppo, due ragazze, erano solite baciarsi durante le loro clip musicali e durante le loro live. Attualmente godono di un enorme successo, anche se il gruppo si \u00e8 sciolto ufficialmente nel 2011. Dal 2013, durante le loro esibizioni, causa la legge contro la propaganda omosessuale, le due si sono limitate ad abbracciarsi. \nL'et\u00e0 del consenso, a partire dal 2003, \u00e8 la stessa (16 anni) sia per le relazioni eterosessuali che per quelle omosessuali.\nOrdinamento legislativo russo.\nForze dell'ordine.\nUfficialmente i gay possono servire nelle forze armate, al pari di tutti gli altri, a partire dal 2003.\nPersone transgender.\nNella Russia zarista una giovane donna che si comportava come un uomo veniva definita maschiaccio; questo \u00e8 stato spesso tollerato tra le classi medie pi\u00f9 istruite, col presupposto per\u00f2 che la persona in questione fosse del tutto asessuata e che questa cosa venisse meno dopo che la ragazza si fosse sposata.\nIl crossdressing \u00e8 stato sempre visto come un comportamento immorale e pertanto punito sia dalla chiesa ortodossa che dal governo. Nell'Unione sovietica le operazioni di cambiamento di sesso sono state vietate fino agli anni '60, e da quel momento in poi sono state molto spesso eseguite dall'endocrinologo Aron Belkin, fino alla sua morte avvenuta nel 2003.\nDal 1997 le persone transessuali sono in grado di cambiare legalmente il loro genere, dopo adeguate procedure mediche.\nMatrimonio.\nN\u00e9 matrimoni omosessuali n\u00e9 unioni civili non sono ammessi in Russia.\nUna delucidazione sul caso lo ha dato il capo della cancelleria dell'ufficio di Mosca, Irina Muravyova, la quale ha dichiarato che: \"\"I tentativi da parte di coppie dello stesso sesso di sposarsi sia a Mosca e altrove in Russia sono destinati a fallire. Viviamo in una societ\u00e0 civile, siamo guidati dalla legge federale, [e] dalla Costituzione che dice chiaramente che il matrimonio in Russia \u00e8 tra un uomo e una donna; una tale unione (quella omosessuale) non pu\u00f2 essere contratta in Russia\"\".\nIl 30 novembre 2018 Dmitry Dedov, un giudice russo facente parte della Corte Europea dei Diritti dell\u2019Uomo, ha proposto di istituire per la prima volte le unioni civili in Russia, proposta tuttavia categoricamente rifiutata. \nLa deputata Oksana Pushkina ha infatti affermato \u201c\"In Russia, l\u2019opinione di Dmitry Dedov non prender\u00e0 piede nel prossimo futuro. La Russia promuove i valori tradizionali che sono l\u2019unione tra un uomo e una donna, la religiosit\u00e0, la necessit\u00e0 del matrimonio ed una stretta gerarchia in famiglia\"\u201d. Comunque, causa la legge contro la propaganda omosessuale, nel paese \u00e8 vietato manifestare per chiedere l'approvazione dei matrimoni universali, del riconoscimento delle famiglie gay, delle unioni civili, dei PACS e delle coppie di fatto. \nAdozione.\nPer quel che riguarda le adozioni per i single che vivono in Russia, indipendentemente dal loro orientamento sessuale, possono adottare minori rimasti orfani, ma tale opzione \u00e8 negata alle coppie omosessuali. I bambini con cittadinanza russa possono essere adottati da un single omosessuale che vive in un paese straniero, ma a condizione che questo paese non riconosca i matrimoni tra persone dello stesso sesso.\nProtezioni contro le discriminazioni.\nNessuna legge specifica contro la discriminazione basata sull'orientamento sessuale o anche sulla sola espressione dell'identit\u00e0 di genere \u00e8 stata promulgata in Russia, nemmeno a livello regionale. \nTuttavia gli omosessuali possono essere tutelati dai discorsi di odio e/o da discriminazioni in base agli articoli 136 e 282 del codice penale della Federazione Russa. L'articolo 136 afferma che \"la discriminazione, ovvero la violazione dei diritti, delle libert\u00e0 e degli interessi legittimi di una persona e di un cittadino, a seconda del sesso, della razza, della nazionalit\u00e0, della lingua, dell'etnia, della propriet\u00e0 e dell'ufficio, del luogo di residenza, dell'atteggiamento nei confronti della religione, delle convinzioni personali, dell'appartenenza ad associazioni pubbliche o di qualsiasi gruppo sociale, \u00e8 punibile con una multa che va da centomila a trecentomila rubli, con una condanna da uno a due anni di reclusione, o con il divieto di assumere alcune funzioni lavorative per un massimo di 5 anni (...)\" . Nel 2019 un fornaio \u00e8 stato multato in Russia per aver esposto all\u2019ingresso del negozio un cartello in legno con il divieto di accesso alle persone LGBT.\nTuttavia sono molto rare le condanne per omofobia. Nel maggio 2008 il governatore della regione di Tambov, Oleg Betin, dichiar\u00f2 pubblicamente che \"gli omosessuali dovrebbero essere fatti a pezzi e lanciati in aria\" . Alla fine di luglio 2008, il dipartimento locale del Comitato investigativo della Procura si rifiut\u00f2 di aprire un caso penale ai sensi dell'articolo 282 del codice penale della Federazione Russa, affermando che, secondo gli esperti del dipartimento, \"\"gli omosessuali non sono un gruppo sociale\"\". \nDivieti di propaganda omosessuale.\nPrima dell'approvazione della legge contro la propaganda omosessuale in Russia, dal 2006 al 2013 sono state ben dieci le regioni che hanno emanato un divieto di \"propaganda di omosessualit\u00e0\" tra i minori. Le leggi di nove di loro sono sanzioni amministrative e / o penali. Alcuni di esse vietano anche la cosiddetta \"propaganda di bisessualismo e transgenderismo\" per i minori. \nUna legge simile \u00e8 stata adottata anche dalla Assemblea legislativa di San Pietroburgo ed \u00e8 entrata in vigore il 30 marzo 2012.\nNel giugno 2012, Mosca ha accolto una nuova legge che vieta il gay pride in citt\u00e0 per i prossimi cento anni.\nNel giugno 2013 il parlamento nazionale (la Duma) ha approvato all'unanimit\u00e0 una legge che proibisce la distribuzione di materiale propagandistico a sfondo omosessuale, rivolto ai minori di 18 anni, in tutto il paese. Ai sensi della legge, \u00e8 un atto criminale tenere un gay pride, parlare in difesa dei diritti degli omosessuali, distribuire materiale che promuova le istanze delle persone omosessuali o propagandare l'idea che le relazioni tra persone dello stesso sesso siano uguali a quelle etero. La legge ha avuto tutto il supporto della Chiesa Ortodossa, in costante aumento di consensi dopo la caduta dell'Unione Sovietica, e di tanti personaggi famosi e influenti del Paese. Dal momento dell'approvazione della legge sono aumentate vertiginosamente le aggressioni omofobe e gli omicidi nei confronti degli omosessuali. L'ultimo pi\u00f9 grave risale al luglio 2019 con l'omicidio dell'attivista 41enne Elena Grigorieva (1978-2019), ritrovata morta a San Pietroburgo con 8 coltellate.\nReazioni internazionali.\nLa Russia per queste iniziative ha ricevuto le critiche dalla comunit\u00e0 internazionale e da diverse organizzazioni internazionali dei diritti umani.\nSia le Nazioni Unite che le istituzioni dell'Unione europea hanno chiesto l'abrogazione della norma specificando che essa, assieme ad altre norme discriminatorie del paese, sono una violazione dei diritti umani, e di conseguenza del diritto internazionale che la stessa Russia si \u00e8 impegnata a rispettare. La Corte europea dei diritti dell'uomo ha multato, a causa della norma, il paese eurasiatico per violazione dei diritti umani.\nLa promulgazione di questa legge ha portato all'incarcerazione di diversi attivisti gay ed a un incremento dei crimini d'odio motivati dall'omofobia.\nIl presidente degli Stati Uniti Barack Obama ha affermato: \"Nessuno \u00e8 pi\u00f9 offeso di me davanti ad alcune delle leggi anti-gay e lesbiche che sto vedendo affermarsi in Russia\"\nObama successivamente, nel settembre 2013, ha incontrato gli attivisti russi per i diritti gay durante una visita a San Pietroburgo per partecipare a una riunione delle nazioni maggiormente sviluppate del pianeta G20 (paesi industrializzati).\nLa legge \u00e8 stata condannata anche dalla cancelliera tedesca Angela Merkel, dal primo ministro britannico David Cameron, dal ministro degli esteri australiano Bob Carr, cos\u00ec come dal primo ministro canadese Stephen Harper e dal ministro degli esteri canadese John Baird.\nNel settembre 2013 il \"Kiss Day\" tra persone dello stesso sesso si \u00e8 svolto contemporaneamente in 50 citt\u00e0 del mondo per protestare contro le leggi anti-gay vigenti in Russia.\nOpinione pubblica.\nDagli anni 2000 esistono numerosi bar gay in Russia, in particolare a San Pietroburgo e a Mosca\nSecondo alcuni sondaggi del 2007 si \u00e8 notato come la maggioranza della popolazione, l\u201983% degli intervistati, si opponga a qualsiasi riconoscimento giuridico delle coppie omosessuali, considerando gli omosessuali riprovevoli e sostenendo eventuali leggi sfavorevoli per gli omosessuali. Il sostegno pubblico, secondo un sondaggio del 2005, riguardo alle unioni civili e ai matrimoni gay \u00e8 al 17%.\nUn sondaggio dell'agosto 2018 alla domanda \"se c'\u00e8 un gruppo di persone che cerca di utilizzare le questioni LGBT per attaccare la fibra spirituale della Russia\", il 63% ha risposto di s\u00ec, mentre solo il 24% ha detto che l'attivismo LGBT non ha motivazioni nefaste e \"non c'\u00e8 propaganda di relazioni sessuali non tradizionali in Russia\". Il restante 13% ha avuto problemi a decidere in un modo o non ha scelto.\nUn sondaggio del 2019 ha mostrato come il 47% dei russi sia d\u2019accordo sul fatto che gay e lesbiche debbano avere gli stessi diritti degli altri cittadini (percentuale simile a due sondaggi svolti in Italia rispettivamente nel 1983 e 1988).\nEssere gay in Russia oggi pu\u00f2 essere ancora molto difficile in quanto l'omofobia \u00e8 ancora molto diffusa, in particolare nelle zone rurali, ma anche nella capitale Mosca e nelle citt\u00e0 pi\u00f9 popolose quali San Pietroburgo e a Samara. \nLe violenze a danni di omosessuali sono diffusissime all'interno del Paese. Molti omosessuali non denunciano le violenze subite per paura di ritorsioni. Spesso le autorit\u00e0 competenti affermano di essere indifferenti davanti alle aggressioni omofobe. "}
{"id": "4679485", "revid": "125958341", "url": "https://it.wikipedia.org/wiki?curid=4679485", "title": "Lorenzo Crisetig", "text": "Caratteristiche tecniche.\nCentrocampista centrale mancino dotato di una buona visione di gioco e buon senso della posizione.\nPredilige giocare come regista davanti alla difesa in un centrocampo a tre, supportato eventualmente da due centrocampisti pi\u00f9 dinamici, in quanto l'atletismo non \u00e8 la sua caratteristica principale. Pu\u00f2 comunque adattarsi al ruolo di mezzala e in alcuni casi anche a quello di trequartista.\nCarriera.\nClub.\nInter.\nDopo aver cominciato a giocare a calcio nelle giovanili del G.S Chiavris e dopo aver fatto successivamente tutta la trafila nel settore giovanile del Donatello Calcio (Udine), viene notato dall'Inter, dove l'allora allenatore Nunzio Zavettieri gli trova collocazione come interno sinistro.\nNel 2010, con Jos\u00e9 Mourinho, arrivano le prime convocazioni in prima squadra; \u00e8 stato inoltre inserito pi\u00f9 volte nelle lista \"B\" giovanili per le competizioni europee dei nerazzurri. Nella stagione 2011-2012 viene inserito in prima squadra e debutta con la maglia nerazzurra il 27 settembre 2011, a 18 anni, in occasione della gara di UEFA Champions League contro il CSKA Mosca, subentrando a Cristian Chivu al 91': la gara \u00e8 vinta per 2-3 dai nerazzurri.\nIl 23 gennaio 2012 passa in compartecipazione al , restando all'Inter in prestito sino a fine stagione.\nIl 25 marzo 2012 si laurea campione d'Europa under-19 con la Primavera dell'Inter, conquistando la prima edizione della NextGen Series, vincendo ai rigori la finale giocata al Brisbane Road di Londra contro l'Ajax: \u00e8 suo il gol decisivo dal dischetto nella sequenza finale.\nPrestiti a Spezia, Crotone e Cagliari.\nIl 6 luglio 2012 si trasferisce allo Spezia con la formula del prestito secco, esordendo in Coppa Italia il 12 agosto dello stesso anno. Con la squadra ligure ottiene 10 presenze in Serie B fino a met\u00e0 stagione.\nDurante il mercato di gennaio viene ceduto in prestito al Crotone, sempre in Serie B, fino al termine della stagione. Con la squadra rossoblu va in gol al debutto, il 1\u00ba febbraio 2013, nella partita contro il terminata 2-2. Il prestito viene rinnovato anche per la stagione 2013-2014. Con la squadra calabrese colleziona in totale 55 presenze e 2 gol.\nIl 20 giugno 2014 il direttore generale del Parma, Pietro Leonardi, annuncia la risoluzione della compropriet\u00e0 in favore dell'Inter, nell'ambito dell'affare con cui i ducali riacquistano l'intera propriet\u00e0 di Ishak Belfodil.\nL'11 luglio 2014 il Cagliari, militante in Serie A, ottiene il giocatore con la formula del prestito con diritto di riscatto. Il 23 agosto 2014 esordisce dal primo minuto nella partita contro il valida per il terzo turno di Coppa Italia, nella quale si mette in mostra fornendo un ottimo assist per il 2-0 di Farias, lasciando poi il campo a un minuto dalla fine per cedere il posto a Donsah.\nEsordisce in Serie A il 31 agosto 2014, a 21 anni, nella partita Sassuolo-Cagliari (1-1). Si rende protagonista di un buon campionato, nel quale ottiene 28 presenze, ma il Cagliari retrocede in Serie B.\nBologna, ritorno al Crotone e rientro alla base.\nIl 16 luglio 2015, dopo essere rientrato all' per fine prestito, viene ceduto in prestito biennale con obbligo di riscatto al Bologna, neopromosso in Serie A. Gioca solo 6 partite in tutta la stagione.\nIl 31 agosto 2016 viene riscattato per 2,9 milioni di euro e torna in prestito al , neopromosso in Serie A, con cui ottiene la salvezza all'ultima giornata.\nA fine stagione torna al Bologna, con cui riesordisce il 26 agosto 2017, subentrando a Torosidis nella vittoria contro il Benevento. Non considerato dal suo allenatore Roberto Donadoni, in tutto gioca 9 partite tra campionato e Coppa Italia nel corso della stagione.\nI prestiti a Frosinone e Benevento.\nIl 10 luglio 2018 si trasferisce al Frosinone con la formula del prestito con diritto di riscatto.\nDopo aver giocato solo 8 partite, il 24 gennaio 2019 il Bologna lo manda in Serie B al con la formula del prestito con obbligo di riscatto a determinate condizioni.\nMirand\u00e9s.\nDopo essere rimasto svincolato, il 6 febbraio trova squadra firmando per gli spagnoli del Mirand\u00e9s, club militante in Segunda Divisi\u00f3n.\nRitorno in Italia alla Reggina.\nIl 19 agosto 2020, dopo l'esperienza spagnola, torna in Italia venendo ingaggiato dalla , neopromossa in Serie B, con cui il centrocampista si lega contrattualmente fino al 30 giugno 2022. Segna il suo primo gol in maglia amaranto in occasione della terza giornata di campionato il 17 ottobre contro la Virtus Entella con un meraviglioso calcio di punizione che non lascia scampo al portiere avversario.\nNazionale.\nMessosi in luce con le Nazionali Under-16 e Under-17, riceve la sua prima convocazione in Nazionale Under-21 da parte di Pierluigi Casiraghi a 16 anni, nell'agosto 2009: in quell'occasione non viene impiegato.\nEsordisce con l'Under-21 l'11 agosto 2010, entrando nel secondo tempo della partita amichevole Italia-Danimarca (2-2). Cos\u00ec, a 17 anni e 7 mesi, Crisetig diviene il pi\u00f9 giovane giocatore a debuttare in Nazionale Under-21, primato poi battuto da Federico Bonazzoli.\nIl 14 agosto 2013 realizza una doppietta su rigore nella partita amichevole vinta 4-1 contro la Slovacchia, con il CT Luigi Di Biagio. Il 9 settembre 2013 esordisce nelle qualificazioni all'Europeo 2015 nella vittoria dell'Italia contro Cipro per 2-0, giocando titolare e uscendo al 59' per far posto a Riccardo Improta.\nPrende parte all'Europeo Under-21 2015 in Repubblica Ceca.\nStatistiche.\nPresenze e reti nei club.\n\"Statistiche aggiornate al 27 febbraio 2022\"."}
{"id": "4679486", "revid": "1442080", "url": "https://it.wikipedia.org/wiki?curid=4679486", "title": "Stanislaw Stoss", "text": " \nBiografia.\nFiglio dello scultore Veit Stoss viene accreditato di essere l'autore del trittico rappresentante San Stanislao, 1504, nel portico meridionale della Basilica di santa Maria a Cracovia (particolare residuo) e quello di re Giovanni I Alberto nella cappella della famiglia Czartoryski nella cattedrale di Cracovia. Sua anche una scultura della Dormizione di Maria nella chiesa del Corpus Christi di Biecz."}
{"id": "4679492", "revid": "124123", "url": "https://it.wikipedia.org/wiki?curid=4679492", "title": "Muhammetnazar Gapurow", "text": "Biografia.\nNato nell'allora Repubblica Sovietica Popolare di Bukhara, studi\u00f2 all'Istituto magistrale di \u010card\u017euj ed inizi\u00f2 a lavorare come insegnante nel 1941, ma il concomitante scoppio della Seconda guerra mondiale lo fece richiamare alle armi nelle file dell'Armata Rossa. Ferito, fu congedato nel 1943 e torn\u00f2 a \u010card\u017euj, dove si sarebbe laureato in pedagogia nel 1954. Nel frattempo, iscritto dal 1944 al Partito Comunista di tutta l'Unione (bolscevico), ricopr\u00ec vari ruoli nella sezione repubblicana turkmena, di cui fu Primo segretario dal 1969 al 1985. Precedentemente (1963-1969) aveva anche presieduto il Consiglio dei ministri della RSS Turkmena, mentre dal 1971 al 1986 fece parte del Comitato Centrale del PCUS. Ritiratosi in pensione, mor\u00ec nel sanatorio di Bergenzi, ad A\u015fgabat."}
{"id": "4679495", "revid": "767487", "url": "https://it.wikipedia.org/wiki?curid=4679495", "title": "Dom Hemingway", "text": "Dom Hemingway \u00e8 un film del 2013 scritto e diretto da Richard Shepard, con protagonista Jude Law.\nTrama.\nDomingo 'Dom' Hemingway \u00e8 un ladro scassinatore di casseforti rimasto in galera per dodici anni dopo un colpo, per essersi rifiutato di testimoniare contro i complici e il suo capo. Quando finalmente esce di prigione, la prima cosa che fa \u00e8 cercare un suo ex amico che ha sposato la sua ex moglie \u2013 morta nel frattempo di tumore mentre era in galera \u2013 per massacrarlo di botte. Dopodich\u00e9 si rifugia in un pub col suo amico Dickie, il quale gli fa sapere che il suo capo, Ivan Anatoli, gli ha mandato due escort come regalo e lo aspetta dopo tre giorni nel sud della Francia per dargli la parte di bottino che gli spetta. Dom passa quei tre giorni a recuperare gli anni perduti in galera, e quando parte per il viaggio con Dickie \u00e8 distrutto da alcool e droga.\nQuando arriva nella villa del ricco criminale russo, fa subito la conoscenza di Paolina, la sua misteriosa fidanzata. Ivan lo accoglie ringraziandolo per l'enorme sacrificio che ha sopportato pur di coprire lui e la banda, e gli dice che gli dar\u00e0 la sua parte di soldi. Dom, in preda alla sbornia gli urla contro e lo insulta pesantemente, chiedendogli oltre ai soldi che gli spettano, anche un regalo in pi\u00f9, per aver perso dodici anni di vita in cui non \u00e8 potuto stare con sua moglie n\u00e9 con sua figlia Evelyn, all'epoca undicenne. Resosi conto dell'enorme sbaglio da lui fatto, Dom vaga nudo per la campagna circostante alla villa, ripetendosi di aver mandato tutto all'aria, di aver taciuto solo per poter recuperare quei soldi, che ormai vede perduti. Dickie lo rassicura dicendogli che Ivan \u00e8 un uomo gentile, e che se si scuser\u00e0 verr\u00e0 perdonato.\nDopo poco i tre, insieme a Paolina, si ritrovano a cena, Dom si scusa davanti a tutti e Ivan lo perdona, lo porta nella sua stanza e gli d\u00e0 il suo quarto di milione di sterline, pi\u00f9 un altro mezzo milione come regalo. Dom, felicissimo, si d\u00e0 alla pazza gioia insieme a loro e ad altre due escort, tra cui Melody, una ragazza dolce e un po' svampita. Decidono di fare un giro in macchina, ma essendo ubriachi vanno a scontrarsi e si risvegliano poco dopo in un bosco. Ivan ha un parafango conficcato nello stomaco, Paolina \u00e8 sparita, e Melody giace in fin di vita. Dom si rende conto di dover subito andare a recuperare i soldi in villa, ma si ferma a soccorrere Melody, riportandola in vita con una respirazione bocca a bocca. Questa le dice che, avendole salvato la vita, il karma lo ripagher\u00e0 con della fortuna quando ne avr\u00e0 pi\u00f9 bisogno. Dom ascolta scettico la ragazza, dopodich\u00e9 corre verso la casa, dove Dickie aveva visto scappare Paolina. Una volta arrivato l\u00ec scopre quello che sospettava: la ragazza \u00e8 fuggita coi suoi soldi. Correndo a perdifiato riesce a raggiungere l'auto di Paolina mentre va via, che gli dice solamente di aver rubato i soldi perch\u00e9, dopo la morte di Ivan, non vuole rimanere povera. Dom, disperato e ferito, si presenta a casa di sua figlia, viene accolto dal compagno senegalese e da suo nipote, che insieme ai parenti si prendono cura di lui. Evelyn per\u00f2 \u00e8 arrabbiata con lui e non vuole saperne, e gli dice che appena sar\u00e0 in grado di stare in piedi dovr\u00e0 andarsene per sempre.\nAllontanato dalla figlia e senza soldi, Dom va a trovare Lestor, il figlio di un suo rivale in affari che alla morte del padre ha ereditato \"l'attivit\u00e0\", per chiedergli un lavoro. Lestor si ricorda di Dom e di quando quindici anni prima ha ucciso il suo gatto per fare un dispetto a suo padre, che odiava. Gli dice che non gli darebbe mai un lavoro per questo, ma che comunque ormai non \u00e8 pi\u00f9 lo scassinatore leggendario che era, perch\u00e9, mentre si trovava in prigione, le casseforti sono diventate elettroniche. Dom riesce a strappargli una scommessa: riuscir\u00e0 ad aprire la cassaforte di Lestor in dieci minuti, in caso contrario verr\u00e0 evirato. Trovatosi nell'ufficio di Lestor, Dom tira fuori una mazza con cui fa a pezzi il muro in cui \u00e8 incassata la cassaforte, e poi taglia i fili elettrici con cui \u00e8 bloccata e che sono collegati al servizio di sicurezza. Poi prende a scuotere la cassaforte, che, essendo di poco pregio rispetto a ci\u00f2 che i venditori avevano fatto capire a Lestor, si apre. In preda all'ira per essersi fatto imbrogliare, il ragazzo dice a Dom che ha aperto una cassaforte, ma non la sua \u2013 come da accordi\u00a0\u2013 e quindi dovr\u00e0 essere evirato. Dom capisce che ha sempre rispettato le regole e il codice d'onore dei criminali, ma che per questo non \u00e8 mai riuscito a ottenere ci\u00f2 che gli spettava.\nMentre sta per togliersi i pantaloni, il servizio di sicurezza fa irruzione e lui riesce a scappare. A corsa finita, Dom va a trovare sua figlia alla quale chiede di perdonarlo, ma lei \u00e8 intransigente. Lui allora le chiede di vedersi sulla tomba di sua madre, che non \u00e8 ancora andato a trovare, ma lei rifiuta. Il giorno dopo Dom \u00e8 sdraiato sull'erba del cimitero e piange, chiedendo perdono a Keethy, la sua ex moglie, dicendo che non gli importa pi\u00f9 dei soldi, vuole solo recuperare il rapporto con sua figlia. Mentre dice questo scorge suo nipote, e mano nella mano vanno da Evelyn che li aspetta all'entrata. Lei gli d\u00e0 la possibilit\u00e0 di accompagnare il bambino a scuola il luned\u00ec seguente, a patto che riesca a svegliarsi cos\u00ec presto, e, quindi, implicitamente, a cambiare vita.\nMentre passeggia per la citt\u00e0, Dom vede Paolina entrare in un ristorante con un uomo, le si avvicina e all'orecchio la minaccia di non parlare, e che la uccider\u00e0 per quello che gli ha fatto. Uscito dal ristorante sorridente tiene stretto in mano l'anello di diamanti che ha sfilato alla ragazza, consapevole che la fortuna \u00e8 finalmente tornata dalla sua parte.\nProduzione.\nLe riprese del film iniziano il 12 ottobre 2012 e si sono svolte nel Regno Unito tra Londra, Chatham e i Pinewood Studios, e in Francia a Saint-Tropez.\nJude Law \u00e8 dovuto ingrassare 13\u00a0kg per entrare nella parte di Dom Hemingway, bevendo dieci lattine di Coca-Cola al giorno.\nDistribuzione.\nIl film \u00e8 stato presentato in anteprima mondiale l'8 settembre 2013 al Toronto International Film Festival.\nLa pellicola \u00e8 stata distribuita nelle sale cinematografiche britanniche a partire dal 15 novembre 2013 e nelle sale statunitensi il 2 aprile 2014, mentre in Italia arriva il 29 maggio."}
{"id": "4679511", "revid": "61615029", "url": "https://it.wikipedia.org/wiki?curid=4679511", "title": "Raymesis", "text": ""}
{"id": "4679513", "revid": "121292787", "url": "https://it.wikipedia.org/wiki?curid=4679513", "title": "INTERFET", "text": "INTERFET \u00e8 l'acronimo di International Force for East Timor, un contingente militare multinazionale istituito dalla Nazioni Unite per riportare sicurezza ed aiuto umanitario, in seguito allo scoppio della crisi di Timor Est del 1999, alla popolazione civile.\nVenne posta sotto il comando del maggior generale australiano Peter Cosgrove. Rappresentante fu il thailandese Songkitti Jaggabatara.\nStoria.\nIn occasione della crisi di Timor Est del 1999, le Nazioni Unite decisero il 15 settembre 1999, con la Risoluzione n. 1264, un intervento militare umanitario a Timor Est per liberare la popolazione dal terrore col\u00e0 instauratosi. Il contingente, composto prevalentemente da militari australiani, statunitensi, tailandesi e neozelandesi, aveva il compito di riportare la pace nel territorio, garantire la sicurezza alla popolazione e ristabilire l'ordine pubblico; inoltre aveva il compito di favorire il rientro in patria dei profughi, che a seguito dei gravi disordini verificatisi con la crisi, avevano lasciato le loro case per fuggire sui monti od all'estero. Insieme a questi scopi INTERFET doveva garantire anche la sicurezza dell'Organizzazione UNAMET, che, sempre come emanazione delle Nazioni Unite, era composta da osservatori internazionali, chiamati a controllare la regolare esecuzione delle operazioni di voto del \"referendum\" del 30 agosto 1999 sull'indipendenza dall'Indonesia, il cui esercito aveva invaso ventiquattro anni prima Timor Est, non appena questa si era dichiarata indipendente dal Portogallo, del quale Timor Est era stato da secoli colonia. La crisi era scoppiata proprio a seguito di questo \"referendum\", con il quale il 78,5% degli abitanti di Timor Est si era espresso per l'indipendenza. Milizie pro-indonesia, dato che l'Indonesia era ovviamente contraria all'indipendenza di Timor Est, cercarono in tutti i modi, specie con la violenza, d'intimidire la popolazione est-timorese. 2000 furono i morti fra la popolazione, \u00be della popolazione autoctona fu costretta a lasciare le proprie case e il 75% dell'infrastruttura fu distrutta.\nIl 20 settembre 1999 le prime unit\u00e0 australiane sbarcarono nell'aeroporto di Dili misero sotto controllo, dopo qualche scontro armato con la milizia pro-indonesiana, la regione. Molti abitanti si rifugiarono sui monti o nella parte occidentale dell'isola ed anche le milizie cos\u00ec fecero. Di l\u00e0 le milizie tentarono attacchi sporadici, specialmente nella zona meridionale, controllata dalle forze di pace neozelandesi. Dopo che questi attacchi erano stati respinti e il sostegno dell'Indonesia alle milizie, a seguito della pressione internazionale, cess\u00f2, le milizie si sciolsero, non senza tuttavia, durante il loro ritiro, rinunciare ad incendiare numerose case di civili est-timoresi. L'exclave di Oekusse venne liberata dalle forze dell'INTERFET solo nel mese di ottobre.\nAlla fine di ottobre l'Indonesia dichiar\u00f2 illegittima la sua occupazione di Timor Est e con la risoluzione ONU n. 1272 venne deciso un periodo di amministrazione transitoria affidata all'UNTAET (\"United Nations Transitional Administration in East Timor\", cio\u00e8 Amministrazione Provvisoria di Timor Est da parte delle Nazioni Unite), che entr\u00f2 in azione il 25 ottobre, dal 14 febbraio del 2000 prese in carico la ricostruzione del Paese ed il 28 dello stesso mese INTERFET trasfer\u00ec il proprio compito all'UNTAET. Per\u00f2 i profughi a Timor Ovest vennero ancora trattenuti nei campi di raccolta per mesi dopo la consegna ufficiale alla missione di pace della Nazioni Unite ed uccisi. Alla conferenza del 17 dicembre 1999 tenutasi a Tokio vennero stanziati aiuti per 417 milioni di Euro.\nIl corpo dell'INTERFET termin\u00f2 i suoi compiti e lasci\u00f2 la responsabilit\u00e0 alle subentranti Forze di Pace dell'UNTAET il 28 febbraio 2000.\nPartecipanti.\nIn totale furono impegnati nella forza militare INTERFET 9.900 soldati, appartenenti a 17 paesi. Vi presero parte i militari dei seguenti paesi: Australia, Brasile Germania, Francia, Irlanda, Italia, Malaysia, Nuova Zelanda, Norvegia, Filippine, Canada, Kenya, Corea del Sud, Singapore, Regno Unito, Thailandia, Stati Uniti, cui si aggiunsero successivamente Portogallo e quattro altri stati.\nEsisteva anche una potenziale minaccia alla forza INTERFET da parte delle Forze Armate indonesiane, tanto fu localizzato nelle acque di Timor Est un sommergibile indonesiano. Per fronteggiare l'eventuale minaccia indonesiana, vennero assegnate all'INTERFET le seguenti forze navali: l'incrociatore USS Mobile Bay, il cacciatorpediniere HMS Glasgow, le fregate HMNZS Te Kaha, HMNZS Canterbury, FNS Prairial, FNS Vendemiaire, HMAS Darwin, HMAS ANZAC, HMAS Sydney oltre a non nominati sommergibili.\nSuccessivamente intervennero altre navi militari fra le quali alcune italiane, canadesi, portoghesi, tailandesi e di Singapore.\nRimasero inoltre a disposizione dell'INTERFET negli aeroporti aerei militari della Royal Australian Air Force e della Royal New Zaaland Air Force. Si trattava di McDonnell Douglas F/A-18 Hornet e un General Dynamics F-111 australiano, un neozelandese Douglas A-4 Skyhawk, oltre ad un ricognitore australiano Lockheed P-3 Orion.\nDopo l'Australia con 4.400 soldati il secondo contingente per dimensioni era quello tailandese, forte di 1.600 uomini. Dalle Filippine giunse un contingente con scopi umanitari, che era completato da una squadra medica.\nLa partecipazione italiana.\nL'Italia ha preso parte alla missione con un reparto di incursori dei COMSUBIN della Marina Militare, trasportato sull'isola da Nave San Giusto e con elicotteri del 1\u00ba Gruppo della base di Luni.\nAlla missione prese parte una componente formata da distaccamenti incursori del 9\u00ba Col Moschin, Carabinieri del Tuscania, fucilieri Paracadutisti e una componente logistica della Brigata Paracadutisti \u201cFolgore\u201d.\nGrande valenza strategica e tattica ha avuto anche il Gruppo di Volo dell'Aeronautica Militare formato da personale e aerei della 46\u00aa Brigata Aerea di Pisa (equipaggi di volo del 2\u00ba e del 98\u00ba Gruppo) che operavano da Darwin (Australia) con i G222, unici aeroplani di tutta la coalizione a poter intervenire su molti aeroporti caratterizzati da piste in terra battuta molto corte."}
{"id": "4679519", "revid": "67911565", "url": "https://it.wikipedia.org/wiki?curid=4679519", "title": "Sabato Sprint (programma televisivo)", "text": ""}
{"id": "4679520", "revid": "106456", "url": "https://it.wikipedia.org/wiki?curid=4679520", "title": "International Force for East Timor", "text": ""}
{"id": "4679521", "revid": "110157", "url": "https://it.wikipedia.org/wiki?curid=4679521", "title": "Roberto II di Clermont", "text": "Origine.\nFiglio del conte di Clermont e visconte d'Alvernia, Roberto I, e di Aldegardis, di cui non si conoscono gli ascendenti, come ci viene confermato dal documento n\u00b0 336 del \"Cartulaire de Brioude\", dal fratello Stefano fa una donazione in suffragio delle anime dei genitori. Roberto I, come risulta dallo stesso documento n.336 del \"Cartulaire de Brioude\", era figlio del nobile Eustorgio e di Arsinda, di cui non si conoscono gli ascendenti.\nBiografia.\nRoberto il Giovane assieme al fratello Eustorgio, viene citato nell\"'Histoire G\u00e9n\u00e9rale de Languedoc, Tome V, Preuves, Chartes et Dipl\u00f4mes\", nel documento n\u00b0 66, come figlio del visconte Roberto I, quando, nel 936, il visconte fu tra i fondatori dell'abbazia di Chanteuge, assieme ai figli, Roberto, definito il Giovane (Rotbertus juvenior) ed Eustorgio.\nNel marzo del 947 (\"in mense martio, anno undecimo regnante Ludovico rege\", dove si intende Luigi IV di Francia), Roberto, citato, assieme ai fratelli Stefano ed Eustorgio, in una donazione di tale Amblardo, viene definito visconte, mentre, sempre, nel 947 (\"anno XVIII regnante Ludovico rege\", assumendo come primo anno di regno di Luigi IV di Francia il 929, anno della morte di suo padre, Carlo il Semplice), nel mese di dicembre, suo fratello Stefano, in una donazione, cita come visconte il padre Roberto I (Rotberti vicecomitis) nel documento n\u00b0 i6 \"Cartulaire de Sauxillanges\", assieme alla seconda moglie, Ildegarda (Hildegardis vicecomitisse), ed infine, ancora in una donazione del fratello, Stefano, datata 950 il visconte Roberto I \u00e8 citato assieme alla moglie, ildegarda, come ancora in vita.\nComunque in quel periodo, attorno al 950, Roberto il Giovane, dopo la morte del padre gli subentr\u00f2 nel titolo di Visconte d'Alvernia.&lt;br&gt;Infatti nel documento n\u00b0 336 del \"Cartulaire de Brioude\", gi\u00e0 citato e datato 962, suo fratello Stefano fece una donazione in suffragio delle anime dei genitori, che in quell'anno risultavano ambedue morti.\nInfine in una donazione sempre fatta dal fratello Stefano durante il regno di Lotario IV, nel mese di novembre, senza specificare l'anno, la n\u00b0 179 del \"Cartulaire de Sauxillanges\", Roberto il Giovane controfirma la donazione assieme ai due figli, Roberto (III) e Guido.\nDi Roberto il Giovane non si conosce la data esatta della morte. Si presume sia morto tra il 970 ed il 980; infatti, nel maggio di quell'anno, nel documento n\u00b0 1525 del \"Recueil des chartes de l'abbaye de Cluny, tom\u00e9 2\", il figlio Guido, fa una donazione a suffragio delle anime dei genitori.&lt;br&gt;Alla sua morte, nel titolo di Visconte d'Alvernia, gli successe il figlio primogenito, Roberto (III), ma molto pi\u00f9 probabilmente il secondogenito, Guido, in quanto Roberto (III) sarebbe premorto a Roberto il Giovane\nMatrimonio e discendenza.\nRoberto aveva sposato Engelberga, di cui non si conoscono gli ascendenti, e non si conosce neppure l'anno delle nozze, ma si ha conferma del matrimonio una donazione fatta dal figlio Guido, nel maggio del 980, a suffragio delle anime dei genitori e del fratello, Roberto (III). Roberto il Giovane da Engelberga ebbe quattro figli:"}
{"id": "4679524", "revid": "72396", "url": "https://it.wikipedia.org/wiki?curid=4679524", "title": "Tenuta di Migliarino", "text": "La Tenuta di Migliarino \u00e8 una delle sette tenute del Parco naturale di Migliarino, San Rossore, Massaciuccoli, situata nella parte settentrionale. Costituisce, con i suoi ettari di estensione, la zona del Parco di maggiore rilevanza economica.\nStoria.\nPoco si conosce della storia antica di questa zona che era situata nella Selva Palatina, una fitta zona boscosa contenuta all'interno dell'attuale area del Parco. \u00c8 noto per\u00f2 che nella met\u00e0 dell'XI secolo il territorio di Migliarino era parte dei possedimenti della Contessa Matilde di Canossa e che alla sua morte fu diviso tra la famiglia degli Orlandi e la Mensa Arcivescovile di Pisa. A partire del XVI secolo la famiglia fiorentina dei Salviati inizi\u00f2 la privatizzazione di questo territorio, attraverso lo sfruttamento delle sue risorse naturali e l'allevamento del bestiame.\nIn seguito per\u00f2 le pretese della famiglia cominciarono a limitare l'accesso degli abitanti ai pascoli, alla raccolta della legna, alla caccia e alla pesca, provocando l'inizio di una lunga catena di controversie che si prolungarono fino alla met\u00e0 del XIX secolo. A dispetto di tali attriti con la popolazione residente, i Salviati fecero nei secoli acquisizioni che ingrandirono progressivamente i loro possedimenti, acquistando beni della Mensa Arcivescovile e del Granducato, aumentando cos\u00ec l'estensione della Tenuta fino ai confini con lo Stato di Lucca a nord e fino al fiume Serchio a sud.\nAi primi decenni del XIX secolo risalgono i primi interventi dei Salviati per iniziare lo sfruttamento radicale del territorio attraverso opere di bonifica: inizi\u00f2 cos\u00ec l'utilizzazione agricola di estese zone lungo la golena del fiume Serchio, particolarmente fertili. Una notevole svolta all'economia dell'area fu data per\u00f2 dall'introduzione a met\u00e0 del XIX secolo di massicce piantumazioni di pino domestico per la produzione dei pinoli. Per ottimizzare lo sviluppo di questa attivit\u00e0 economica era necessario rendere agevole l'accesso alle piantagioni e al tempo stesso contrastare l'eccessiva umidit\u00e0 del terreno. Per tali necessit\u00e0 furono realizzati sentieri che suddividevano la macchia in settori ben delimitati e furono scavati canali e fossi per assicurare il drenaggio delle acque. Migliarino divenne cos\u00ec rapidamente il pi\u00f9 importante centro di produzione dei pinoli in Italia, con una raccolta che raggiungeva 200 tonnellate l'anno. Negli ultimi decenni tale attivit\u00e0 si \u00e8 ridimensionata portando per\u00f2 ad un prodotto pi\u00f9 selezionato, tanto che ai pinoli del Parco \u00e8 riconosciuto il \"Marchio collettivo di qualit\u00e0\" che li certifica come prodotti biologici.\nTerritorio.\nLa Tenuta di Migliarino si estende nel territorio delimitato dall'ultimo tratto del fiume Serchio e dal confine tra le province di Lucca e Pisa, che corrisponde storicamente all'antico confine tra lo Stato Lucchese e il Granducato di Toscana. Confina a nord con la Tenuta Borbone, a nord-est con il Padule Settentrionale e lago di Massaciuccoli e con il Padule Meridionale e a sud con la Tenuta di San Rossore.\nFlora.\nLa flora \u00e8 molto varia perch\u00e9 vario \u00e8 l'ambiente che caratterizza la Tenuta: la successione ecologica degli habitat inizia con le dune litoranee situate alle spalle dell'arenile di Marina di Vecchiano che rappresentano il pi\u00f9 imponente tratto di dune sabbiose del Parco. Qui sono visibili specie vegetali come le alofite e alotolleranti, a differenza di quanto avviene nella Tenuta di San Rossore dove l'esistenza di tali specie \u00e8 stata compromessa dall'erosione della costa. \nVi si trovano abbondanti il ravastrello (\"Cakile maritima\") e la soldanella di mare (\"Calystegia soldanella\"); proseguendo verso l'interno si incontrano l'euforbia delle spiagge (\"Euphorbia paralias\") e la pungente calcatreppola marittima (\"Eryngium maritumum\"). Sulle dune vere e proprie lo sparto pungente (\"Ammophila arenaria\") forma ciuffi alti anche pi\u00f9 di un metro di importanza fondamentale nel consolidamento della duna. Oltre le dune si incontra la macchia mediterranea, in cui sono presenti tra l'altro il corbezzolo, il lillatro (\"Phillirea angustifolia\") e la robbia selvatica (\"Rubia peregrina\"), e successivamente la lecceta pinetata, costituita prevalentemente da pino domestico (\"Pinus pinea\") e pino marittimo (\"Pinus pinaster\") che hanno largamente sostituito la preesistente macchia e lecceta. Qui nel sottobosco si trova la scopa (\"Erica scoparia\") e il leccio stesso che lentamente sta riprendendo il sopravvento sulla pineta. Segue poi il bosco mesofilo che necessita di condizioni climatiche fresche e umide, con le tipiche piante caducifoglie del Parco: frassini, olmi, pioppi, ontani e farnie.\nNelle depressioni (lame) interne \u00e8 interessante la presenza del cipresso calvo della Virginia (\"Taxodium distichum\"), originario del Nord America e importato qui nel XIX secolo dai duchi Salviati, caratteristico per le radici aeree.\nFauna.\nL'avifauna della Tenuta comprende molte specie nidificanti come il picchio rosso maggiore (\"Dendrocopos major\"), il picchio verde (\"Picus viridis\"), il rampichino (\"Certhia brachydactyla\") e il picchio muratore (\"Sitta europaea\"). Nelle grandi chiome del pino domestico nidificano le poiane (\"Buteo buteo\"), i colombacci e la tortora. Lungo l'arenile nidificano specie significative dal punto di vista naturalistico come il fratino (\"Charadrius alexandrinus\") e la calandrella (\"Calandrella cinera\").\nTra gli uccelli che frequentano le dune e l'arenile nei periodi delle migrazioni abbiamo la beccaccia di mare (\"Haematopus ostralegus\") che si ciba di conchiglie e molluschi, e i piovanelli pancianera (\"Calidris alpina\").\nNella macchia sono presenti il santimpalo (\"Saxicola torquata\") e l'occhiocotto (\"Silvia melanocephala\"); la pineta ospita il verdone (\"Carduelis chloris\"), il verzellino (\"Serinus serinus\") e piccoli insettivori come il regolo (\"Regulus regulus\"). \u00e8 possibile osservare anche ghiandaie (\"Garrulus glandarius\") e le upupe (\"Upupa epops\").\nI mammiferi sono costituiti da ungulati, daini (\"Dama dama\") e cinghiali (\"Sus scrofa\") presenti in sovrannumero in tutto il territorio del Parco, sul cui suolo e vegetazione esercitano una forte pressione riducendo la spontanea rigenerazione del sottosuolo.\nSono presenti anche conigli selvatici e volpi (\"Vulpes vulpes\") le quali utilizzano spesso le tane di tassi e istrici abbandonate. Vi si trovano inoltre mustelidi come la donnola (\"Mustela nivalis\"), la faina (\"Martes foina\") e puzzola (\"Mustela putorius\").\nPunti di interesse.\nDune di Marina di Vecchiano.\nCostituiscono il pi\u00f9 imponente tratto di dune sabbiose del Parco e sono un sistema dunale di grande interesse, dove \u00e8 possibile osservare con notevole evidenza la successione di ricchi ambienti naturali quali la battigia, l'anteduna, la duna consolidata e il retroduna, ognuno caratterizzato da flora e fauna peculiari.\nOrto delle dune.\nSituato vicino al piazzale Montioni, \u00e8 un orto botanico allestito su una duna artificiale, con un progetto coordinato dal Comune di Vecchiano e dall'Universit\u00e0 di Pisa, per valorizzare e proteggere le dune costiere; esso infatti costituisce un percorso didattico ideale per conoscere la vegetazione delle dune ed \u00e8 accessibile ai visitatori anche di notte."}
{"id": "4679526", "revid": "765509", "url": "https://it.wikipedia.org/wiki?curid=4679526", "title": "Episodi di Aikatsu!", "text": "Lista degli episodi di \"Aikatsu!\", anime di quattro stagioni trasmesso in Giappone su TV Tokyo; la prima \u00e8 andata in onda dall'8 ottobre 2012 al 26 settembre 2013, la seconda dal 3 ottobre 2013 al 25 settembre 2014, la terza dal 2 ottobre 2014 al 24 settembre 2015 e la quarta dal 1\u00ba ottobre 2015 al 31 marzo 2016. Tre film dedicati alla serie sono usciti, rispettivamente, il 13 dicembre 2014, il 22 agosto 2015 e il 13 agosto 2016.\nLe sigle originali sono cantate dai gruppi idol \"STAR\u2606ANIS\" e \"AIKATSU\u2606STARS!\" e sono per l'apertura \"Signalize!\" (ep. 1-25), (ep. 26-50), \"KIRA\u2606Power\" (ep. 51-75), \"SHINING LINE*\" (ep. 76-101), \"Du-Du-Wa DO IT!!\" (ep. 102-126), \"Lovely Party Collection\" (ep. 127-151), \"Lovely Party Collection (STARS! ver.)\" (ep. 152) e \"START DASH SENSATION\" (ep. 153-178), mentre per la chiusura (ep. 1-25, 125), (ep. 26-43, 45-50), (ep. 44), (ep. 51-75), \"Precious\" (ep. 76-101), \"Good morning my dream\" (ep. 102-124, 126), (ep. 127-152) e \"lucky train!\" (ep. 153-178).\nLista episodi.\nPrima stagione.\nGli episodi sono stati raccolti in 9 DVD dal 2 marzo 2013 al 4 febbraio 2014 e due Blu-ray box dal 5 novembre 2014 al 3 febbraio 2015.\nSeconda stagione.\nGli episodi sono stati raccolti in 9 DVD e 9 Blu-ray dal 4 marzo 2014 al 3 febbraio 2015.\nTerza stagione.\nGli episodi sono stati raccolti in 9 DVD dal 3 marzo 2015 al 2 febbraio 2016 e quattro Blu-ray box dal 2 aprile 2015 al 6 gennaio 2016.\nQuarta stagione.\nGli episodi sono stati raccolti in 4 DVD dal 2 marzo al 2 luglio 2016 e due Blu-ray box dal 2 aprile al 2 luglio 2016."}
{"id": "4679527", "revid": "767487", "url": "https://it.wikipedia.org/wiki?curid=4679527", "title": "Serhij Frolov", "text": ""}
{"id": "4679530", "revid": "339392", "url": "https://it.wikipedia.org/wiki?curid=4679530", "title": "Sergiy Frolov", "text": ""}
{"id": "4679531", "revid": "36426", "url": "https://it.wikipedia.org/wiki?curid=4679531", "title": "Polittico dell'Incoronazione della Vergine con storie di Cristo e di san Francesco", "text": ""}
{"id": "4679533", "revid": "119347087", "url": "https://it.wikipedia.org/wiki?curid=4679533", "title": "Scene della vita di Boh\u00e8me", "text": "Scene della vita di Boh\u00e8me (titolo originale in francese Sc\u00e8nes de la vie de boh\u00e8me) \u00e8 un romanzo dello scrittore francese Henri Murger, pubblicato per la prima volta in Francia nel 1851. Il romanzo \u00e8 stato tradotto anche con il titolo Scene di vita della Boh\u00e8me.\nStruttura.\nComunemente definito romanzo, non segue gli standard del nuovo genere letterario. Piuttosto \u00e8 una raccolta di storie vagamente connesse tra loro narranti scene della vita di un gruppo boh\u00e9mien, il tutto nel Quartiere latino di Parigi negli anni Quaranta dell'Ottocento. La maggior parte dei racconti fu pubblicata in origine su una rivista letteraria, \"Le Corsaire\". Erano quasi tutte storie di stampo semi-autobiografico, con personaggi ispirati a persone reali, probabilmente conosciute dagli stessi lettori della rivista.\nCitazioni.\nL'opera \u00e8 citata nel famoso romanzo di Arthur Conan Doyle \"Uno studio in rosso\" ed \u00e8 la pi\u00f9 probabile ispirazione per il titolo del celebre racconto \"Uno scandalo in Boemia\".\nAdattamenti.\nDue opere si sono basate sul romanzo, \"La boh\u00e8me\" di Giacomo Puccini e \"La boh\u00e8me\" di Ruggero Leoncavallo.\nQuella di Puccini divenne poi una delle opere pi\u00f9 importanti di tutti i tempi, mettendo le basi per diverse produzioni artistiche basate sul romanzo di Murger."}
{"id": "4679535", "revid": "1833487", "url": "https://it.wikipedia.org/wiki?curid=4679535", "title": "Mar\u00eda Bouzas", "text": "Biografia.\nHa studiato e si \u00e8 formata come interprete nella scuola di arte drammatica di Madrid dal 1983 al 1987. Dapprima \u00e8 divenuta popolare in Galizia, dove ha raggiunto il successo con le serie della galiziana TVG \"Pratos Combinados\" e \"Terra de Miranda\", dove aveva il ruolo di protagonista.\nIn seguito ha preso parte a numerosi cortometraggi e produzioni teatrali, alcuni di questi della Compa\u00f1\u00eda De Mar\u00edas di cui \u00e8 cofondatrice assieme all'amica Mar\u00eda Pujalte.\n\u00c8 stata Presidente della \"Academia Galega do Audiovisual\", l'organizzatrice del \"premios Mestre Mateo\" dal 17 ottobre 2006 al 30 maggio del 2009, \u00e8 stata poi sostituita da Xos\u00e9 Manuel Olveira.\nDal 2011 al 2020 ha interpretato donna Francisca Montenegro, la \"cattiva\" della fortunata telenovela di Antena 3 \"Il segreto\"."}
{"id": "4679539", "revid": "124390927", "url": "https://it.wikipedia.org/wiki?curid=4679539", "title": "Berry Gordy", "text": "\u00c8 conosciuto soprattutto come fondatore dell'etichetta discografica Motown Records, e come padre del cantante Rockwell e del rapper Redfoo.\nBiografia.\nPrimi anni.\nGordy \u00e8 il settimo di otto figli. La sua famiglia si era trasferita da Sandersville (Georgia) a Detroit nel 1922 poich\u00e9 il padre Berry Gordy II era stato attratto dalle numerose opportunit\u00e0 di lavoro offerte dall'industria automobilistica in grande espansione.\nGordy lascia la scuola superiore per tentare la carriera di pugile professionista. Nel 1950 viene chiamato al servizio militare nella Guerra di Corea.\nDopo il ritorno in patria nel 1953 Gordy comincia a scrivere canzoni e apre un negozio di dischi. Il negozio fallisce presto e Gordy trova lavoro presso la Lincoln. Pochi anni dopo Gordy incontra Jackie Wilson.\nNel 1957 Wilson pubblica \"Reet Petite\", canzone scritta da Gordy insieme alla sorella Gwen e a Billy Davis. Il brano ha un modesto successo in patria, ma entra nella \"Top 10\" in Gran Bretagna. Nei successivi due anni Wilson registra altre sei canzoni alla cui scrittura collabora Gordy. Tra queste \"Lonely Teardrops\" raggiunge la vetta della \"R &amp; B chart\".\nLa Motown.\nGordy, spinto dai successi come autore, decide di intraprendere anche la carriera di produttore musicale. Dopo avere lanciato The Miracles nel 1957, nel 1959 crea la sua etichetta musicale, la Tamla Records. Dopo due canzoni di Marv Johnson (\"Come to Me\" e \"You Got What It Takes\"), la nuova Motown Records esordisce con \"Bad Girl\" dei Miracles. Nello stesso anno le due etichette vengono fuse nella Motown Records. Grandi successi sono \"Shop Around\" dei Miracles (1960) e \"Please Mr. Postman\" delle Marvellettes (1961). Nel 1960 viene lanciata la prima solista Motown, Mary Wells. I suoi primi successi come \"My Guy\" (1964) sono opera del leader dei Miracles Smokey Robinson. L'abilit\u00e0 di Gordy nello scoprire e successivamente coltivare i talenti musicali, gestendone oculatamente anche l'immagine, permette alla Motown di accrescere il suo successo a livello prima nazionale e poi internazionale.\nTra gli artisti lanciati dall'etichetta sono da ricordare The Supremes, Marvin Gaye, The Temptations, The Commodores, Martha and the Vandellas, Stevie Wonder, The Jackson 5. Si parla anche di \"Motown sound\".\nNel 1972 Gordy trasferisce la sede della Motown a Los Angeles. Comincia l'impegno anche nel cinema con \"La signora del blues\", che permette alla protagonista Diana Ross di aggiudicarsi il Golden Globe e di essere nominata per l'Oscar alla miglior attrice. Un altro buon successo cinematografico \u00e8 \"L'ultimo drago\" (1985).\nNel 1988 Gordy cede i suoi interessi nella Motown alla MCA Records per 61 milioni di dollari. Qualche anno dopo cede alla EMI gran parte dei suoi interessi nel catalogo Motown su un totale di circa 15.000 brani, in 240 dei quali Berry \u00e8 accreditato come autore o coautore."}
{"id": "4679540", "revid": "287204", "url": "https://it.wikipedia.org/wiki?curid=4679540", "title": "Gergely Gyurta", "text": ""}
{"id": "4679547", "revid": "767487", "url": "https://it.wikipedia.org/wiki?curid=4679547", "title": "Tom Denney", "text": "Biografia.\nComincia a suonare la chitarra dall'et\u00e0 di 10 anni. Inizialmente in una band chiamata Two Days Too Late con Bobby Scruggs, propone all'amico Jeremy McKinnon di formare una nuova band. Nascono cos\u00ec gli A Day to Remember, con l'aggiunta del chitarrista Kevin Skaff, il bassista Joshua Woodard e Bobby Scruggs come batterista. Con la band Denney registra i primi tre album della band: \"And Their Name Was Treason\" (2005), \"For Those Who Have Heart\" (2007) e \"Homesick\" (2009). Il 2 giugno 2009 lascia la band, volendo concentrarsi sul suo matrimonio e la sua famiglia. Tuttavia ha continuato a rimanere a stretto contatto con gli A Day to Remember, partecipando saltuariamente alla scrittura e alla produzione dei brani.\nDa allora ha continuato a lavorare nel mondo della musica come ingegnere e produttore discografico, collaborando con varie band della scena punk/metal statunitense come Woe, Is Me, Of Mice &amp; Men, For the Fallen Dreams, Honor Bright, Secrets, We Are Defiance, Mest e Neck Deep. Il 26 luglio 2011 pubblica il suo primo EP da solista tramite la sua etichetta, la 33 Records, intitolato \"Ima Monster\"."}
{"id": "4679555", "revid": "158913", "url": "https://it.wikipedia.org/wiki?curid=4679555", "title": "Salvatore Edoardo Luria", "text": ""}
{"id": "4679557", "revid": "729019", "url": "https://it.wikipedia.org/wiki?curid=4679557", "title": "Tranvia di Phoenix", "text": "La tranvia di Phoenix (in inglese conosciuta come \"Valley Metro Rail\", IPA: ) \u00e8 la tranvia che serve la citt\u00e0 di Phoenix e le due citt\u00e0 satellite di Tempe e Mesa, nello Stato dell'Arizona. \u00c8 gestita dalla Valley Metro.\nSi compone di una sola linea lunga 42\u00a0km con 35 stazioni. I lavori di costruzione, dal costo stimato di 70 milioni di dollari per miglio, ebbero inizio nel marzo 2005 e la linea fu poi attivata il 27 dicembre 2008. Il 22 agosto 2015, la linea \u00e8 stata estesa a est con quattro nuove stazioni e il 19 marzo 2016 \u00e8 stata estesa a nord con tre nuove stazioni.\nIl servizio.\nLa tranvia \u00e8 attiva sette giorni su sette, con un servizio ridotto nei fine settimana. Le frequenze variano dai 12 minuti delle ore di punta dei giorni feriali ai 30 minuti delle ore di morbida dei giorni festivi."}
{"id": "4679558", "revid": "729019", "url": "https://it.wikipedia.org/wiki?curid=4679558", "title": "Linea blu (rete tranviaria di Minneapolis)", "text": "La linea blu (in inglese \"Blue Line\", IPA: ), conosciuta in passato come linea Hiawatha, \u00e8 una delle due linee della rete tranviaria di Minneapolis. Collega Downtown Minneapolis con la citt\u00e0 di Bloomington, passando per Fort Snelling e per l'Aeroporto Internazionale di Minneapolis-Saint Paul-Wold-Chamberlain.\nLa linea blu venne inaugurata il 26 giugno 2004, circa 50 anni dopo la chiusura della rete tranviaria storica cittadina, aperta nel 1875 come tranvia a cavalli e poi elettrificata nel 1889. Il 26 novembre 2009, la linea \u00e8 stata estesa dalla fermata di Warehouse District/Hennepin Avenue all'attuale capolinea nord Target Field.\nPercorso.\nLa linea blu \u00e8 lunga 19,3 km e possiede 19 stazioni."}
{"id": "4679559", "revid": "1318658", "url": "https://it.wikipedia.org/wiki?curid=4679559", "title": "Source comune", "text": "In elettronica un amplificatore a source comune o common source \u00e8 una delle tre tipologie fondamentali di amplificatori a singolo stadio costruita con transistor di tipo FET. Questa configurazione \u00e8 utilizzata come un amplificatore di tensione o di transconduttanza. Il modo pi\u00f9 semplice per capire se l'amplificatore \u00e8 source comune, drain comune o gate comune \u00e8 esaminare dove il segnale entra e dove esce. Il restante terminale \u00e8 detto \"comune\". In questo caso il segnale entra dal gate ed esce dal drain quindi si tratta di una configurazione common source. La sua controparte BJT \u00e8 l'amplificatore ad emettitore comune.\nNel caso di un amplificatore di transconduttanza la tensione di ingresso modula la corrente che passa nel carico. Nel caso di un amplificatore di tensione la tensione di input modula la corrente che attraversa il transistor modificando la tensione ai capi del carico. Nelle applicazioni pratiche l'output di solito \u00e8 collegato ad un voltage follower (drain comune o stadio CD), o ad un current follower (gate comune o stadio CG), per migliorare le prestazioni dell'amplificatore.\nCaratteristiche.\nA basse frequenze e usando un modello semplificato, si ottengono le seguenti caratteristiche per piccoli segnali attorno al punto di funzionamento."}
{"id": "4679561", "revid": "729019", "url": "https://it.wikipedia.org/wiki?curid=4679561", "title": "Rete tranviaria di Denver", "text": "La rete tranviaria di Denver (in inglese conosciuta come \"RTD Light Rail\", IPA: ) \u00e8 la rete di tranvie a servizio dell'area metropolitana di Denver e Aurora, nello Stato del Colorado. Aperta il 7 ottobre 1994, \u00e8 stata in seguito estesa pi\u00f9 volte e al 2017 si compone di 7 linee e 52 stazioni, per una lunghezza totale di 76\u00a0km.\nGestita dalla Regional Transportation District (RTD), nel 2016 \u00e8 stata utilizzata giornalmente in media da persone. Nel 2015, invece, ha trasportato in totale passeggeri."}
{"id": "4679562", "revid": "106456", "url": "https://it.wikipedia.org/wiki?curid=4679562", "title": "Forza Internazionale di Timor Est", "text": ""}
{"id": "4679567", "revid": "767487", "url": "https://it.wikipedia.org/wiki?curid=4679567", "title": "Alamo (Texas)", "text": "Alamo \u00e8 un comune degli Stati Uniti d'America, nella contea di Hidalgo, nello Stato del Texas.\nSecondo il censimento del 2000 vi abitavano 14.760 persone: l'83,61% della popolazione era bianca, lo 0,21% afroamericana, lo 0,43% nativa americana, lo 0,09% asiatica, il 13,73% di altre etnie e l'1,94% di due o pi\u00f9 etnie.\nAlamo fu uno dei luoghi delle riprese del film Pee-wee's Big Adventure."}
{"id": "4679572", "revid": "228587", "url": "https://it.wikipedia.org/wiki?curid=4679572", "title": "David Mercer", "text": "Esord\u00ec nel 1961, con la commedia \"Da dove iniziano le differenze\", che ebbe un seguito con la trilogia \"La generazione\" (1964).\nAutore di \"Ammazziamo Vivaldi\" (1968), nel 1965 sceneggi\u00f2 \"Morgan!\" di Karel Reisz."}
{"id": "4679573", "revid": "599013", "url": "https://it.wikipedia.org/wiki?curid=4679573", "title": "Todd", "text": ""}
{"id": "4679574", "revid": "47767", "url": "https://it.wikipedia.org/wiki?curid=4679574", "title": "Todd (nome)", "text": "Origine e diffusione.\nIl nome deriva da un cognome inglese, derivato dal medio inglese \"todde\", termine che significa \"volpe\" e che rimane tuttora in uso con questo significato a livello dialettale. Tale cognome faceva forse riferimento in origine ad un cacciatore di volpi.\nSi tratta di un nome molto popolare. Il periodo di massima popolarit\u00e0 fu tra gli anni sessanta e settanta."}
{"id": "4679577", "revid": "76963", "url": "https://it.wikipedia.org/wiki?curid=4679577", "title": "Ivon Hitchens", "text": "Figlio del paesaggista Alfred Hitchens (1861-1942), fu attratto dalle Fauves, ma ader\u00ec presto all'astrattismo. La sua opera pi\u00f9 celebre \u00e8 \"Bosco verticale e orizzontale\" (1958)."}
{"id": "4679584", "revid": "767487", "url": "https://it.wikipedia.org/wiki?curid=4679584", "title": "Foot Ball Club Matera 1967-1968", "text": "Questa voce raccoglie le informazioni riguardanti il Foot Ball Club Matera nelle competizioni ufficiali della stagione 1967-1968."}
{"id": "4679586", "revid": "287451", "url": "https://it.wikipedia.org/wiki?curid=4679586", "title": "Football Club Matera 1967-1968", "text": ""}
{"id": "4679588", "revid": "124123", "url": "https://it.wikipedia.org/wiki?curid=4679588", "title": "Charles Hoole", "text": "Sacerdote dal 1632, apr\u00ec una scuola privata nella quale l'insegnamento era improntato allo studio della religione. Rettore di Stock dal 1660, si ispir\u00f2 a Comenius e utilizz\u00f2 testi di Joannes Susenbrotus."}
{"id": "4679592", "revid": "124123", "url": "https://it.wikipedia.org/wiki?curid=4679592", "title": "Joseph Bingham", "text": "Curato di Headbourn dal 1695 e di Havant dal 1712, nel 1729 pubblic\u00f2 le \"Origines ecclesiasticae\", vasta opera a carattere storico-religioso."}
{"id": "4679593", "revid": "767487", "url": "https://it.wikipedia.org/wiki?curid=4679593", "title": "Ohmdenia multidentata", "text": "L'ohmdenia (Ohmdenia multidentata) \u00e8 un pesce osseo estinto, appartenente ai pachicormiformi. Visse nel Giurassico inferiore (Toarciano, circa 182 milioni di anni fa) e i suoi resti fossili sono stati ritrovati in Germania. \nDescrizione.\nQuesto animale \u00e8 noto esclusivamente per un fossile incompleto, sufficiente tuttavia a ricostruirne (almeno parzialmente) l'aspetto. \"Ohmdenia \"doveva essere un pesce di grandi dimensioni, lungo almeno due metri e mezzo. \"Ohmdenia \"era quindi uno dei pi\u00f9 grandi pesci ossei del Giurassico inferiore, superato solo dai grandi condrostei come \"Strongylosteus \"e \"Gyrosteus\". Il corpo doveva essere relativamente slanciato, dotato di una coda simmetrica e snella. Il cranio era lungo e basso, ed era dotato di una mandibola equipaggiata da numerosissimi denti aguzzi di piccole dimensioni, piuttosto robusti, rivolti all'indietro e posti in una zona che si estendeva lungo il margine dorsale della mandibola. La combinazione di un corpo lungo e snello e di un cranio basso e allungato \u00e8 unica tra i pesci affini a \"Ohmdenia \"(i pachicormiformi).\nClassificazione.\n\"Ohmdenia \"\u00e8 stato descritto per la prima volta nel 1953 da B. Hauff, sulla base di un fossile ritrovato nei ben noti scisti a \"Posidonia\" di Holzmaden, in Germania. Per lungo tempo questo animale \u00e8 stato considerato uno stretto parente di \"Birgeria\", un grande predatore tipico del Triassico dall'incerta collocazione sistematica. Ulteriori studi hanno messo in luce somiglianze con i pachicormiformi, un gruppo di neopterigi considerati vicini all'origine dei teleostei e comprendenti anche forme giganti e planctivore (ad es. \"Leedsichthys\"). Alcuni studi (Lambers, 1992) hanno indicato erroneamente \"Ohmdenia \"come un sinonimo di \"Saurostomus\", altri studi hanno invece posto \"Ohmdenia \"come un importante passaggio evolutivo tra i pachicormiformi basali e i pachicormiformi planctivori pi\u00f9 derivati (Friedman, 2011). \nImportanza dei fossili.\n\"Ohmdenia \"\u00e8 un fossile molto importante per una serie di motivi. Questo animale accorcia la lunga separazione morfologica che ha condotto ai pachicormiformi planctivori, offrendo informazioni sulla sequenza di trasformazioni anatomiche precedenti al grande spostamento ecologico di questi pesci, che possono essere paragonati ai cambiamenti associati all'origine dei moderni cetacei misticeti. Alcune somiglianze includono le modificazioni iniziali della forma delle fauci associata alla riduzione della dentatura, seguita dalla perdita dei denti. L'evoluzione delle taglie corporee enormi in entrambe le radiazioni evolutive si riscontra solo dopo l'apparente comparsa delle caratteristiche adatte alla microfagia. La comparazione tra l'evoluzione di pachicormiformi e cetacei ha rivelato notevoli prove di un picco adattativo comune (evoluzione convergente), condiviso dai membri planctivori di entrambi i cladi (Friedman, 2011).\nPaleobiologia.\nLe lunghe fauci di \"Ohmdenia\", insieme alla peculiare dentatura, implicano una particolare dieta per questo animale. Solitamente, i pachicormiformi possiedono denti sottili simili ad aghi, oppure grandi zanne carenate o ancora sono totalmente sprovvisti di denti. \"Ohmdenia\", invece, possedeva numerosissimi piccoli denti rivolti all'indietro; questo tipo di dentatura \u00e8 comunemente associato a predatori che si nutrono di cefalopodi dal corpo molle. Anche le fauci sembrerebbero essere meno robuste di quelle degli altri pachicormiformi. La presenza di due fossili di belemniti nella zona del ventre di \"Ohmdenia \"corrobora la teoria che vede questo animale come un predatore di molluschi cefalopodi dal corpo molle. (Friedman, 2011)."}
{"id": "4679594", "revid": "767487", "url": "https://it.wikipedia.org/wiki?curid=4679594", "title": "Tonadilla", "text": "La Tonadilla \u00e8 una forma musicale vocale di origine spagnola. Di carattere teatrale, si presenta tradizionalmente come un intermezzo operistico, talvolta in forma di dialogo cantato, con personaggi e circostanze perlopi\u00f9 popolari. In voga nel XIX secolo soprattutto in Spagna e in alcune colonie spagnole come Cuba, ha influenzato il moderno sviluppo della zarzuela, altra forma lirico-teatrale tipicamente spagnola."}
{"id": "4679595", "revid": "182193", "url": "https://it.wikipedia.org/wiki?curid=4679595", "title": "Silvio della Porta Raffo", "text": ""}
{"id": "4679597", "revid": "6923", "url": "https://it.wikipedia.org/wiki?curid=4679597", "title": "Phillip King", "text": "Biografia.\nAllievo fra i pi\u00f9 noti di Anthony Caro, pur essendone solo una decina d'anni pi\u00f9 giovane, ha avuto una formazione culturale abbastanza simile e, come il maestro e grazie a lui, \u00e8 stato anche assistente di Henry Moore. In seguito alla mostra \"The new generation\" del 1965, tenutasi alla Whitechapel Art Gallery di Londra, l'anno successivo sia Caro che King vengono inclusi nell'esposizione \"seminale\" \"Primary Structures\", al Jewish Museum di New York, come esponenti delle tendenze inglesi nella \"New Art\".\nPresidente della Royal Academy of Arts di Londra dal 1999, nel 2004 si dimette per potersi dedicare totalmente alla ricerca in campo artistico di nuove forme espressive e alla sperimentazione con nuovi materiali tecnologici. Nel 2011 vi ritorna con le sue opere in una mostra dedicata alla scultura inglese del XX secolo.\nNato presso l'antica Cartagine, in Tunisia, da madre francese e padre inglese, terminata la guerra si trasferisce a Londra, ma all'inizio degli anni cinquanta svolge il servizio militare a Parigi dove, dopo essersi dedicato inizialmente alla letteratura (incomincia a scrivere anche un romanzo), ha modo di accostarsi all'arte classica (frequenta il Louvre e disegna schizzi delle sculture greche) e di conoscere personalmente numerosi artisti. Studia poi lingue moderne al Christ's College dell'Universit\u00e0 di Cambridge (1954-1957) e scultura alla Saint Martin's School of Art di Londra (1957-1958), dove entra in stretti rapporti con Anthony Caro, suo professore, diventa assistente di Henry Moore (1958-1960) e insegnante a sua volta nella stessa scuola (1959-1980).\nEsponente di spicco del gruppo di scultori inglesi formatosi attorno ad Anthony Caro, a partire dal 1957 (Heffer's Gallery di Cambridge) King presenta in numerose mostre personali i suoi lavori, passando dalle piccole sculture surrealiste in argilla e gesso alla vetroresina colorata di opere di maggiori dimensioni e di ispirazione minimalista come \"Rosebud\", \"Genghis Khan\" o \"Twilight\" che gli d\u00e0nno la celebrit\u00e0. Partecipa cos\u00ec alla \"Biennale internationale des jeunes artistes\" di Parigi (1963), alle esposizioni internazionali di Kassel \"documenta 3\" (1964) e \"documenta 4\" (1968) e alla mostra londinese \"The new generation\" (1965); nel 1966, insieme ad Anthony Caro, rappresenta la \"New Art\" inglese all'esposizione newyorkese \"Primary Structures\", mentre nel 1968, questa volta con la pittrice Bridget Riley, \u00e8 il portabandiera della Gran Bretagna alla XXXIV Esposizione internazionale d'arte di Venezia.\nMembro del consiglio d'amministrazione della Tate Gallery dal 1967 al 1969, negli anni settanta sperimenta materiali come l'ardesia, il legno e i metalli non lavorati per sfruttarne le superfici grezze al fine di ottenerne nuove modalit\u00e0 espressive e studiarne gli effetti. Docente di scultura alla Hochschule der K\u00fcnste di Berlino (1979-1980), dal 1980 insegna al Royal College of Art di Londra, di cui diventa professore emerito nel 1990, quando viene nominato docente di scultura alle Royal Academy Schools di Londra.\nNel 1993 la sua ricerca lo porta in Giappone dove lavora per alcuni mesi con un ceramista. Nel 1997 una retrospettiva del suo lavoro viene allestita al Forte Belvedere di Firenze, luogo d'eccezione che aveva gi\u00e0 ospitato le opere di Henry Moore nel 1972. Lascia l'attivit\u00e0 didattica nel 1999 in seguito all'elezione a presidente della Royal Academy of Arts, presumibilmente rifiutando il titolo di cavaliere tradizionalmente connesso a quella carica; rinuncia tuttavia alla presidenza nel 2004 per i gravosi problemi finanziari dell'Accademia che gli impediscono di dedicarsi all'attivit\u00e0 creativa.\nNel 2010, riceve il Lifetime Achievement in Contemporary Sculpture Award dell'International Sculpture Center. Attualmente vive (con la moglie Judy Corbalis, una scrittrice neozelandese) e lavora a Londra. Sue opere sono presenti in molte raccolte pubbliche come l'Arts Council di Londra, il British Council, la Tate Gallery, il Los Angeles County Museum of Art in California, il Centro Georges Pompidou di Parigi o il Museo Nazionale d'Arte a Osaka in Giappone. Il \"Giardino Zen\", realizzato da King con gli studenti del Royal College of Art, \u00e8 esposto all'interno del Tout Quarry Sculpture Park dell'Isola di Portland, nel canale della Manica."}
{"id": "4679601", "revid": "645828", "url": "https://it.wikipedia.org/wiki?curid=4679601", "title": "Giovanni Battista Ambrosetti", "text": ""}
{"id": "4679603", "revid": "22356", "url": "https://it.wikipedia.org/wiki?curid=4679603", "title": "Ohmdenia", "text": ""}
