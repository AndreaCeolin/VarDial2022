{"id": "4702029", "revid": "767487", "url": "https://it.wikipedia.org/wiki?curid=4702029", "title": "Anna Mur\u00ednov\u00e1", "text": "Biografia.\nCarriera sciistica.\nIn Coppa del Mondo ottenne il primo risultato di rilievo il 9 dicembre 1993 a Bad Gastein (25\u00aa) e il primo podio il 25 gennaio 2002 ad Anterselva (3\u00aa).\nIn carriera prese parte a tre edizioni dei Giochi olimpici invernali, (9\u00aa nella sprint, 48\u00aa nell'individuale, 4\u00aa nella staffetta), (35\u00aa nella sprint, 35\u00aa nell'inseguimento, 53\u00aa nell'individuale, 5\u00aa nella staffetta) e (38\u00aa nella sprint, non conclude l'inseguimento, 10\u00aa nella staffetta), e a undici dei Campionati mondiali (4\u00aa nella staffetta ad Anterselva 1995 e nella gara a squadre a Osrblie 1997 i migliori piazzamenti).\nCarriera da allenatrice.\nDopo il ritiro \u00e8 diventata allenatrice dei biatleti nei quadri della nazionale slovacca."}
{"id": "4702030", "revid": "287204", "url": "https://it.wikipedia.org/wiki?curid=4702030", "title": "Anna Murinova", "text": ""}
{"id": "4702033", "revid": "38120", "url": "https://it.wikipedia.org/wiki?curid=4702033", "title": "On the Level", "text": ""}
{"id": "4702034", "revid": "33689", "url": "https://it.wikipedia.org/wiki?curid=4702034", "title": "Zevadyah", "text": "Biografia.\nZevadyah nacque nel IX secolo a Oria. Probabilmente vicino all'ambiente culturale di Amittai ben Shefatiah, della sua biografia si hanno pochissime notizie. Si \u00e8 ipotizzata una sua presenza a Venosa, da cui il fortunato nome con cui \u00e8 stato conosciuto per molto tempo, \" Zevadyah da Venosa\", tuttavia le tematiche dei suoi piyyutim e la ricercatezza dei termini, dimostrano la sua origine oritana, gi\u00e0 in passato ipotizzata ."}
{"id": "4702037", "revid": "599013", "url": "https://it.wikipedia.org/wiki?curid=4702037", "title": "Ciofani", "text": ""}
{"id": "4702039", "revid": "767487", "url": "https://it.wikipedia.org/wiki?curid=4702039", "title": "Mindscape (film)", "text": "Mindscape \u00e8 un film del 2013 diretto da Jorge Dorado, interpretato da Mark Strong e Taissa Farmiga. Il film \u00e8 una produzione spagnola girata in lingua inglese.\nTrama.\nUn parapsicologo, impiegato della societ\u00e0 Mindscape e specializzato nella ricerca di elementi di prova nei ricordi, si occupa di un caso di un'adolescente anoressica, che si riveler\u00e0 pi\u00f9 complicato di quanto sembri.\nProduzione.\nIl film \u00e8 una co-produzione tra le compagnie spagnole Antena 3 e StudioCanal. Le riprese sono iniziate nel 2012 a Barcellona, in Spagna, per poi continuare in Francia.\nPromozione.\nIl 21 agosto 2013 la Warner Bros. ha diffuso online la prima locandina del film, cui ha fatto seguito il trailer spagnolo.\nDistribuzione.\nIl film \u00e8 stato distribuito in Spagna dalla Warner Bros. il 31 ottobre 2013."}
{"id": "4702044", "revid": "287204", "url": "https://it.wikipedia.org/wiki?curid=4702044", "title": "Mela rosa dei Monti Sibillini", "text": "La Mela rosa dei Monti Sibillini, nota anche come mela rosa marchigiana, appartiene alla variet\u00e0 di mela domestica della famiglia delle Rosacee.&lt;br&gt;\n\u00c8 un prodotto ortofrutticolo italiano tipico della Comunit\u00e0 montana dei Sibillini e della Comunit\u00e0 montana del Tronto. Deve il suo nome alla colorazione delle striature rosso-vinose che si sovrappongono al verde intenso e soffuso del frutto ancora acerbo e al profumo di rosa che emanano le infiorescenze a mazzetti fiorali.\nArea autoctona di diffusione.\n\u00c8 una mela autoctona dei territori delle provincie di Ascoli Piceno e Macerata, descritta come: \u00ab\"Ecotipo: Assam - R 101, N. Repertorio 25, inserita il 13 ottobre 2005 nell'ambito del Progetto \"Recupero, conservazione e valorizzazione del germoplasma Melo nelle Marche\", Registrazione CEE 2081/93 Obiettivo 5b\"\u00bb. Cresce in ambiente collinare, pedemontano e nelle zone vallive fra i 450 ed i 900 metri d'altitudine.\nStoria.\nSi hanno notizie certe dell'esistenza delle mele rosa dei Sibillini gi\u00e0 in epoca romana. Sono menzionate come \u00ab\"uno dei frutti antichi dell'entroterra marchigiano\"\u00bb cui ha dedicato una citazione anche il poeta latino Quinto Orazio Flacco nelle sue Satire. Questi le paragona alle tivolesi e scrive che, sebbene le mele del Piceno siano meno belle, hanno un sapore migliore.\nPi\u00f9 tardi, al tempo della famiglia Medici, tra il XV ed il XVIII secolo, erano note ed in seguito, nel 1649, si trovano citate tra gli argomenti delle attivit\u00e0 rurali nell'Italia dell'agronomo Vincenzo Tanara. Fra il XVII ed il XVIII secolo compaiono dipinte ed identificate con cura nelle denominazioni varietali nei temi pittorici di Bartolomeo Bimbi.\n\u00c8 stata da sempre coltivata in modo sparso in orti e piccoli frutteti famigliari nelle zone pedemontane dei Sibillini e destinata, prevalentemente, al fabbisogno domestico perch\u00e9 poteva conservarsi per lunghi periodi. In tempi pi\u00f9 lontani si consumava dopo essere stata cotta sotto la brace o nei forni. Era impiegata come ripieno per alcune preparazioni dolciarie e trasformata in mostarda o composta da cucina per accompagnare piatti di carne.\nDescrizione morfologica.\nLa mela rosa nasce da un albero rustico, molto adattabile, resistente al freddo, di medio-elevato vigore, assurgente o espanso, compatto che fruttifica su rami misti. Pu\u00f2 essere:\nLa mela.\nIl frutto \u00e8 di dimensioni medio-piccole, appiattito, irregolare ed asimmetrico, forma tipica delle cultivar pi\u00f9 antiche e tradizionali. Ha la buccia liscia e mediamente spessa, il peduncolo molto corto. Le mele provenienti dalla zona pedemontana del Tronto hanno qualche macchia di rugginosit\u00e0 nella zona peduncolare quale segno di salubrit\u00e0 e dolcezza. La polpa \u00e8 solitamente poco succosa, di colore bianco translucido, croccante, soda con sapore zuccherino-acidulo.\nCaratteristiche.\nUna delle sue caratteristiche principali \u00e8 la forte resistenza alla ticchiolatura, alle fitopatie ed agli insetti parassiti, questo grazie alle peculiarit\u00e0 ed all'altitudine dell'area di coltivazione, ma soprattutto alle qualit\u00e0 genetiche degli ecotipi, frutto della lunga selezione genetica avvenuta nei secoli.\nLa coltivazione necessita di trattamenti fitoterapici nulli o quasi, e quindi viene considerato un frutto intrinsecamente biologico, riconosciuto dal 2008 come Presidio Slow Food. Poco appariscente da un punto di vista commerciale, la coltivazione era stata quasi del tutto abbandonata. Tuttavia, di recente, grazie ad alcuni alberi superstiti ed alla conservazione degli ecotipi mantenuti dai servizi agroalimentari della Regione Marche \u00e8 rientrata in produzione.\nLa raccolta si svolge in autunno, nella prima decade di ottobre e, grazie alla grande serbevolezza, questa mela pu\u00f2 essere conservata in fruttai all'aperto fino alla primavera successiva. Per evitare che l'umidit\u00e0, durante i mesi invernali, potesse corromperla, veniva spesso conservata anche in mezzo alla paglia, per cui \u00e8 nota anche con il nome di \"mela del fienile\".\nSagre ed eventi.\nIn autunno alla variet\u00e0 di mela sono dedicati due festival nella zona dei Sibillini, uno nel comune di Montedinove e l'altro a Monte San Martino."}
{"id": "4702045", "revid": "287204", "url": "https://it.wikipedia.org/wiki?curid=4702045", "title": "Campionati mondiali di tiro da 10 m 1989", "text": "I campionati mondiali di tiro 1989 furono la sesta edizione dei campionati mondiali di questo sport e si disputarono a Sarajevo."}
{"id": "4702046", "revid": "538762", "url": "https://it.wikipedia.org/wiki?curid=4702046", "title": "Tatiana Kutl\u00edkov\u00e1", "text": "Biografia.\nCarriera nello sci di fondo.\nInizi\u00f2 praticando lo sci di fondo: prese parte a due edizioni dei Campionati mondiali (23\u00aa nella 30\u00a0km a Thunder Bay 1995 il miglior piazzamento) e a un'edizione dei Giochi olimpici invernali, (48\u00aa nella 5\u00a0km, 46\u00aa nella 15\u00a0km, 43\u00aa nella 30\u00a0km, 35\u00aa nell'inseguimento, 7\u00aa nella staffetta).\nIn Coppa del Mondo esord\u00ec l'11 dicembre 1993 a Santa Caterina Valfurva (78\u00aa) e ottenne il miglior piazzamento il 9 gennaio 1996 a \u0160trbsk\u00e9 Pleso (17\u00aa).\nCarriera nel biathlon.\nDal 1997 si dedic\u00f2 al biathlon; in Coppa del Mondo esord\u00ec il 6 dicembre 1997 a Lillehammer (87\u00aa) e ottenne l'unico podio il 25 gennaio 2002 ad Anterselva (3\u00aa).\nNella sua carriera da biatleta prese parte ad altre due edizioni dei Giochi olimpici invernali, (4\u00aa nella staffetta) e (64\u00aa nella sprint), e a due dei Campionati mondiali (11\u00aa nella staffetta a Pokljuka 2001 il miglior piazzamento)."}
{"id": "4702047", "revid": "287204", "url": "https://it.wikipedia.org/wiki?curid=4702047", "title": "Tatiana Kutlikova", "text": ""}
{"id": "4702060", "revid": "767487", "url": "https://it.wikipedia.org/wiki?curid=4702060", "title": "The Lucky One (film 1917)", "text": "The Lucky One \u00e8 un cortometraggio muto del 1917 prodotto dalla Essanay di Chicago. Il nome del regista non viene riportato nei credit del film che aveva come interpreti Ruth Hennessey e Billy Jacobs.\nTrama.\nPer un anello perduto viene offerto un premio di cinquecento dollari a chi riuscir\u00e0 a trovarlo. La ricca ricompensa scatena la ricerca e un imbroglione coglie l'occasione che gli si offre. Lascia cadere vicino a ognuno dei partecipanti alla caccia il suo anello e, fingendo di non sapere nulla della ricompensa, vende agli sprovveduti gli anelli falsi per un importo elevato. Ne scambia anche uno per un cavallo. Cerca anche di circuire una ragazza, approfittando del fatto che \u00e8 senza il fidanzato. Ma il suo innamorato trover\u00e0 il vero anello, smascherando quindi l'imbroglione che verr\u00e0 scacciato dalla citt\u00e0.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito negli Stati Uniti dalla General Film Company, il film - un cortometraggio di 150 metri - usc\u00ec nelle sale cinematografiche il 6 giugno 1917. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, il documentario \"In the Beef and Butter Country\"."}
{"id": "4702066", "revid": "123057536", "url": "https://it.wikipedia.org/wiki?curid=4702066", "title": "Infiniti Q50", "text": "La Infiniti Q50 \u00e8 una berlina sportiva di fascia media prodotta dalla casa automobilistica giapponese Infiniti a partire dal 2013. Rappresenta uno dei modelli pi\u00f9 importanti della gamma del costruttore e va a sostituire la precedente berlina Infiniti G.\nCaratteristiche e profilo.\nDebutto.\nProgettata per rilanciare il marchio giapponese Infiniti (divisione di lusso della Nissan) la genesi della Q50 \u00e8 stata piuttosto lunga: la vettura infatti ha avuto il compito di sostituire la berlina G raccogliendone sia l'immagine di vettura di lusso costruitasi nel tempo soprattutto sul mercato americano e allo stesso tempo la casa ha \"spinto\" verso un'impostazione pi\u00f9 sportiva per entrare in diretta concorrenza sul mercato europeo contro le rivali di fascia premium tedesche come le BMW Serie 3, Mercedes Classe C e Audi A4. La Q50 quindi viene concepita come una vettura di segmento D globale destinata ad un pubblico nettamente pi\u00f9 ampio.\nIl modello definitivo viene svelato al Salone dell'automobile di Detroit nei primi mesi del 2013 mentre il debutto europeo avviene al salone di Ginevra 2013 dopo qualche mese. La Q50 \u00e8 anche la prima Infiniti a portare al debutto il nuovo corso di denominazioni alfanumeriche della casa giapponese basato sulla lettera \"Q\" seguita da due numeri: la lettera \"Q\" \u00e8 stata scelta per omaggiare la prima vettura introdotta dalla casa giapponese nel 1989 sul mercato americano ovvero l'Infiniti Q45, ammiraglia di fascia alta prodotta fino al 2006.\nLa produzione della vettura viene avviata nel maggio del 2013 e viene affidata allo stabilimento Nissan di Tochigi in Giappone completamente rimodernato per adottare le nuove linee produttive flessibili. All'avvio della produzione erano presenti Johan de Nysschen, numero uno del marchio Infiniti e Carlos Ghosn, il presidente del gruppo Renault-Nissan. Le vendite in Europa (Italia compresa) invece partono dall'autunno del 2013.\nEsterni ed interni.\nStilisticamente il design si ispira al prototipo Essence svelato nel 2009 per celebrare i 20 anni del marchio Infiniti. Disegnata da Shiro Nakamura la Q50 viene caratterizzata da forme muscolose e particolarmente aerodinamiche, infatti la carrozzeria possiede un coefficiente di resistenza aerodinamica pari a 0,26. Lunga 4,783 metri, il passo \u00e8 di 2,85 metri mentre l'altezza rispetto alla vecchia Infiniti G \u00e8 stata ridotta di 30\u00a0mm raggiungendo 1,443 metri. La grande calandra a clessidra domina il frontale con fanali a LED sfuggenti e ampie nervature nei paraurti. Caratteristica \u00e8 la vetratura della fiancata che termina con un'onda a livello del montante posteriore. Nella coda invece la targa \u00e8 stata posizionata sul cofano del bagagliaio sagomato per formare uno spoiler; una cromatura con il logo Infiniti collega i due gruppi ottici posteriori sempre a LED.\nIl disegno dell'abitacolo riprende le linee sinuose degli esterni con una plancia ondulata che raggruppa tutti i principali comandi al centro di essa: nel particolare debutta il sistema di infotainment denominato Infiniti InTouch che possiede un doppio schermo touchscreen (uno superiore l'altro inferiore) con comandi vocali ed integra le telecamere del sistema Around View Monitor e Active Noise Control nonch\u00e9 comandi vocali, navigatore, bluetooth e sistema wi-fi per connettivit\u00e0 con smartphone e app integrate. Il sistema multimediale InTouch \u00e8 posizionato nella parte alta della plancia agli estremi dei diffusori di aerazione del climatizzatore. Il clima \u00e8 automatico con sensore di qualit\u00e0 dell'aria Plasmacluster, i comandi sono posizionati nella parte bassa della plancia, al di sotto del sistema multimediale.\nNumerose le rifiniture per la plancia con inserti in pelle e alluminio, tinte bicolore e materiali morbidi al tatto, il volante \u00e8 a tre razze con comandi sdoppiati, i modelli con cambio automatico possiedono i paddle dietro al volante. L'abitacolo \u00e8 configurato come un cinque posti.\nMeccanica.\nA livello di meccanica la Q50 \u00e8 la prima auto al mondo ad adottare il sistema di sterzo elettronico Direct Adaptive Steering che utilizza una frizione che \u00e8 in grado di scollegare il comando dalle ruote quindi la gestione della cremagliera viene affidata ad un motore elettrico al fine di correggere autonomamente la traiettoria della vettura intervenendo anche sulla corona del volante stesso. Il Direct Adaptive Steering possiede inoltre quattro diversi settaggi di correzione, inoltre \u00e8 abbinato al sistema di controllo delle linee di carreggiata Active Lane Control. Entrambi i dispositivi sono proposti di serie sulle versioni alimentati a benzina (incluso le ibride) mentre sono pagamento sulle versioni alimentate a gasolio. Di serie per tutti i modelli dispositivi come l'ABS, il controllo di stabilit\u00e0 ESP e di trazione, assistenza di partenza in salita.\nIl pianale di base \u00e8 un'evoluzione della precedente piattaforma Nissan FM adottata dalla Infiniti G, rivista completamente nella struttura diventando pi\u00f9 rigida e realizzata in materiali leggeri per ridurne il peso complessivo della struttura. La trazione \u00e8 posteriore con motore anteriore-longitudinale, a pagamento la trazione integrale inseribile elettronicamente, la gamma motori prevede tre propulsori: uno a benzina, uno ibrido a benzina abbinato ad uno elettrico e uno a gasolio prodotto dalla Mercedes-Benz.\nIl motore benzina \u00e8 il 3.7 V6 codice VQ37VHR che eroga 330 CV abbinato ad un cambio automatico sequenziale a sette rapporti e alla trazione posteriore oppure integrale; questo propulsore non viene venduto sul mercato italiano. La Q50 Hybrid adotta il motore 3.5 V6 codice VQ35HR che abbinato ad un propulsore elettrico garantisce nel ciclo combinato 364 CV complessivi e anch'esso \u00e8 abbinato al cambio automatico sequenziale a sette rapporti e alla trazione posteriore o integrale. L'unico motore diesel \u00e8 un quattro cilindri 2.2 common rail a sedici valvole codice OM651DE22LA prodotto dalla Mercedes-Benz erogante 170 CV e disponibile con cambio manuale a sei rapporti oppure automatico sequenziale a sette rapporti (quest'ultimo \u00e8 il 7G-TRONIC di derivazione Mercedes-Benz e alla sola trazione posteriore.\nVersioni speciali.\nQ50 Eau Rouge.\nPresso il salone automobilistico di Detroit del 2014 \u00e8 stato presentata un modello sportivo della Q50. Denominato \"Eau Rouge\", \u00e8 stato aggiornato con nuove componenti aerodinamiche in carbonio, un pi\u00f9 potente impianto frenante a dischi con pinze rosse, dei cerchi da 21 pollici e la carrozzeria \u00e8 verniciata di rosso. \u00c8 alimentata dal motore 3.6 V6 biturbo della Nissan GT-R che sviluppa una potenza pari a 568 CV, presenta anche la trasmissione rinforzata della Infiniti Q70."}
{"id": "4702067", "revid": "599013", "url": "https://it.wikipedia.org/wiki?curid=4702067", "title": "Irina Mal'gina", "text": "Biografia.\nIn Coppa del Mondo esord\u00ec il 6 dicembre 2001 a Hochfilzen (43\u00aa), ottenne il primo podio il 15 marzo 2002 a Lahti (2\u00aa) e la prima vittoria il 11 dicembre 2002 a Pokljuka/\u00d6stersund.\nIn carriera prese parte a due edizioni dei Campionati mondiali, vincendo una medaglia.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nIN = individuale\nRL = staffetta"}
{"id": "4702068", "revid": "104458", "url": "https://it.wikipedia.org/wiki?curid=4702068", "title": "Irina Malgina", "text": ""}
{"id": "4702074", "revid": "1573940", "url": "https://it.wikipedia.org/wiki?curid=4702074", "title": "Zosterops brunneus", "text": "L'occhialino di Fernando Po (\"Zosterops brunneus\" ()) \u00e8 un uccello passeriforme della famiglia Zosteropidae.\nDistribuzione e habitat.\nLa specie \u00e8 un endemismo dell'isola di Bioko (Guinea Equatoriale), conosciuta, in periodo coloniale, con il nome di Fernando P\u00f3."}
{"id": "4702077", "revid": "1573940", "url": "https://it.wikipedia.org/wiki?curid=4702077", "title": "Zosterops ceylonensis", "text": "L'occhialino maggiore di Sri Lanka (\"Zosterops ceylonensis\" ) \u00e8 un uccello passeriforme della famiglia Zosteropidae.\nDistribuzione e habitat.\nLa specie \u00e8 un endemismo di Sri Lanka."}
{"id": "4702088", "revid": "301156", "url": "https://it.wikipedia.org/wiki?curid=4702088", "title": "Classifica perpetua della Serie B", "text": "La classifica perpetua della Serie B \u00e8 una graduatoria, di valore puramente statistico, in cui sono riportati i dati delle societ\u00e0 che hanno partecipato al campionato cadetto.\nDescrizione.\nSulla falsariga di quella per la Serie A, la presente tabella riporta le statistiche di tutti i club che abbiano partecipato ad almeno un campionato di Serie B dalla sua istituzione (1929) in poi. La classifica \u00e8 calcolata sul punteggio generale effettivamente ottenuto, considerando due punti a vittoria fino alla stagione 1993-94 e tre punti dopo. In caso di parit\u00e0 di punti, viene considerata la differenza reti e, successivamente, il numero di gol segnati. Vengono considerati soltanto i dati della stagione regolare, escludendo gli incontri di spareggio. Sono calcolati, in apposite colonne, i punteggi considerando tutte le vittorie da due punti o tutte le vittorie da tre punti.\nLa classifica.\n\"Dati aggiornati al 10 maggio 2021 (termine del campionato 2020-2021)\". \"In grassetto le squadre partecipanti al campionato in corso\"."}
{"id": "4702092", "revid": "729019", "url": "https://it.wikipedia.org/wiki?curid=4702092", "title": "10\u00ba Reggimento arditi", "text": "Il 10\u00ba o X Reggimento arditi era un'unit\u00e0 di forze speciali del Regio Esercito, attivata durante la seconda guerra mondiale, che raccoglieva l'eredit\u00e0 degli arditi della Grande Guerra.\nStoria.\nCostituzione e vicende organiche.\nDurante i primi anni della seconda guerra mondiale, il Regio Esercito si era dovuto confrontare, soprattutto sul fronte nordafricano, con le unit\u00e0 commando inglesi come Special Air Service e Long Range Desert Group, capaci di incursioni di centinaia di chilometri dietro le linee dell'Asse, sabotaggi e distruzione di depositi, aeroporti ed infrastrutture. La bont\u00e0 dei risultati convinse lo Stato Maggiore del Regio Esercito (SMRE) a costituire reparti di incursori. Nel maggio 1942 vennero quindi costituiti il Gruppo Formazioni \"A\", composto da personale italo-arabo, ed il \"I Battaglione speciale arditi\". Questo venne costituito il 15 maggio su tre compagnie, ognuna specializzata su una modalit\u00e0 di infiltrazione in territorio nemico: la \"101\u00aa Compagnia arditi paracadutisti\", \"102\u00aa Compagnia arditi nuotatori\" (poi \"da sbarco\") e \"103\u00aa Compagnia camionettisti\" (poi \"terrestre\").\nCon la circolare n. 40900 del 20 luglio 1942 dello SMRE fu costituito il \"Reggimento Arditi\", con sede a Santa Severa, vicino a Roma ed il 1\u00ba agosto vi conflu\u00ec il I Battaglione speciale Arditi quale sua prima pedina operativa. L'11 agosto successivo inizi\u00f2 l'addestramento del II Battaglione. Il 15 settembre finalmente l'unit\u00e0 assume la denominazione di \"X Reggimento Arditi\" e venne posta al comando del colonnello Renzo Gazzaniga, che vantava l'Ordine militare di Savoia, oltre che una medaglia d'argento e due di bronzo al valor militare.\nNel gennaio 1943, mentre il II Battaglione completava l'addestramento, il comando del I Battaglione con le compagnie 101\u00aa e 102\u00aa vennero inviate presso Cagliari, mentre un distaccamento formato da due pattuglie di ognuna delle suddette compagnie venne trasferito nell'Egeo italiano.\nLa 103\u00aa Compagnia camionettisti venne invece inviata in Africa settentrionale ed aggregata al Raggruppamento sahariano \"Mannerini\", un'unit\u00e0 moto-corazzata eterogenea operativa durante la campagna di Tunisia in seno alla 1\u00aa Armata, che raggiunse tra il 19 ed il 23 febbraio. Qui la compagnia camionettisti venne impiegata in pattugliamenti ed incursioni a lungo raggio nel deserto oltre che come normale fanteria motorizzata, seguendo le sorti dell'armata fino allo scioglimento dopo la fine della resistenza italiana in Tunisia.\nIl III Battaglione venne costituito il 1\u00ba marzo; ogni battaglione era formato da tre compagnie (paracadutisti, nuotatori, camionettisti), ognuna su 10 pattuglie di 10-20 arditi al comando di due ufficiali (comandante e vice). In aprile rientrarono da Rodi i due distaccamenti della 102\u00aa, mentre gli altri due distaccamenti della 103\u00aa rientreranno solo a luglio. A maggio 1943 il comando del II Battaglione e le compagnie 112\u00aa e 113\u00aa vennero trasferite in Sicilia, mentre la 123\u00aa Compagnia passa dal III Battaglione al I di stanza in Sardegna. Il 10 giugno il reggimento assunse un , in base al quale vennero create tre compagnie \"speciali\", un'ulteriore compagnia \"terrestre\" ed un IV Battaglione, costituito il 10 luglio 1943. Nei giorni successivi alla destituzione di Mussolini del 25 luglio, il Ministero della Guerra impose lo scioglimento della 136\u00aa Divisione corazzata \"Giovani Fascisti\". Molti giovani reduci del XI Battaglione e le reclute del VI Battaglione scelsero di arruolarsi nel \"10\u00ba Reggimento arditi\", dove andarono a formare la 133\u00aa Compagnia terrestre del III Battaglione.\nIn Africa.\nLe pattuglie del \"X Arditi\", insieme a quelle degli Arditi distruttori della Regia Aeronautica, vennero impiegate in oltre 20 missioni in nordafrica e, dopo lo sbarco statunitense, in territorio siciliano. Il primo aviolancio fu effettuato il 14 gennaio 1943 sull'aeroporto di Algeri, con al comando il sottotenente Leo Zoli. Il 12 febbraio un Savoia-Marchetti S.M.82, decollato dalla base di Decimomannu, paracadut\u00f2 una pattuglia, al comando del tenente Giovanni De Totto, nei pressi del ponte di Beni Mansur, sulla linea ferroviaria Algeri-S\u00e9tif-Costantine. Gli 11 incursori, in tre notti di marcia, raggiunsero il ponte in ferro ed nella notte del 16 ingaggiarono la guarnigione: mentre una parte degli arditi sosteneva un'azione a fuoco diversiva, il resto minava il ponte, facendolo saltare. De Totto, gravemente ferito, ordin\u00f2 di essere abbandonato; catturato dai francesi, venne curato e quindi internato, rientrando in Italia a guerra finita e stessa sorte tocc\u00f2 agli altri arditi. De Totto fu poi eletto deputato con il Movimento Sociale Italiano.\nIn Sicilia.\nNel maggio del 1943, ritenuto ormai vicino lo sbarco alleato, il II Battaglione, su 112\u00aa, 113\u00aa e 120\u00aa Compagnia, venne inviato in Sicilia e basato ad Acireale. Le pattuglie a partire dal 10 luglio furono impiegate in operazioni anti-paracadutisti, che portarono il 13 a catturare 20 par\u00e0 nemici\nGli arditi si distinsero poi nella battaglia di Primosole. Gli Alleati, sbarcati il 9, per raggiungere rapidamente Catania dovevano impadronirsi del ponte sulla foce del fiume Simeto, in localit\u00e0 Primosole. Questo punto strategico era tenuto, oltre che da un reggimento della 1. Fallschirmj\u00e4ger-Division tedesca, dalla 213\u00aa Divisione Costiera. Nella notte tra il 14 ed il 15 luglio l'avanguardia inglese lanci\u00f2 il primo assalto; una cinquantina di arditi, guidati dal capitano Paradisi, si lanci\u00f2 con le sue camionette sul ponte, serrando le distanze ed aprendo il fuoco con le armi di bordo. Gli inglesi, sorpresi dalla rapidit\u00e0 del contrattacco, ripiegarono di alcuni chilometri verso sud, fino al bivio Jazzotto.\nLa notte successiva gli inglesi decisero di guadare il fiume, aggirando il ponte e cercando di prendere alle spalle gli italo-tedeschi. Nonostante l'appoggio delle artiglierie delle navi alleate, paracadutisti tedeschi ed arditi italiani riuscirono a tenere la posizione fino al 17 luglio prima di ripiegare su Catania, permettendo al grosso delle forze dell'Asse di attraversare lo stretto di Messina ed evitare di cadere nella sacca di Patton.\nDegna di nota anche l'operazione portata a termine dalla IV Pattuglia nuotatori della 112\u00aa Compagnia da sbarco, al comando del tenente Cesare Artoni. La sera 30 luglio 1943 la pattuglia si imbarc\u00f2 da Giardini Naxos su tre mezzi d'assalto della Regia Marina, scortati da tre siluranti; i dieci arditi vennero sbarcati su due gommoni al largo di Brucoli, a 5\u00a0km da Augusta. Pur avendo perso parte del materiale durante lo sbarco, la pattuglia si diresse nell'entroterra, attraversando le linee nemiche e raggiungendo i grandi depositi di materiali e carburanti obiettivo della missione. Passato il giorno presso una casa in campagna dello stesso Artoni, la sera del 31 luglio gli arditi minarono i depositi, tentando poi l'esfiltrazione con una barca. All'1,30 del 1\u00ba agosto l'esplosione dei depositi diede il via alla caccia ai guastatori; la mattina, mentre costeggiavano i presidi inglesi alla foce del Simeto, vennero bersagliati da terra e da due aerei e gli arditi si gettarono in mare, raggiungendo a nuoto le posizioni tenute dal CCCLXXII Battaglione costiero, a dimostrazione del livello di preparazione fisica raggiunto.\nIl 13 agosto il II Battaglione attravers\u00f2 lo stretto di Messina, ricongiungendosi al III ed al IV nella sede di Santa Severa, dove il reggimento fu colto dalla proclamazione dell'armistizio. Tra l'8 ed il 9 settembre, con la 111\u00aa e la 122\u00aa compagnia, il X Reggimento arditi prese parte alla difesa di Roma, nella battaglia seguita alla fuga di Vittorio Emanuele III. Nei giorni successivi il reggimento si sciolse, ma non le sue compagnie.\nGli arditi nell'Esercito Cobelligerante Italiano.\nIl I Battaglione composto da 102\u00aa, 110\u00aa e 123\u00aa Compagnia, che era rimasto in Sardegna, non gett\u00f2 le armi, respingendo il 12 settembre un attacco dei tedeschi che avevano intimato la resa ed il disarmo. Il 19 febbraio 1944 il battaglione sbarc\u00f2 a Napoli e, ridenominato il 20 marzo 1944 IX Reparto d'assalto, venne inquadrato nel 1\u00ba Raggruppamento Motorizzato, che diventer\u00e0 il Corpo Italiano di Liberazione. Il 24 settembre il reparto venne inserito nel Gruppo di combattimento \"Legnano\" del nuovo Esercito Italiano Cobelligerante, come III Battaglione \"Col Moschin\" del 68\u00ba Reggimento fanteria \"Legnano\". Contava circa 400 arditi suddivisi in una compagnia comando, tre d'assalto ed una d'accompagnamento. Con la fine del conflitto, il reparto viene sciolto il 1\u00ba agosto 1946, dopo aver sofferto 60 morti e 200 feriti. Il nome \"Col Moschin\" fu scelto in onore del caposaldo sull'omonimo colle sul massiccio del Monte Grappa sul versante del Brenta riconquistato eroicamente il 16 giugno 1918 dal IX Reparto d'assalto degli arditi, che nell'operazione cattur\u00f2 anche 300 prigionieri e 25 mitragliatrici\nRSI: Raggruppamento paracadutisti \"Nembo\".\nDelle compagnie rimaste a Roma alcune combatterono contro i tedeschi distinguendosi a Porta San Paolo, una minoranza scelse di continuare la lotta al fianco dei tedeschi. La 111^ paracadutisti e la 122^ camionettisti combatterono a Porta San Paolo contro i tedeschi. Parte della 121\u00aa paracadutisti e della 112\u00aa camionettisti si unirono al XII e piccole aliquote del III Battaglione della 184\u00aa Divisione paracadutisti \"Nembo\" a formare il primo reparto paracadutista dell'Aeronautica Nazionale Repubblicana. Vi confluirono due compagnie del XX Battaglione della costituenda 183\u00aa Divisione paracadutisti \"Ciclone\", il grosso della quale combatt\u00e9 contro i nazisti, la compagnia del capitano D'Abundo, formata da un certo numero di complementi della stessa \"Nembo\" provenienti da Viterbo, nonch\u00e9 elementi degli ADRA (Arditi Distruttori della Regia Aeronautica). Questo Raggruppamento Volontari Paracadutisti Italiani si spieg\u00f2 sulle coste laziali in funzione antisbarco. Raggiunto il migliaio di uomini di organico e ridenominato Raggruppamento paracadutisti \"Nembo\", il reparto fu posto alle dipendenze operative della 2. Fallschirmj\u00e4ger-Division del generale Ramcke.\nDall'ottobre 1943 e gennaio 1944 il maggiore Vito Marcian\u00f2 organizz\u00f2 i Centri di Reclutamento, attraverso i quali furono selezionati 700 arditi. Il 2 febbraio venne ricostituito il II Battaglione, che a Vercelli giur\u00f2 fedelt\u00e0 alla Repubblica Sociale Italiana e venne inviato al centro di istruzione della Wehrmacht di Grafenw\u00f6hr, in Baviera, per essere addestrato secondo gli standard tedeschi. Rientr\u00f2 in Italia a fine luglio 1944, venendo quindi assegnato come III Gruppo Esplorante prima alla 34. Infanterie-Division, poi alla 3\u00aa Divisione fanteria di marina \"San Marco\". Il reparto fu impiegato principalmente nella guerra anti-partigiana nell'entroterra ligure e nelle Langhe. L'unit\u00e0 si disperse il 30 aprile 1945, perdendo 380 uomini su 700 (124 morti e 250 feriti).\nIl capitano Paris, comandante della 112\u00aa Compagnia, organizz\u00f2 il Gruppo Arditi Camionettisti Italiano, su due reparti, che, munito di camionette Fiat-SPA AS42, divenne il reparto esplorante della 2. Fallschirmj\u00e4ger-Division. Gli arditi ricevettero l'uniforme della Luftwaffe ma con il fregio degli arditi sulla manica sinistra. Con 6-7 camionette venne inviato insieme al 2\u00ba ed il 7\u00ba Reggimento fallschirmj\u00e4ger in Unione Sovietica. Giunto a \u017ditomir nel novembre 1943, ebbe il battesimo del fuoco a 40\u00a0km da Kiev. La divisione ebbe il compito di proteggere il ripiegamento delle forze tedesche; anche gli arditi combatterono quindi sulla difensiva a Kropyvnyc'kyj, a Pervomajsk (febbraio 1944), a Olscanka, a Jusefpol ed a Tchaussowo. Oltre a perdere tutte le camionette, caddero molti arditi e lo stesso comandante Paris, tanto che a settembre 1944 rientrarono in patria soltanto 30 uomini, che confluirono nel Battaglione Nuotatori-Paracadutisti della X\u00aa MAS.\nL'eredit\u00e0.\nNel nuovo Esercito Italiano venne ricostituita, nel 1953, una prima compagnia di sabotatori paracadutisti, elevata il 10 giugno dell'anno seguente a \"Reparto Sabotatori Paracadutisti\" ed il 25 settembre 1961 a \"Battaglione Sabotatori Paracadutisti\". Il 1\u00ba ottobre 1975 infine, il reparto assunse la denominazione di \"9\u00ba Battaglione d'assalto paracadutisti \"Col Moschin\"\", che raccoglier\u00e0 le tradizioni del \"IX Reparto d'assalto\".\nAddestramento.\nTutto il personale del reggimento era arruolato su base volontaria tra i militari gi\u00e0 provati al combattimento e decorati almeno con una . La selezione era durissima, con un'alta percentuali di abbandoni. L'addestramento era molto articolato, con particolare enfasi da una parte sulla creazione dello spirito di corpo, dall'altra su una preparazione tecnica accuratissima. La sede di Santa Severa offriva sia lo scenario costiero che quello dell'entroterra boscoso; inoltre era vicina al Centro addestramento paracadutisti di Tarquinia ed alla Scuola genio guastatori di Civitavecchia.\nTutto il personale del reggimento, indipendentemente dalle tre specializzazioni, era abilitato all'uso di esplosivi dopo il corso da guastatore. I paracadutisti si brevettavano a Tarquinia, mentre i nuotatori venivano inviati presso le basi della Regia Marina di Livorno e poi di Pola, dove prendevano confidenza con MAS, sommergibili e mezzi speciali e si addestravano alle varie tecniche di sbarco e rilascio.\nCome per gli arditi della Grande Guerra, le particolari condizioni di addestramento e di impiego erano compensate con un trattamento economico superiore privilegiato rispetto alle forze ordinarie. Era previsto infatti un particolare assegno giornaliero, oltre che al soprassoldo in teatro di operazioni e premi speciali. Tali gratifiche erano reversibili in caso di morte o cattura.\nUniforme.\nIl reggimento vestiva l'uniforme dei reparti speciali italiani, con pantaloni a sbuffo, giacca senza risvolti con distintivo degli arditi sulla manica sinistra e pugnale alla cintura. Anche la mostrina si rifaceva alla fiamma nera a due punte tradizionale degli arditi, ma di colore azzurro, in omaggio alla specialit\u00e0 paracadutista. Anche il fregio sul basco grigioverde si riallacciava alla tradizione: esso era costituito dalla granata esplodente con pugnali incrociati e numerale X.\nEquipaggiamento.\nL'armamento standard per gli arditi era costituito dal mitra Beretta MAB 38 o carabina Mod. 38 TS, pistola Beretta M34, pugnale, bombe a mano e zainetto da minatore con vari tipe di micce, utensili, detonatori ed esplosivo T4. L'armamento di reparto comprendeva il fucile mitragliatore Breda Mod. 30, il mortaio leggero Brixia Mod. 35 e lanciafiamme Mod. 40 e Mod. 41 d'assalto. L'equipaggiamento comprendeva razioni viveri ad alto contenuto calorico, in speciali confezioni stagne, bussole, cronometri, cartine, valuta locale, compresse di simpamina e siringhe di morfina.\nLe compagnie di camionettisti ricevettero le nuovissime ed ottime camionette Fiat-SPA AS42, sia nella versione \"sahariana\" che in quella \"metropolitana\", armate di mitragliatrici, mitragliere Breda 20/65 Mod. 1935 e cannoncini 47/32.\nOrdine di battaglia: 1\u00ba marzo 1943.\n10\u00ba Reggimento arditi - col Renzo Gazzaniga\nOrdine di battaglia: 10 giugno 1943.\n10\u00ba Reggimento arditi\nOrdine di battaglia: maggio 1944.\nIX Reparto d'assalto:"}
{"id": "4702096", "revid": "599013", "url": "https://it.wikipedia.org/wiki?curid=4702096", "title": "Anodo S\u00f6derberg", "text": "L'anodo S\u00f6derberg \u00e8 particolare anodo costituito da carbone utilizzato nella produzione di alluminio per via elettrolitica.\n\u00c8 cos\u00ec chiamato in onore all'ingegnere svedese-norvegese Carl Wilhelm S\u00f6derberg.\nViene prodotto \"in situ\" (cio\u00e8 all'interno della cella elettrolitica, dove avviene il processo nel quale l'anodo viene utilizzato) in maniera continua, miscelando insieme coke e catrame. Tale anodo viene consumato progressivamente dal processo elettrolitico, per cui una parte di anodo si consuma e nello stesso tempo l'anodo continua ad essere formato.\nStoria.\nIl brevetto degli anodi S\u00f6derberg orizzontali risale al 1918. A partire dal 1923 essi iniziarono ad essere utilizzati in ambito industriale per la produzione di alluminio.\nI primi anodi S\u00f6derberg erano disposti all'interno della cella elettrolitica in maniera orizzontale. Successivamente venne brevettata e commercializzata una nuova versione, in cui gli anodi erano disposti in verticale.\nCon il passare del tempo il loro utilizzo \u00e8 andato via via diminuendo e sono stati soppiantati dagli anodi precotti, che assicurano una maggiore efficienza di corrente e un migliore controllo delle emissioni inquinanti. Infatti nel caso degli anodi S\u00f6derberg si ha produzione di gas tossici, contenenti idrocarburi policiclici aromatici.\nUtilizzi.\nIl suo principale utilizzo \u00e8 all'interno del processo di Hall-H\u00e9roult per la produzione di alluminio.\nViene inoltre utilizzato nella produzione del carburo di calcio e del fosforo bianco."}
{"id": "4702097", "revid": "738436", "url": "https://it.wikipedia.org/wiki?curid=4702097", "title": "Haqqafot", "text": ""}
{"id": "4702098", "revid": "380453", "url": "https://it.wikipedia.org/wiki?curid=4702098", "title": "Dallas Soonias", "text": "Gioca nel ruolo di schiacciatore ed opposto nell'Al-Arabi Sports Club.\nCarriera.\nLa carriera di Dallas Soonias inizia a livello scolastico, giocando prima per il Red Deer College e poi la University of Alberta; nel 2002 vince la medaglia d'oro al campionato nordamericano Under-21. Nel 2004 debutta in nazionale maggiore, mentre un anno dopo vince la medaglia di bronzo al campionato nordamericano, risultato che si ripete alla Coppa Panamericana 2006.\nNella stagione 2006-07 inizia la carriera professionistica nella PlusLiga polacca col Klub Sportowy Jadar Radom, mentre nella stagione successiva gioca nella Pro A francese con l'Arago de S\u00e8te Volley-Ball; nel 2008 vince con la nazionale la medaglia d'argento alla Coppa Panamericana. Nell'annata 2008-09 viene ingaggiato dal Volejbol'nyj Klub Jaroslavi\u010d nella Superliga russa, ma lascia subito il club tornando a giocare in Francia per il resto della stagione nel Montpellier Agglom\u00e9ration Volley Universit\u00e9 Club.\nViene ingaggiato per due stagioni dal Club Voleibol Almer\u00eda giocando nei campionati 2009-10 e 2010-11 nella Superliga spagnola: durante questa esperienza vince i suoi primi trofei a livello di club, aggiudicandosi una Coppa del Re ed una Supercoppa spagnola. Nel campionato 2011-12 passa allo Hyundai Capital Skywalkers Volleyball Club nella V-League sudcoreana, ma gi\u00e0 nella stagione successiva lascia il club per giocare coi Plataneros de Corozal, squadra della Liga Superior portoricana; con la nazionale vince la medaglia d'argento al campionato nordamericano.\nNella stagione 2013-14 gioca nella Volleyball League A cinese per il Fujian Nanzi Paiqiu Dui; terminati gli impegni col club cinese, va a giocare in Qatar con l'Al-Arabi Sports Club."}
{"id": "4702099", "revid": "287204", "url": "https://it.wikipedia.org/wiki?curid=4702099", "title": "Anodo Soderberg", "text": ""}
{"id": "4702100", "revid": "738436", "url": "https://it.wikipedia.org/wiki?curid=4702100", "title": "Sefer", "text": ""}
{"id": "4702102", "revid": "486946", "url": "https://it.wikipedia.org/wiki?curid=4702102", "title": "Torah Nistar", "text": ""}
{"id": "4702103", "revid": "599013", "url": "https://it.wikipedia.org/wiki?curid=4702103", "title": "Juraj Czinege", "text": "Caratteristiche tecniche.\n\u00c8 un mediano.\nCarriera.\nNazionale.\nEx capitano dell'Under-21 slovacca, ha giocato anche le Olimpiadi 2000 da capitano dell'Under-23.\nEsordisce il 6 febbraio 2002 contro la Nazionale iraniana (2-3)."}
{"id": "4702104", "revid": "121111220", "url": "https://it.wikipedia.org/wiki?curid=4702104", "title": "Personaggi di Alla ricerca del tempo perduto", "text": "Questa \u00e8 una lista dei pagina dei personaggi di \"Alla ricerca del tempo perduto\", opera fondamentale di letteratura francese dello scrittore del primo '900 Marcel Proust, descritti nelle loro caratteristiche essenziali. I personaggi reali sono menzionati con le loro date di nascita e di morte.\nAnalisi lessicografica.\nLe occorrenze dei nomi dei personaggi lungo tutto il romanzo, basate sulla versione in CD-ROM delle \u00c9ditions Honor\u00e9 Champion, a sua volta basata sul testo pubblicato nella Quarto (Gallimard) sono cos\u00ec calcolate:\nPer quanto riguarda i luoghi (che in qualche modo in Proust hanno quasi statuto di personaggio), questo \u00e8 il calcolo:"}
{"id": "4702107", "revid": "767487", "url": "https://it.wikipedia.org/wiki?curid=4702107", "title": "Pino De Vittorio", "text": "Biografia.\nPino De Vittorio ha contribuito alla ricerca e alla rivalorizzazione dei canti popolari del Sud Italia lavorando con Roberto De Simone, Salvatore Accardo, Luciano Berio e Massimo de Bernart. Dopo un corso di studi musicali ha interpretato diverse opere cantando da sopranista. Nel 1976 con Angelo Savelli ha fondato La Compagnia Pupi e Fresedde che ha eseguito musica popolare pugliese e tarantelle. Nell'ambito della collaborazione con la Nuova Compagnia di Canto Popolare durata dalla fine degli anni '70 ai primi anni '90, Pino de Vittorio \u00e8 stato interprete solista di diverse opere quali \"La gatta Cenerentola\", \"L'Opera buffa del Gioved\u00ec santo\", \"Mistero Napoletano\", \"Li zite 'ngalera\", \"Le 99 disgrazie di Pulcinella\" e \"Il Drago\", apparendo fra l'altro nel Requiem in memoria di Pier Paolo Pasolini di Roberto De Simone. Per il Maggio Musicale Fiorentino, di cui \u00e8 stato pi\u00f9 volte ospite, ha interpretato una rivisitazione de l'\"Orfeo\" di Monteverdi nella versione di Luciano Berio; per le Settimane Internazionali di Napoli si \u00e8 esibito ne \"L'idolo cinese\" di Giovanni Paisiello, nella Histoire du soldat, diretto da Salvatore Accardo, nonch\u00e9 nel Pulcinella di Stravinskij diretto da Massimo de Bernart. Al Teatro di San Carlo, Napoli, ha debuttato ne \"Il crispino e la comare\" dei Fratelli Ricci (1984), successivamente ripresa al Gran Teatro La Fenice di Venezia (1986) e al Th\u00e9\u00e2tre des Champs-\u00c9lys\u00e9es di Parigi. Dal 1987 fa parte dell'Ensemble barocco della Cappella della Piet\u00e0 de' Turchini (dal 2010, I Turchini di Antonio Florio), dedicandosi in particolare alla riscoperta del patrimonio musicale del barocco riconducibile alla Scuola napoletana. Nell'ambito di tale collaborazione, ha qiuindi partecipato alla produzione e alla registrazione di opere quali \"La Colomba Ferita\" di Francesco Provenzale, \"La Finta Cameriera\" di Gaetano Latilla, \"Pulcinella Vendicato nel ritorno da Marechiaro\" di Giovanni Paisiello (2002), \"Li Zite 'ngalera\" di Leonardo Vinci, \"La Festa Napoletana\", \"Il Disperato Innocente\" di Boerio, \"Ottavia restituita al trono\" di Domenico Scarlatti (2007), l\"'Alidoro\" di Leonardo Leo (2008), \"La Partenope\" di Leonardo Vinci (interpretando il ruolo \"en travesti\" di Eurilla, negli intermezzi di Domenico Sarro). Nel 2010 ha interpretato Aristeo in \"Orfeo ed Euridice\" di Johann Joseph Fux al Wiener Konzerthaus. Nel 2006 \u00e8 impegnato nel ruolo della Nutrice ne \"L'incoronazione di Poppea\" di Claudio Monteverdi nella versione di Rinaldo Alessandrini, successivamente proposto anche presso l'Op\u00e9ra national de Paris (2014) e al Teatro alla Scala di Milano (2015), con la direzione di Rinaldo Alessandrini e la regia di Robert Wilson. Ha collaborato con Yvonne Pouget per lo spettacolo di teatro-danza \"Identit\u00e0 - Pellegrinaggio all'amore\", andato in scena a Monaco di Baviera (2009), e poi ripreso anche a Taranto (2014). Con la Cappella Musicale della Piet\u00e0 de' Turchini (oggi Cappella Neapolitana Antonio Florio), l'Accordone Ensemble e Media Aetas ha tenuto concerti in tutta Europa ed \u00e8 stato ospite nei maggiori teatri e festival internazionali (tra i quali l'Accademia Chigiana di Siena, Settembre Musica di Torino, Musica e Poesia a San Maurizio di Milano, Festival Monteverdi di Cremona, Societ\u00e0 del quartetto di Milano, Early Music Festival di S. Pietroburgo). Molto apprezzati sono stati i suoi duetti con Marco Beasley.\nPremi e riconoscimenti.\nNel corso della carriera ha ricevuto diversi premi e riconoscimenti ufficiali: "}
{"id": "4702109", "revid": "36426", "url": "https://it.wikipedia.org/wiki?curid=4702109", "title": "Pseudo-Dalmasio", "text": ""}
{"id": "4702110", "revid": "91078", "url": "https://it.wikipedia.org/wiki?curid=4702110", "title": "Fontana Arte", "text": ""}
{"id": "4702112", "revid": "62748", "url": "https://it.wikipedia.org/wiki?curid=4702112", "title": "Glossa Records", "text": ""}
{"id": "4702113", "revid": "247222", "url": "https://it.wikipedia.org/wiki?curid=4702113", "title": "Biroccio", "text": ""}
{"id": "4702117", "revid": "767487", "url": "https://it.wikipedia.org/wiki?curid=4702117", "title": "Jerry DeGregorio", "text": ""}
{"id": "4702121", "revid": "755885", "url": "https://it.wikipedia.org/wiki?curid=4702121", "title": "Quando una stella muore", "text": "Quando una stella muore \u00e8 il primo singolo della cantautrice soul-pop italiana Giorgia estratto dal nono album di inediti \"Senza paura\", pubblicato il 4 ottobre 2013 dall'etichetta discografica Dischi di cioccolata e distribuita dalla Sony.\nIl brano si \u00e8 aggiudicata una nomination ai World Music Awards nella categoria \"Best Song\".\nIl brano.\nIl brano, scritto da Giorgia stessa con la collaborazione di Patrizio Moi e Norma Jean Martine, anticipa l'uscita (prevista il 5 novembre 2013) del nono album di inediti della cantautrice romana. Giorgia in \"Quando una stella muore\" affronta sonorit\u00e0 soul mescolate all'intimit\u00e0 di una struggente ballad. Il brano \u00e8 entrato in rotazione radiofonica a partire da venerd\u00ec 4 ottobre, primo singolo estratto dal nuovo album d'inediti, registrato in presa diretta a Los Angeles dai musicisti Gary Novak, Reggie Hamilton, Michael Landau, Jeff Babko, condotti da Michele Canova Iorfida.\nIl video.\nLa cantautrice ha registrato a Fiorano Modenese, in provincia di Modena, alcune scene di \"Quando una stella muore\". Come ambientazione del video musicale \u00e8 stata scelta l'area delle Salse di Nirano, nota per il fenomeno geologico delle salse eruttive che restituiscono un paesaggio suggestivo e lunare, ricoperto di coni vulcanici. Altre riprese del video sono invece state realizzate in Veneto, al Parco naturale delle Cascate di Molina, girate tra foreste, fiumi e cascate, e presso il Ponte di Veja, un arco naturale sempre nello Parco naturale regionale della Lessinia. Il video di \"Quando una stella muore\", diretto da Gaetano Morbioli, che \u00e8 stato trasmesso in anteprima tv su Sky Uno HD, dall'11 ottobre 2013 al 13 ottobre 2013 ha debuttato al primo posto della classifica dei video pi\u00f9 scaricati su iTunes. A dicembre, risultava al 4\u00ba posto nella Top 30 dei video pi\u00f9 scaricati su iTunes Italia.\nNel video la cantante cammina a piedi nudi sporchi e sui quali salgono formiche.\nSuccesso commerciale.\nIl brano, alla sua pubblicazione, debutta alla 17\u00aa posizione della Top Singoli, per salire la settimana seguente alla 11\u00aa posizione, e successivamente entrare durante la terza settimana di rilevamento nella top10, attestandosi alla 10\u00aa posizione. Dopo aver toccato la 15\u00aa e la 18\u00aa posizione, il singolo ha nuovamente raggiunto la 10\u00aa posizione della top10, durante la sesta settimana di permanenza nella Top Singoli.\nIl 6 dicembre 2013 il singolo viene certificato disco d'oro dalla FIMI per le oltre 15.000 copie vendute, dato salito a 30.000 copie il 4 aprile 2014, venendo quindi certificato disco di platino."}
{"id": "4702122", "revid": "61795048", "url": "https://it.wikipedia.org/wiki?curid=4702122", "title": "Scarlet Witch", "text": ""}
{"id": "4702123", "revid": "37401", "url": "https://it.wikipedia.org/wiki?curid=4702123", "title": "Pensiero di Kant", "text": "Lo scopo principale del pensiero di Immanuel Kant \u00e8 quello di identificare le condizioni entro le quali una conoscenza possa essere ritenuta valida sia nel campo delle nuove scienze della natura sia in quelle tradizionali della metafisica, dell'etica, della religione e dell'estetica.\nNella matematica e nella fisica l'uomo esprime giudizi universali e necessari astraendo dai dati diretti dell'esperienza sensibile. L'illuminismo aveva visto in questo il segno evidente di ci\u00f2 a cui pu\u00f2 giungere la ragione, ma lo scetticismo di Hume aveva contestato i fondamenti teorici della moderna scienza galileiana e newtoniana. Kant sente quindi l'esigenza di ritrovare sicure basi teoriche e di identificare i fondamenti filosofici che rendono possibile all'uomo il trascendere i dati empirici immediati, limitati e contingenti con l'obiettivo di giungere a conoscenze universali e necessarie.\nLa metafisica era giunta alla conclusione di potersi porre come una vera e propria scienza in grado di offrire all'uomo verit\u00e0 certe. Kant si domanda se questo avventurarsi della ragione oltre i limiti dell'esperienza sia un percorso coerente e certo per comprendere e dare fondamento alle idee metafisiche di Dio, dell'immortalit\u00e0 dell'anima, delle leggi morali universali.\nKant, seguendo l'impronta illuministica del suo tempo, crede che tutte queste problematiche possano risolversi solo sottoponendole all'esame critico della ragione:\nLe fasi del pensiero kantiano.\nLa filosofia di Kant si pu\u00f2 dividere in due grandi momenti: il periodo definito \"precritico\", che arriva fino alla \"gran luce\" del 1769, propedeutica alla pubblicazione della \"Dissertatio\" nel 1770 e il periodo cosiddetto \"critico\", (dal 1771 al 1790) che comprende: la \"Critica della ragion pura\" (1781), la \"Critica della ragion pratica\" (1788) e la \"Critica del Giudizio\" (1790), precedute da una notevole serie di opere minori scritte in et\u00e0 giovanile.\nNell'ultima fase del suo pensiero Kant si orient\u00f2 sempre di pi\u00f9 verso gli interessi teologici con due opere fondamentali del suo pensiero maturo: \"La religione entro i limiti della semplice ragione\", del 1793, e \"La metafisica dei costumi\", del 1797. Segue nel 1798 \"L'antropologia dal punto di vista pragmatico\" e altre opere minori. Lasci\u00f2 infine una grande mole di appunti di carattere gnoseologico ed epistemologico nota come \"Opus Postumum\", rinvenuta presso gli eredi nel 1858, e che fu, solo in parte, pubblicata nel 1882-84 dal discepolo Rudolf Reicke.\nDurante la fase pre-critica Kant mantiene un pensiero filosofico che oscilla fra il Razionalismo e l'Empirismo di Hume al quale Kant riconosce il merito di averlo svegliato dal \"sonno dogmatico\" quando \"sognava\" e credeva al dogma che la metafisica potesse offrire una vera conoscenza:\nAttraverso quella che defin\u00ec una \"rivoluzione copernicana\" Kant aprir\u00e0 una nuova era per la filosofia indirizzata a ricercare la verit\u00e0 abbandonando la metafisica, mutando prospettiva, cos\u00ec come per conoscere la verit\u00e0 Copernico la ricerc\u00f2 non nel moto apparente dei cieli ma in quello reale della Terra.\nNel 1770 pubblica infatti la dissertazione \"De mundi sensibilis atque intelligibilis forma et principiis\", comunemente detta \"Dissertazione\", che lascia intravedere i primi originali sviluppi della nuova filosofia critica kantiana. La \"Dissertazione\" segna pertanto una tappa fondamentale per lo sviluppo del suo pensiero, e pu\u00f2 essere vista come una sorta di \"trait d'union\" tra la vecchia filosofia e la nuova filosofia critica che Kant delineer\u00e0 compiutamente, ben undici anni dopo, con la \"Critica della ragion pura\" nel 1781.\nLa \"Critica della ragion pura\".\nIl tema principale trattato da Kant nella \"Critica della ragion pura\" \u00e8 quello della conoscenza e della correlazione sussistente tra metafisica e scienza. L'interrogativo che si pone \u00e8 come siano possibili la matematica e la fisica, in quanto scienze, e la metafisica, in quanto aspirazione naturale a verit\u00e0 definitive, che la fa ingannevolmente concepire come una scienza.\nLo strumento per risolvere questi problemi \u00e8 indicato nello stesso titolo dell'opera:\nLa ragione quindi istituir\u00e0 un \"tribunale\" per giudicare la ragione nelle sue pretese conoscitive, ma a giudicare la ragione \u00e8 la ragione stessa, quindi essa assumer\u00e0 il doppio compito di \"giudice\" e \"imputato\" come appare dal senso della preposizione \"della\".\nL'attivit\u00e0 conoscitiva della ragione, analizzata indipendentemente dall'esperienza sensibile, comporta allora un esame condotto secondo i canoni della Logica formale tradizionale. La conoscenza nella Logica avviene tramite il giudizio che corrisponde all'unione di un predicato e un soggetto tramite una copula. Vi sono tre tipi di giudizi: quelli analitici a priori, i giudizi sintetici a posteriori e i giudizi sintetici a priori.\nIl giudizio analitico a priori.\n\"I giudizi analitici a priori sono tautologici perch\u00e9 affermano solamente ci\u00f2 che \u00e8 gi\u00e0 noto e quindi non danno alcuna informazione aggiuntiva, sono universali e necessari ma non ampliano la conoscenza\". L'esempio kantiano \u00abIl triangolo ha tre angoli\u00bb \u00e8 un giudizio analitico. Se io analizzo, scompongo il soggetto (triangolo) vedo che esso \u00e8 costituito da diverse caratteristiche connesse col concetto stesso di triangolo: ha tre angoli, ha tre lati. Di queste caratteristiche, che conosco senza averne fatto esperienza (a priori), ne metto in evidenza una (ha tre angoli) nel predicato dove dunque non si dice niente di nuovo rispetto al soggetto. Un giudizio analitico pu\u00f2, semmai, aiutare a comprendere pi\u00f9 facilmente i concetti impliciti contenuti in un soggetto ma non d\u00e0 nuove informazioni e non ha un carattere produttivo; \u00e8 per\u00f2 universale, vale per tutti gli uomini dotati di ragione, e necessario, una volta affermato non pu\u00f2 pi\u00f9 essere negato. Se dico che il triangolo ha tre angoli rimarr\u00f2 fisso per sempre a quest'affermazione. Questo \u00e8 il tipo di giudizio usato dai razionalisti.\nIl giudizio sintetico a posteriori.\n\"Il giudizio sintetico accresce il mio conoscere, aggiungendo qualcosa di nuovo.\"\nNel giudizio sintetico, cos\u00ec chiamato perch\u00e9 si pu\u00f2 pronunciare \"in sintesi\", in \"unione\" con l'esperienza, la connessione fra soggetto e predicato viene pensata \"senza identit\u00e0\": il predicato contiene qualcosa di nuovo che non \u00e8 compreso nel concetto del soggetto, come nell'esempio \"alcuni corpi sono pesanti\". Infatti alcuni corpi sono pesanti altri leggeri. Il fatto cio\u00e8 che certi corpi siano leggeri non \u00e8 compreso nel soggetto \"corpi\". L'elemento nuovo della \"leggerezza\" si potr\u00e0 riscontrare solo dopo averne fatto esperienza.\nSi ricordi che l'esempio kantiano si rif\u00e0 ad Aristotele, per il quale alcuni corpi - terra e acqua - sono per natura pesanti, mentre altri - aria e fuoco - sono per loro natura leggeri.\nIl predicato, nel giudizio sintetico, \u00e8 collegato al soggetto in forza dell'esperienza: i giudizi sintetici sono dunque \"a posteriori\", si possono pronunciare solo \"dopo\" aver fatto esperienza e per questo essendo collegati alla sensibilit\u00e0 non hanno universalit\u00e0 e necessit\u00e0 ma sono estensivi della conoscenza. Questo \u00e8 il tipo di giudizio usato dagli empiristi.\nIl giudizio sintetico a priori.\nIl giudizio sintetico a priori \u00e8 un giudizio che, pur ampliando la conoscenza, perch\u00e9 aggiunge nel predicato (come nel caso dei giudizi sintetici a posteriori) qualcosa di nuovo che non \u00e8 implicito nel soggetto, presenta i caratteri di universalit\u00e0 e necessit\u00e0, non essendo derivato dall'esperienza (infatti \u00e8 a priori).\nL'esempio kantiano di 7 pi\u00f9 5 uguale 12 mostra come il predicato (dodici) non \u00e8 compreso, come nei giudizi analitici, nel soggetto, ma c'\u00e8 qualcosa di pi\u00f9: il rapporto di addizione che in 5 e in 7 presi di per s\u00e9 non hanno. Dunque questo giudizio per un verso non dipende dall'esperienza, e quindi \u00e8 necessario e universale, e per altro verso nel predicato dice qualcosa che non era contenuto nel soggetto e quindi \u00e8 estensivo della conoscenza.\nI giudizi sintetici a priori sono i fondamenti su cui poggia la scienza poich\u00e9 accrescono il sapere (in quanto sintetici), ma non necessitano di essere riconfermati ogni volta dall'esperienza perch\u00e9 universali e necessari. In questo caso Kant ha una posizione nettamente distinta da quella di Hume, in quanto il filosofo scozzese, essendo empirista, riterrebbe necessaria ogni volta una conferma giacch\u00e9 a suo parere non si sarebbe in grado di dire che le cose in futuro non potrebbero cambiare.\nAppartengono a questa categoria, e sono quindi le scienze per eccellenza, la matematica, la geometria e il concetto di causalit\u00e0, che, demolito da Hume, recupera la sua dignit\u00e0 gnoseologica.\nLa conoscenza umana.\nGiunto a questo punto Kant stabilisce un nuovo sistema conoscitivo per determinare l'origine dei giudizi sintetici a priori, se questi non derivano dall'esperienza. Questa nuova teoria della conoscenza \u00e8 una sintesi di materia (empirica) e forma (razionale e innata).\nLa materia \u00e8 \u00abla molteplicit\u00e0 caotica e mutevole delle impressioni sensibili che provengono dall'esperienza\u00bb. La forma invece \u00e8 la legge che ordina la materia sensibile indipendentemente dalla sensibilit\u00e0. In questo modo la realt\u00e0 non modella la nostra mente su di s\u00e9, ma \u00e8 la mente che modella la realt\u00e0 attraverso le forme tramite cui la percepisce.\nIl senso comune erroneamente crede che l'uomo quando conosce adatti i suoi schemi mentali agli oggetti recependone i dati sensibili che da questi provengono: in realt\u00e0 il nostro intelletto non si limita a una funzione passiva ma esercita un'attivit\u00e0 critica e deduttiva modellando la realt\u00e0 secondo forme necessarie e universali caratteristiche delle leggi naturali.\nCome Copernico aveva messo il Sole, e non la Terra, al centro dell'universo, cos\u00ec Kant intendeva ora collocare il soggetto umano al centro del processo conoscitivo. Prima della rivoluzione era l'uomo (soggetto) a doversi adattare alla natura (oggetto), adesso col ribaltamento dei ruoli sar\u00e0 la natura a doversi adattare all'uomo. Questa nuova concezione fu tra l'altro determinante per la nascita della corrente idealista tedesca che da Kant prese le mosse.\nLa realt\u00e0 come ci appare in base alle forme a priori \u00e8 il fenomeno, mentre la realt\u00e0 in s\u00e9, cos\u00ec com'\u00e8, \u00e8 indipendente da noi ed \u00e8 inconoscibile.\nKant definisce quindi la conoscenza come ci\u00f2 che scaturisce da tre facolt\u00e0: la sensibilit\u00e0, l'intelletto e la ragione.\nSu questa tripartizione del processo conoscitivo si articola la \"Critica della ragione pura\" suddivisa in dottrina degli elementi e dottrina del metodo.\nLa prima si occupa di studiare le tre facolt\u00e0 conoscitive tramite l'estetica trascendentale (sensibilit\u00e0) e la logica trascendentale, a sua volta suddivisa in analitica (intelletto) e dialettica (ragione).\nLa suddivisione della \"Critica della ragion pura\" pu\u00f2 essere cos\u00ec rappresentata schematicamente:\nDottrina trascendentale degli elementi.\nEstetica trascendentale.\nKant usa il termine \"estetica\" nel suo significato etimologico: \"aisthesis\" che in greco significa \"sensazione\", \"percezione\". Infatti, in questa parte della Critica, Kant si occupa della sensibilit\u00e0 e delle sue forme a priori. La sensibilit\u00e0 svolge due ruoli nel processo conoscitivo. Il primo di questi \u00e8 recettivo (passivo) ed \u00e8 il procedimento attraverso cui prende i propri contenuti dalla realt\u00e0 esterna. In seguito la sensibilit\u00e0 svolge il suo secondo ruolo (attivo) e cio\u00e8 riordina le informazioni empiriche tramite le forme a priori. Queste sono lo spazio e il tempo. Lo spazio \u00e8 la forma del senso esterno e si occupa dell'intuizione della sola disposizione delle cose esterne. Il tempo \u00e8 la forma del senso interno che regola intuitivamente la successione delle cose interne.\nLe funzioni trascendentali a priori.\nIn Kant il termine trascendentale indica il meccanismo \"formale\" della conoscenza, a prescindere cio\u00e8 dal contenuto di essa. Kant infatti vuole spiegare non \"che cosa\" si conosce, ma \"come\" avviene la conoscenza, ossia definire i presupposti teorici che rendono possibile la conoscenza.\nEssa \u00e8 per un verso passiva, in quanto si basa su dati sensibili che noi acquisiamo passivamente; ma per altro verso \u00e8 attiva, poich\u00e9 siamo dotati di \"funzioni trascendentali\", di modi di funzionamento dell'intelletto che automaticamente si attivano nel momento stesso in cui riceviamo i dati sensibili. Nel caso del primo grado del conoscere, l'intuizione, noi mettiamo istantaneamente in azione le funzioni di spazio e tempo; cio\u00e8 discriminiamo, selezioniamo attivamente i dati sensibili nello spazio e nel tempo.\nQuesti modi di funzionamento della conoscenza sensibile non sono un'attivit\u00e0 ulteriore che noi mettiamo in esecuzione, ma peculiarit\u00e0 specifiche del nostro stesso intelletto.\nKant inoltre afferma che le funzioni trascendentali hanno caratteristiche di \"necessit\u00e0\" - poich\u00e9 la nostra ragione le mette necessariamente in azione tanto che anche se volessimo non potremmo fare a meno di usarle -, e di \"universalit\u00e0\", perch\u00e9 appartengono, allo stesso modo, a tutti gli uomini dotati di ragione.\nDette funzioni - spazio e tempo, nel caso dell'intuizione -, sono dunque da sempre presenti prima ancora di ricevere il primo dato sensibile, in quanto non sono altro che il modo di funzionare della nostra ragione. Infatti entrano subito in azione non appena si riceve il primissimo dato sensibile.\nEsse non vanno confuse con gli \"universali\" ricavati dall'esperienza, perch\u00e9 sono presenti \"prima\" dell'esperienza e non vanno neppure identificate con le idee innate, le quali si presentano dotate di un contenuto (come ad esempio l'idea innata di Dio), che le funzioni, invece, non hanno.\nPossiamo dunque affermare che esse sono \"a priori\", precedono, cio\u00e8, l'esperienza, ovvero la \"trascendono\", in quanto \"stanno al di l\u00e0\" dell'esperienza stessa; ma allo stesso tempo sono \"immanenti\", in quanto esse diventano reali, acquistano valore effettivo, e il loro funzionamento da potenziale diviene attuale, solo quando si \"incarnano\" con i dati sensibili.\nPertanto, si potrebbe definire il \"trascendentale\" come una sintesi di \"immanente\" e \"trascendente\".\nSpazio e tempo.\nSpazio e tempo, secondo Kant,\nSpazio e tempo hanno quindi natura intuitiva in quanto non concepiamo lo spazio attraverso le percezioni sensibili dei diversi oggetti spaziali, ma intuiamo i vari spazi, riferiti agli oggetti, come un unico spazio.\nSecondo Kant quindi la matematica e la geometria sono sintetiche in quanto riferibili a dati sensibili e a priori, in quanto la loro validit\u00e0 \u00e8 indipendente dall'esperienza ed estensive della conoscenza. La geometria usa intuitivamente lo spazio e la matematica fa lo stesso con il tempo, basandosi sulla successione dei numeri, senza ricavarli da altro.\nDi conseguenza, essendo aritmetica e geometria basate su spazio e tempo, cos\u00ec come la sensibilit\u00e0 umana, esse possono essere applicate al mondo fenomenico.\nLogica trascendentale.\nLa logica trascendentale \u00e8 determinata dalle forme a priori dell'intelletto: le cosiddette 12 categorie. Essa si divide in: Analitica Trascendentale e Dialettica Trascendentale.\nAnalitica trascendentale.\nL'Analitica trascendentale studia l'intelletto e le sue forme a priori.\nKant ritiene che le intuizioni siano delle affezioni (passive) mentre i concetti puri (categorie) sono funzioni (attive) che riordinano e unificano pi\u00f9 rappresentazioni.\nI concetti possono essere empirici, cio\u00e8 derivare dall'esperienza, o puri (categorie), cio\u00e8 essere contenuti a priori dall'intelletto. Ciascun concetto \u00e8 il predicato di un giudizio possibile (esempio: il metallo [soggetto] \u00e8 un corpo [predicato]) e tutti questi sono posti in alcune caselle a priori che sono i concetti puri.\nI concetti puri vengono chiamati da Kant categorie sull'esempio aristotelico. Tuttavia Kant ne elimina alcune che non hanno a che fare con l'intelletto puro ma con modi della sensibilit\u00e0 pura (tempo e luogo) e anche un modo empirico (moto) e alcuni concetti derivati (azione e passione). Differentemente da Aristotele, per il quale le categorie sono principi del pensiero logico e della realt\u00e0, quelle kantiane sono modi di funzionamento dell'intelletto che svolgono una funzione trascendentale di ordinamento dei fenomeni nel senso che sono forme \"a priori\", precedenti ogni esperienza ma che nello stesso tempo acquistano valore e significato solo quando si applicano all'esperienza stessa. A ciascun giudizio Kant fa coincidere una categoria.\nL'io penso.\nDopo aver formulato questa teoria, Kant ne deve dimostrare la validit\u00e0 (deduzione trascendentale). In questo caso il termine deduzione implica la dimostrazione della legittimit\u00e0 di una pretesa di fatto. La deduzione riguarda le cose come le giudichiamo e non le cose come sono in realt\u00e0.\nPer giustificare quindi quel che ci garantisce che la natura obbedir\u00e0 alle categorie, manifestandosi in esperienza come noi crediamo, Kant procede secondo questo ragionamento:\nDi conseguenza un oggetto non pu\u00f2 essere pensato senza ricorrere alle categorie.\nRiassumendo:\nL'io penso \u00e8 quindi il principio supremo della conoscenza umana, ma non deve essere inteso come creatore della realt\u00e0, ma solo come colui che l'ordina:\nL'io penso che nella concezione kantiana \u00e8 definito come \u00ablegislatore della natura\u00bb \u00e8 alla base della validit\u00e0 delle leggi scientifiche. Galilei e Torricelli, osserva Kant, non si sono limitati a osservare casualmente i dati empirici ma hanno indagato la natura con ipotesi da essi stessi costruite facendo s\u00ec che l'esperienza si conformasse all'intelletto umano che con le categorie ha imposto le sue leggi all'esperienza che ne \u00e8 stata convalidata in modo tale che la natura non potr\u00e0 pi\u00f9 contraddirla:\nLo schematismo trascendentale.\nSe tra la sensibilit\u00e0 e l'intelletto vi \u00e8 un'assoluta eterogeneit\u00e0 in quanto la sensibilit\u00e0 ci d\u00e0 conoscenze a posteriori molteplici e disordinate mentre l'intelletto elabora conoscenze a priori ordinate dalle categorie, occorre trovare un elemento mediatore che giustifichi come l'intelletto possa dare leggi ai dati sensibili senza essere da loro condizionato.\nQuesto fattore di mediazione \u00e8 il tempo che opera tramite schemi trascendentali (schematismo) per i quali l'immaginazione trascendentale (che per Kant \u00e8 la facolt\u00e0 intermedia tra intelletto e sensibilit\u00e0) si attiva nei confronti di una categoria. Se per esempio prendiamo la categoria della causalit\u00e0 con essa possiamo stabilire un rapporto causa effetto tra i dati sensibili in quanto li abbiamo visti come cronologicamente successivi; vale a dire che se mettiamo in atto la categoria della causalit\u00e0 riferendola ai dati sensibili questo avviene perch\u00e9 tale operazione \u00e8 stata resa possibile dallo schema trascendentale della successione. Cos\u00ec anche per la categoria della sostanza che avr\u00e0 come schema trascendentale quello della permanenza nel tempo di un particolare dato sensibile che verr\u00e0 assunto dall'intelletto come elemento sostanziale.\nIl noumeno.\nIl conoscere ha come limite l'esperienza, in quanto, procedendo oltre questa, non vi sono prove della sua fondatezza. Noi possiamo quindi solo conoscere la realt\u00e0 fenomenica, cio\u00e8 la realt\u00e0 per-noi, ma mai la realt\u00e0 \"in-s\u00e9\". Per pensarlo dovremo ricorrere alle categorie ma allora rientrerebbe nel campo fenomenico e non sarebbe pi\u00f9 la cosa in s\u00e9.\nKant identifica l'\"in-s\u00e9\" con il termine \"noumeno\" dal greco (\"noo\u00famenon\", \"ci\u00f2 che viene pensato\") che egli riprende da alcuni filosofi classici, i quali lo usavano per\u00f2 in opposizione a \"sensibilit\u00e0\" pi\u00f9 che a \"fenomeno\".\nIl noumeno \u00e8 l'\"oggetto della pura intelligenza\", la \"cosa in s\u00e9\" prima ancora che si manifesti come fenomeno.\nIl concetto di noumeno \u00e8 uno dei pi\u00f9 controversi della filosofia kantiana e ha dato luogo a interpretazioni diverse ma, seguendo la seconda edizione della Critica, il \"noumeno\" pu\u00f2 essere inteso:\nIn modo certo Kant sostiene che solo la prima accezione \u00e8 accettabile: \u00abIl concetto di noumeno \u00e8 dunque solo un concetto limite (Grenzbegriff), per circoscrivere le pretese della sensibilit\u00e0, e di uso, perci\u00f2, puramente negativo.\u00bb\nDialettica trascendentale.\nIn quest'ultima parte dell'opera Kant si occupa del problema della metafisica come scienza.\nIl termine \"dialettica\" (\u03b4\u03b9\u03b1\u03bb\u03b5\u03ba\u03c4\u03b9\u03ba\u1f74 \u03c4\u03ad\u03c7\u03bd\u1f74, propriamente \u00abarte dialogica\u00bb) che inizialmente indicava il metodo per scegliere gli argomenti pi\u00f9 idonei per sostenere una tesi e persuadere un interlocutore assume con Kant, che riprende il significato negativo introdotto da Aristotele, il significato di logica della parvenza, arte sofistica in grado di dare alle proprie illusioni l'aspetto della verit\u00e0, a prescindere dal sapere fondato.\nRitorna nel pensiero kantiano il problema che aveva abitato la filosofia moderna da Cartesio in poi: il significato della realt\u00e0 nella sua totalit\u00e0 e, quindi, la possibilit\u00e0 di \"fare della metafisica una scienza\". La questione era stata accantonata dall'Illuminismo anglo-francese, che si era dedicato, con aspirazioni \"scientifiche\", a ricerche in campi particolari secondo un criterio utilitaristico sia in ambito conoscitivo sia morale.\nPer Kant, la ragione non si limita a dominare il terreno dell'esperienza: anche generando errori e illusioni, essa tende ad agire nell'orizzonte della metafisica:\nLe tre idee della ragione e le presunte scienze.\nLa ragione, come \u00abfacolt\u00e0 dell'incondizionato\u00bb elabora delle idee che non hanno un contenuto ma che esprimono semplicemente l'esigenza umana di cogliere l'assoluto.\nQuesto bisogno della ragione di andare oltre i limiti dell'esperienza si fonda su tre idee:\nA ciascuna di queste tre idee Kant associa una presunta scienza (ma in realt\u00e0 metafisica) che, procedendo erroneamente oltre i limiti del pensiero, giunge a conclusioni sbagliate.\nFinito \u2194 Infinito\nNella dimostrazione Kant fa riferimento alla categoria della qualit\u00e0.\nDivisibilit\u00e0 \u2194 Indivisibilit\u00e0\nNella dimostrazione Kant fa riferimento alla categoria della quantit\u00e0.\nLibert\u00e0 \u2194 Causalit\u00e0\nNella dimostrazione Kant fa riferimento alla categoria della relazione\nDio causa prima \u2194 Natura incausata\nNella dimostrazione Kant fa riferimento alla categoria della modalit\u00e0.\nL'uomo ha sempre preteso di dimostrare l'esistenza di un Essere che abbia le stesse caratteristiche del mondo (mirabile, saggiamente conformato, ecc.), ma trascura che queste caratteristiche sono determinate e relative a noi, che in quanto finiti non possiamo fare esperienza dell'infinito\u00a0\u2013 ed \u00e8 in fondo anche per questo motivo che il pensiero critico kantiano pu\u00f2 essere definito \"ermeneutica della finitudine\", interpretazione del finito o filosofia del limite.\nKant per\u00f2 non assume una posizione atea n\u00e9 agnostica, in quanto non nega l'esistenza di Dio ma semplicemente la possibilit\u00e0 di dimostrarla, e ci\u00f2 proprio con l'intento di salvare la fede. Secondo Kant, infatti, l'unico modo per sconfiggere lo scetticismo consiste nel mettere in salvo le verit\u00e0 metafisiche dal fallimento dei tentativi di dimostrarle razionalmente, approdandovi per una via diversa da quella teoretica. \u00abHo eliminato la scienza per far posto alla fede\u00bb scriver\u00e0 nella prefazione alla seconda edizione della \"Critica della ragion pura\". La figura di Dio e le altre verit\u00e0 metafisiche saranno quindi oggetto di altri ambiti, di cui si occuper\u00e0 la \"Critica della Ragion Pratica\".\nAll'interno della pura speculazione filosofica invece, le idee trascendentali o metafisiche non hanno una funzione costitutiva ma soltanto regolativa. Esse rappresentano una sorta di idea limite verso le quali dirigere la conoscenza del mondo. Il concetto di noumeno perde cos\u00ec il suo attributo di esistenza, e rappresenta solo il concetto limite di ogni nostra idea, assumendo soltanto valenza logica. Per questo la filosofia kantiana viene chiamata filosofia del limite.\nSu queste basi Kant opera un nuovo concetto di metafisica come \"scienza dei concetti puri\", intendendo ovvero la dialettica come \"studio delle idee\" (significato ripreso da Platone ma in senso trascendentale). Questa \u00e8 divisa in \"metafisica della natura\", che studia i principi \"a priori\" della conoscenza della natura, e \"metafisica dei costumi\", che studia i principi \"a priori\" dell'azione morale.\nLa \"Critica della ragion pratica\".\nContrapposta alla ragione teoretica \u00e8 la ragione pratica. Una volta negata la possibilit\u00e0 di un \"mundus intelligibilis\", Kant non pu\u00f2 che distinguere, secondo l'analisi eseguita sulla ragion pura, il mondo in fenomeno e cosa in s\u00e9: viene cos\u00ec introdotta l'ipotesi di un'unit\u00e0 morale.\nLa morale che propone Kant \u00e8 uno studio sul giusto agire degli uomini, che non prescinde dalle regole dettate dalla ragione, ossia l'etica per essere giusta deve seguire i percorsi della ragione pratica: questa \u00e8 pur sempre ragione, anche se non teoretico-speculativa.\nIn particolar modo Kant introduce il concetto di imperativo categorico, ovvero un comportamento \u00e8 da considerare morale in modo categorico \"senza possibilit\u00e0 di smentita\" quando \u00e8 universalmente riconosciuto, giusto in ogni momento e in ogni situazione umana. Questo comportamento diventa allora vincolante per la morale di tutti gli uomini, e una sua mancata applicazione significherebbe un comportamento immorale.\nL'idea \u00e8 che l'uomo possa farsi guidare dalla ragione non solamente nel campo delle scienze, ma anche nel campo della pratica morale dell'etica. In particolare l'imperativo categorico, che deve guidare l'uomo come necessit\u00e0 volontaria, non \u00e8 una costrizione, ma un aderire a una legge razionale, che l'uomo stesso ha riconosciuto per mezzo della propria ragione.\nL'etica e l'imperativo categorico.\nKant distingue fra massime e imperativi. Le massime sono prescrizioni di carattere puramente soggettivo (es. vendicarsi delle offese subite), invece gli imperativi sono prescrizioni di carattere oggettivo. Le massime sono principi soggettivi, gli imperativi invece sono principi oggettivi.\nGli imperativi a loro volta si suddividono in imperativi ipotetici e in imperativi categorici.\nI primi si presentano nella forma \"se... allora\": possono essere regole dell'abilit\u00e0 (se vuoi essere un bravo medico devi...) o consigli della prudenza (se vuoi raggiungere il benessere devi...).\nIl rischio di una morale utilitaristica come quella cui pi\u00f9 tardi pervenne l'inglese Bentham, port\u00f2 il filosofo tedesco a cercare il fondamento della morale in un comando non condizionale, l'imperativo categorico.\nDimostrato che la ragione che pretende di parlare dell'incondizionato cade in contraddizione, una fondazione razionale e non contraddittoria della morale doveva escludere un imperativo non condizionale. Kant arriva a concludere che l'etica deve, e pu\u00f2, essere fondata razionalmente - seppur in modo diverso dalla conoscenza - purch\u00e9 si basi su un imperativo categorico che la volont\u00e0 deve darsi liberamente.\nIl fondamento dell'etica \u00e8 lo stesso che fonda la ragione, quel principio di non contraddizione scoperto da Aristotele, che, prima che una legge logica, \u00e8 una legge etica dell'Io. Una vita conforme alla ragione equivale a un obbligo di coerenza che vale sia nel pensiero sia nell'essere. L'Io \u00e8 libero di negare questo principio, ma si limita a vivere nel mondo dell'opinione (non razionale) e della stoltezza (non etico).\nKant parte dalla volont\u00e0 di dimostrare che l'io \u00e8 legato al rispetto dell'etica, che considera un giudizio sintetico a priori che la ragione, dunque, conosce e pu\u00f2 dimostrare. Lo vuole dimostrare perch\u00e9 \u00e8 convinto che l'io \u00e8 legato al rispetto dell'etica, quanto lo \u00e8 del paradosso della sofferenza del giusto.\nNon stupisce che Kant affermi l'esistenza di un imperativo categorico o voce della coscienza, simile al demone socratico, che universalmente in ogni individuo spinge al rispetto di regole morali universali, che si traducono in azioni differenti fra i vari contesti. Cos\u00ec il giudizio etico come il giudizio estetico varia nel tempo e a seconda della situazione, ma \u00e8 sempre riconducibile in ogni individuo all'applicazione di regole universali che fanno agire per il giusto e contemplare per il bello, senza variare da individuo a individuo: le regole etiche ed estetiche sono le stesse in ogni individuo ed egualmente la loro applicazione: qualunque individuo purch\u00e9 razionale, nella stessa situazione, avrebbe fatto la stessa cosa e considerato bella una certa opera.\nLa ragione diventa l'ambito dell'universalit\u00e0 di tutti i giudizi, etici ed estetici, del loro tradursi in atti pratici. Il metro di valutazione del giusto pu\u00f2 variare al massimo da una generazione di umani a un'altra, ma le regole alla base rimangono comuni, perch\u00e9 trascendentali a ogni spazio e a ogni tempo. Come si vede, le scelte etiche e la fruizione del bello sono ricondotti a principi collettivi: Kant non ha mai parlato dell'io singolare (s\u00e9 stesso o gli altri); quando parlava dell'io, si riferiva sempre all'io trascendentale.\nUn'etica con principi indipendenti dallo spazio e dal tempo \u00e8 posta in essere dall'io, pur venendo prima (ossia a priori) dell'io, e la si pu\u00f2 pensare innata. L'applicazione dei principi dipende invece dallo spazio e dal tempo, dal contesto in cui l'io si trova ad agire; tuttavia, spazio e tempo sono anch'essi realt\u00e0 trascendentali, rispetto agli individui: l'etica dipende dallo spazio-tempo solamente in un contesto universale, comune a tutti (intersoggettivamente); nei sogni, che sono uno spazio-tempo soggettivo, diverso fra individui, ognuno \u00e8 libero dall'etica entro certi limiti. Se l'individuo non domina su questa etica, poich\u00e9 l'io soggiace a principi universali, nemmeno ne \u00e8 dominato, dato che l'io \u00e8 il protagonista del \"Regno dei Fini\" dove ogni persona \u00e8 il fine delle azioni degli altri.\nScontrandosi con l'affermazione della libert\u00e0 dell'uomo, l'etica kantiana non ha trovato esseri che agiscono necessariamente per il giusto; ha creato un ambito, quello della ragione, in cui l'io entrato liberamente ha accettato di \"farsi costringere\" dalla ragione al rispetto di certe regole, pena la perdita del godimento del bello che \u00e8 negato ai bruti e di una consolante universalit\u00e0 dell'agire umano.\nL'imperativo categorico in questo sistema \u00e8 un principio oggettivo, non dimostrabile; per Kant era prima di tutto un dato di fatto (\"ein Faktum der Vernunft\"), come lo era per il pietismo tedesco, da lui assimilato con la forte educazione materna basata su un senso etico molto potente.\nFilosofiche sono per\u00f2 le conseguenze, ovvero tre postulati da ammettere come condizioni ineludibili di un agire coerente, secondo i quali:\nL'imperativo categorico \u00e8 pertanto un dato di fatto, un fatto della ragione. E' un principio, che come \"giudizio sintetico a priori pratico, si impone come un comando di razionalit\u00e0 pratica, che proviene dalla ragione in quanto essa \u00e8 universale. Nel conformarsi al suo dettato, la ragion pratica, cio\u00e8 la volont\u00e0, che non \u00e8 pi\u00f9 vincolata dai limiti fenomenici in cui si trovava a operare la ragione teoretica, sa attingere pertanto (a differenza di quest'ultima) all'Assoluto, perch\u00e9 obbedisce soltanto alle leggi che scopre dentro di s\u00e9 (\"sic volo sic iubeo\").\nL'uomo si ritrova cos\u00ec a essere \"cittadino di due mondi\": in quanto dotato di sensi, egli appartiene a quello naturale, e perci\u00f2 \u00e8 sottoposto alle leggi fenomeniche di causa-effetto; in quanto essere razionale, per\u00f2, l'uomo appartiene anche al cosiddetto noumeno, cio\u00e8 il mondo com'\u00e8 in s\u00e9 indipendentemente dalle nostre sensazioni o dai nostri legami conoscitivi, e perci\u00f2 in esso egli \u00e8 assolutamente libero: di una libert\u00e0 che si manifesta nell'obbedienza alla legge morale che lui stesso ha riconosciuto in se stesso come principio sintetico a priori pratico.\nLa \"Critica del giudizio\".\nLa critica del giudizio analizza il \"sentimento\" attraverso una visione finalistica. I giudizi qui trattati costituiscono il campo dei giudizi riflettenti, i quali si limitano a riflettere su una natura gi\u00e0 costituita mediante i giudizi determinanti e a interpretarla secondo le nostre esigenze di finalit\u00e0 e armonia. Mentre i giudizi determinanti sono oggettivamente validi, quelli riflettenti esprimono un bisogno che \u00e8 tipico di quell'essere finito che \u00e8 l'uomo.\nLa critica del giudizio quindi \u00e8 un'analisi dei giudizi riflettenti.\nI giudizi riflettenti sono di due tipi: estetici e teleologici, ed entrambi ci pervengono \"a priori\".\nIl giudizio estetico.\nKant nella \"Critica del giudizio\" analizza il bello dandone quattro definizioni, che delineano altrettante caratteristiche:\nOvviamente Kant cerca di far luce sull'universalit\u00e0 del bello facendo la distinzione tra il \"piacevole\" legato ai sensi e quindi dato da giudizi estetici empirici privi di universalit\u00e0 e il bello come\"piacere estetico puro\" che invece non subisce condizionamenti di alcun tipo (quindi universale); tra \"bellezza aderente\" riferita a un determinato modello (come un edificio o un abito, o una persona) e \"bellezza libera\", appresa senza alcun concetto come la musica senza testo (ovviamente solo quest'ultima \u00e8 universale).\nIl filosofo, trovandosi di fronte il problema della legittimazione dell'universalit\u00e0 del giudizio estetico, decide di spiegarlo affermando che quest'ultimo nasce dal libero giuoco tra immaginazione (irrazionale) e intelletto (razionale); questo meccanismo, uguale in tutti gli uomini, dimostra che il gusto gode di universalit\u00e0.\nLa \"\"rivoluzione copernicana\",\" operata nella Critica della ragion pura, si ripropone nella \"Critica del Giudizio\": il bello non \u00e8 pi\u00f9 qualcosa di oggettivo e ontologico, ma l'incontro tra spirito e cose, attraverso la mediazione della nostra mente; infatti,secondo la rivoluzione copernicana di Kant, \u00e8 sempre il soggetto il centro di ogni cosa.\nIl giudizio riflettente riguarda la soggettivit\u00e0 e la sfera estetica, mentre quello determinante, proprio della conoscenza oggettiva (gi\u00e0 analizzata nella \"Critica della ragion pura\"), ha come finalit\u00e0 il perseguimento del \u201cvero\u201d e non del \u201cbello\u201d. Entrambi per\u00f2 hanno un principio comune, perch\u00e9: \u00abIl Giudizio in generale \u00e8 sempre una facolt\u00e0 di pensare il particolare come parte dell'universale ed \u00e8 obbligato a risalire dal particolare della natura all'universale\u00bb.\n Il rapporto del particolare all'universale \u00e8 perci\u00f2 \u201cdovuto\u201d e quindi necessario e da ci\u00f2 lo stretto rapporto tra il pensiero estetico e quello teleologico.\nIl \"principio di finalit\u00e0 della natura\" contraddistingue il giudizio estetico, ma costruisce anche il principio attraverso il quale si possono fondare le scienze empiriche della natura che non sono state spiegate dalla rigorosa analisi epistemologica presente nella \"Critica della ragion pura\", la quale unicamente riguardava la matematica pura e la fisica pura. Tuttora questi aspetti epistemologici del \"principio di finalit\u00e0 della natura\" costituiscono un riferimento importante per la relazione che intercorre, in Kant, tra scienze pure e scienze empiriche. Inoltre \"il principio di finalit\u00e0 della natura\" costituisce il fondamento su cui si fondano l'induzione e l'analogia.\nLa natura in Kant \u00e8 pura immanenza, non ha perci\u00f2 caratteri di universalit\u00e0 e necessit\u00e0, perch\u00e9 si manifesta nel disomogeneo, nel differenziato, nel molteplice e nel particolare. Per\u00f2 nel giudizio viene sempre subordinata all'universale, quindi al divino che l'ha creata. Il sentimento individuale d\u00e0 un giudizio estetico che \u00e8 sempre solo soggettivo, ma tende all'unit\u00e0 oggettiva del trascendente. Elevandosi sopra la percezione sensibile va verso la contemplazione del trascendente.\nIl concetto di bellezza va perci\u00f2 riferito a un'idealit\u00e0 che \u00e8 possibile definire e codificare in un canone, con il sentimento che deve sempre essere pilotato dalla ragione. La bellezza che si deve cercare \u00e8 sempre quella \u201cideale\u201d, che non pu\u00f2 mai essere qualcosa di \u201cincerto; il vero bello \u00e8 sempre \u201cdefinito\u201d e fissato per il suo fine oggettivo e razionale. Kant cos\u00ec afferma che la bellezza teleologica \u00e8 un a-priori e che: \u00abLa \"bellezza\" si esprime come la forma finalizzata dell'oggetto, percepita non in vista di alcun scopo pratico.\u00bb Perci\u00f2 il sentire estetico, per quanto basato sulla libert\u00e0 individuale, \u00e8 veramente tale se mira alla \"necessit\u00e0\" della sfera ideale e universale, in modo da sottrarsi all'accidentalit\u00e0 del particolare.\nNella \"Analitica del sublime\", prima parte (2\u00ba Libro) della \"Critica del giudizio\", Kant spiega, rifacendosi a precedenti teorie del sublime, che il sentimento va razionalizzato in un'analisi rigorosa: il sublime nasce peraltro da un libero Giuoco tra immaginazione ragione. Secondo Kant vi sono due tipi di sublime, il \u201cmatematico\u201d e il \u201cdinamico\u201d, che vanno distinti: il matematico \u00e8 uno stato sintonico con l'infinito, il dinamico \u00e8 il senso dell'inadeguatezza rispetto a un \u201ctroppo\u201d. Il sentimento del sublime \u00e8 quindi un sentimento dell'\u00abassolutamente grande\u00bb attraverso una \u00abdinamica dell'animo\u00bb, mentre quello del bello \u00abmette l'animo in una stasi contemplativa\u00bb Entrambi cos\u00ec danno piacere, ma di diverso genere e intensit\u00e0.\nIl sublime, assai pi\u00f9 del bello, va \u201coltre\u201d gli aspetti della natura immanente e, riferendosi alle idee della ragione (libert\u00e0, immortalit\u00e0 dell'anima e esistenza di Dio) si rapporta alla trascendenza del divino.\nLa filosofia della storia.\nLa prima opera d'interesse per la concezione della filosofia della storia in Kant \u00e8 l\"'Idea per una storia universale dal punto di vista cosmopolitico \" del 1784. Compaiono nel titolo le concezioni illuministe della storia considerata universale, nel senso che si prescinde dalle singole storie delle singole nazioni, volendo indicare la storia come appartenente a tutti gli uomini senza distinzioni: quindi essa non pu\u00f2 essere che universale e cosmopolita cos\u00ec come nel suo \"Saggio sui costumi\" la definiva Voltaire, a cui d'altronde risale anche l'espressione \"filosofia della storia\" (in \"La philosophie de l'histoire\" del 1765).\nLa riflessione kantiana sulla storia trover\u00e0 poi un ulteriore approfondimento nello scritto \"Per la pace perpetua\": un progetto filosofico del 1795, dove si terr\u00e0 conto della situazione storica contemporanea profondamente mutata con lo scoppio della Rivoluzione francese.\nIl discorso sulla filosofia della storia trover\u00e0 infine la sua conclusione ne \" Il conflitto delle facolt\u00e0 \"(1798), dove si analizza lo scontro tra le facolt\u00e0 universitarie per conquistare il primato nel mondo accademico. Quest'ultimo scritto sembrerebbe estraneo al tema della filosofia della storia se non si considerasse quanto dice Kant in un breve frammento: \u00ab\"Se il genere umano sia in costante progresso verso il meglio.\"\u00bb Qui comincia ad apparire una certa vena di scetticismo per cui Kant inizia, con la visione del Terrore giacobino sotto gli occhi, ad avere dei dubbi sull'effettivo valore della Rivoluzione francese.\n\"Idea per una storia universale...\".\nIn particolare nell\"'Idea per una storia universale...\" Kant afferma che \u00ab\"poich\u00e9 gli uomini, nei loro sforzi, non si comportano semplicemente in modo istintivo, come gli animali, ma neppure in modo prestabilito [...] di loro non pare possibile una storia sistematica, come ad esempio quella delle api o dei castori\"\u00bb per cui non esiste una storia progressiva ed eterna, quasi regolata da quelle stesse leggi che regolano la natura, poich\u00e9 l'uomo \u00e8 in grado di costruire liberamente la sua storia ma non \u00e8 detto che lo faccia perseguendo il bene. Aggiunge Kant: \u00ab\"non si pu\u00f2 trattenere un certo fastidio a vedere rappresentato il loro [degli uomini] fare e omettere sulla grande scena del mondo, e pur con l'apparenza, di tanto in tanto, della saggezza [...] si trova il fare e omettere intessuto di vanit\u00e0 infantile\"\u00bb, tanto che le azioni umane, sia pure talora guidate dalla razionalit\u00e0, il pi\u00f9 delle volte sembrano dirette a mettere in opera il male, quasi senza rendersene conto, come fanno i bambini nella loro ingenuit\u00e0. Allora \u00ab\"Per il filosofo non c'\u00e8 altra via d'uscita [...] che quella di tentare se, in questo assurdo andamento delle cose umane, possa scoprire uno scopo della natura\"\u00bb: il filosofo cio\u00e8 non pu\u00f2 rinunciare ad avere fiducia negli uomini e quindi si domanda se alla fine, nonostante l'infantile e stupido agire degli uomini, non vi sia una sorta di laica provvidenza storica che, incarnatasi nella natura, guidi gli uomini e le loro azioni verso i migliori fini (\u00ab\"tutte le disposizioni naturali di una creatura sono destinate a dispiegarsi un giorno in modo completo e conforme al fine\"\u00bb). Una storia dove gli uomini come marionette sono manovrati per mettere in atto \u00ab\"una storia secondo un determinato piano della natura\"\u00bb che persegue i suoi fini anche contro la stessa volont\u00e0 degli uomini.\n\"Il conflitto delle facolt\u00e0\".\nDubitando che \u00ab\"il genere umano sia in costante progresso verso il meglio\"\u00bb, quale sar\u00e0 allora, si chiede Kant, il futuro della storia umana? Ragionevolmente si possono ipotizzare tre strade:\nConcezione questa poco accettabile, poich\u00e9 in questo modo la storia \u00ab\"distruggerebbe se stessa\"\u00bb a meno che non la si intenda come \"millenarismo\", per cui dalla massima negativit\u00e0 e dalle macerie della vecchia storia non avvenga la nascita di una nuova e migliore storia;\nUna storia ferma quindi, che si muove per tornare su i suoi stessi passi. Una storia naturale come quella degli animali, che non pu\u00f2 essere progressiva perch\u00e9 dominata dall'istinto che li guida sempre allo stesso modo; una storia questa che non pu\u00f2 appartenere agli uomini perch\u00e9 essi seguono nelle loro azioni il lume della ragione.\nL'uomo \u00e8 un \"legno storto\", una mescolanza di bene e male, che rende difficile, ma tuttavia non impossibile, una visione ottimistica della sua storia. Kant vuole a tutti i costi avere fiducia nell'uomo e cerca riscontri in avvenimenti storici che confortino la sua speranza che da un legno storto possa nascere un albero dritto.\nQuesto evento storico che possa dare conforto alla fiducia in una storia progressiva, Kant lo identifica nella Rivoluzione francese che va considerata in modo distaccato - secondo un giudizio storico, avrebbe detto Benedetto Croce - e non lasciandoci trascinare da un passionale giudizio morale che ce la farebbe considerare come una congerie di \u00ab\"fatti e misfatti\"\u00bb. Una giusta visione sar\u00e0 quindi quella per cui \u00ab\"La Rivoluzione di un popolo di ricca spiritualit\u00e0 [...] pu\u00f2 riuscire o fallire, essa pu\u00f2 accumulare miseria e crudelt\u00e0 tali che un uomo benpensante esiterebbe a ripeterla\"\u00bb, ma essa \u00ab\"trova negli spiriti di tutti gli spettatori [...] una partecipazione e aspirazione che rasenta l'entusiasmo\"\u00bb. Questo consenso universale \u00e8 il segno che anche un fatto storico cos\u00ec imbevuto di violenza segna comunque un progresso della storia.\nLa libert\u00e0 politica.\nIl Diritto.\nSecondo Kant, il diritto \u00e8 \u00abl'insieme delle condizioni, per mezzo delle quali l'arbitrio [intendendosi per \u00abarbitrio\u00bb la facolt\u00e0 del consociato di desiderare e conseguire il suo oggetto] dell'uno pu\u00f2 accordarsi con l'arbitrio di un altro secondo una legge universale della libert\u00e0\u00bb.\nLa libert\u00e0 di ognuno coesiste con la libert\u00e0 degli altri.\nOvviamente l'uomo kantiano non pu\u00f2 non avere bisogno di un padrone, data la facilit\u00e0 con cui cede all'istinto egoistico. Ma il padrone non \u00e8 un altro uomo, bens\u00ec il diritto stesso.\nKant analizza l'uomo e in lui trova una tendenza egoistica, ovverosia una \"insocievole socievolezza\".\nAlla fine dunque gli uomini tendono a unirsi in societ\u00e0, ma con una riluttanza a farlo davvero, con il rischio di disunire questa societ\u00e0. In poche parole: si associano per la propria sicurezza e si dissociano per i propri interessi.\nMa \u00e8 proprio questa conflittualit\u00e0 a favorire il progresso e le capacit\u00e0 del genere umano, perch\u00e9 lottano per primeggiare sugli altri, come gli alberi: \u00absi costringono reciprocamente a cercare l'uno e l'altro al di sopra di s\u00e9, e perci\u00f2 crescono belli dritti, mentre gli altri, che, in libert\u00e0 e isolati fra loro, mettono rami a piacere, crescono storpi, storti e tortuosi\u00bb.\nLa libert\u00e0 e i limiti dello Stato.\nKant non ignora affatto le tesi lockiane sul liberalismo (di cui il filosofo inglese pu\u00f2 essere considerato il fondatore),perch\u00e9 anche egli afferma che lo Stato mira a garantire la libert\u00e0 di ogni persona contro chiunque altro. Kant pertanto pu\u00f2 essere considerato un pensatore liberale: anzi la sua filosofia costituisce uno dei punti di vista pi\u00f9 alti del pensiero liberale. Kant delinea uno \"Stato repubblicano\" che si basa su \"Tre principi della ragione\":\nQuesta visione dello Stato va in conflitto con un qualsiasi dispotismo presente, anche paternalistico. Contrariamente all'ammirazione dei filosofi a lui contemporanei per i cosiddetti sovrani illuminati, Kant diffida della politica che ha come guida l'uso della forza:\nSecondo Kant infatti, \u00abun governo paternalistico \u00e8 il peggiore dispotismo che si possa immaginare\u00bb, dato che costringe i sudditi ad attendere che il capo dello Stato giudichi solo mediante la sua bont\u00e0.\nC'\u00e8 solo una soluzione a questo problema: \u00abessere liberi per poter esercitare le proprie forze nella libert\u00e0\u00bb.\nTeologia.\nUn interesse specifico Kant ebbe per la teologia di cui \u00e8 intrisa la sua speculazione. Ne sono chiara testimonianza le numerose opere di carattere teologico come \"L'unico argomento possibile per la dimostrazione dell'esistenza di Dio\" pubblicato nel 1763, la \"Ricerca sulla chiarezza del principio della teologia naturale e della morale\" (1764), \"Sull'uso dei principi teologici nella filosofia\" del 1788, \"La religione entro i limiti della semplice ragione\" pubblicato nel 1793, una \"Dottrina filosofica della religione\" (uscita postuma nel 1817).\nMa \u00e8 tutto il suo pensiero a essere fondato sulla realt\u00e0 di Dio e sul modello morale da Lui posto come itinerario verso la santit\u00e0 morale. In \"La religione nei limiti della semplice ragione\" Kant riassume in funzione religiosa il suo metodo, gi\u00e0 preparato nelle precedenti \"Critica della ragion pura\" e nella \"Critica della ragion pratica\", per arrivare a definire la sua filosofia cristiana, fondata sull'idea morale dell\"'Imperativo\" come dovere dell'uomo di diventare degno di Dio.\nDeismo e teismo.\nLo stesso Kant riguardo alla religione, distingue il deismo dal teismo:\nFra le varie religioni rivelate, per Kant, il Cristianesimo, in particolare, ha entrambe le caratteristiche del teismo, poich\u00e9 concepisce la divinit\u00e0 come persona dotata d'intelletto e volont\u00e0, e del deismo, poich\u00e9 ritiene di poter conoscere Dio con la ragione.\nIl cristianesimo quindi \u00e8 utile ed accettabile poich\u00e9: \nAlcuni critici hanno messo in evidenza la relazione della concezione religiosa kantiana con il deismo mentre altri hanno dimostrato come la religione morale kantiana si allontani dal deismo e pervenga al teismo.\n\u00c8 stato infine sottolineato come Kant nella sua \"La religione entro i limiti della semplice ragione\" abbia ridotto il sentimento religioso alla razionalit\u00e0, la religione alla morale e questa al cristianesimo.\nLa perfezione morale.\nNe \"La religione entro i limiti della semplice ragione\" Kant afferma che l'umanit\u00e0 tende a Dio per il dovere di realizzare la \"perfezione morale\". L'uomo morale \u00e8 santo, \u00ab\u00c8 il solo gradevole a Dio\u00bb. Ma proprio in questo scritto propone il concetto del \"male radicale\", sull'impossibilit\u00e0 di raggiungere un simile scopo con le sole nostre forze e senza ricorrere a un \u00abcompletamento soprannaturale\u00bb tramite la grazia divina.\nIn un tardo scritto dell\"Opus postumum\" scrive che Dio far\u00e0 in modo che si realizzi il suo regno anche sulla terra, per\u00f2 anche l'uomo deve fare la sua parte \u00abMa non \u00e8 permesso all'uomo di restare inattivo e di lasciar fare alla Provvidenza [...]. Il compito degli uomini di buona volont\u00e0 \u00e8 \"Che venga il regno di Dio e sia fatta la sua volont\u00e0 sulla terra.\u00bb\nIn una lettera al suo grande amico St\u00e4udlin nel maggio del 1793 afferma che tutto il suo lavoro speculativo \u00e8 rivolto alla riforma della filosofia in funzione della religione, perch\u00e9 il fondamento della propria formazione culturale \u00e8 \u00abprincipalmente nelle cose di religione\u00bb\nContributi nell'astronomia.\nUna certa fama postuma venne a Kant dalla sua ipotesi cosmogonica esposta nel 1755 nell'opera \"Storia universale della natura e teoria del cielo\", dove propose la teoria del collasso di una nebulosa per spiegare la formazione del Sistema solare. La teoria venne poi ripresa e rielaborata da Laplace ed \u00e8 diventata nota come ipotesi di Kant-Laplace. La tesi durante tutto l'Ottocento ebbe molto credito ma nel Novecento risult\u00f2 superata dalla nuova astrofisica. Inoltre egli pens\u00f2 anche alle galassie quali \"Universi-Isola\" ma in modo impreciso e vago. C'\u00e8 qualcuno che attribuisce anche a Kant di aver precorso la definizione del concetto di buco nero. Egli afferm\u00f2: \u00abSe l'attrazione agisce sola, tutte le parti della materia dovrebbero avvicinarsi sempre pi\u00f9, e diminuirebbe lo spazio che occupano le parti unite, di modo che si riunirebbero finalmente in un solo punto matematico\u00bb.\nKant e il kantismo.\nLa fama di Kant, che gli permise di esercitare un notevole influsso sul pensiero europeo a cavallo tra Settecento e Ottocento, \u00e8 stata tradizionalmente attribuita non solo alla sua capacit\u00e0 di accogliere le istanze provenienti da due tradizioni filosofiche contrapposte come il razionalismo europeo e l'empirismo anglosassone, ma anche di averne tentato una riformulazione in chiave del tutto nuova e originale.\nKant volle armonizzare il ragionamento di tipo matematico con quello di tipo sperimentale e in questo senso si pu\u00f2 dire che egli raccoglie l'eredit\u00e0 di Galilei, che tuttavia era essenzialmente uno scienziato. Kant invece lasci\u00f2 a se stesso il compito di giustificare tale accordo tra matematica ed esperimento sul piano filosofico: compito che Kant si assunse e per questo fu da molti considerato, pi\u00f9 che un punto di approdo, come l'inizio di un nuovo modo di filosofare.\nDifficolt\u00e0 e problemi.\nLa distinzione tra sensibilit\u00e0 e intelletto che ne era conseguita, e che aveva permesso a Kant di ricondurre la conoscenza umana a due fonti separate, fu in particolare al centro di un vivo dibattito, tanto pi\u00f9 che essa veniva situata al di qua di un ulteriore dualismo tra fenomeno e noumeno.\nContro l'idealismo di Berkeley Kant aveva infatti ammesso che oltre i limiti del sensibile esistono dei corpi reali, i quali, colpendo la nostra sensibilit\u00e0, determinano l'insorgere in noi delle rappresentazioni fenomeniche. Ma poich\u00e9 ogni rappresentazione subisce inevitabilmente l'impronta dell'apparato soggettivo che la riceve, veniva ad aprirsi un salto incolmabile tra le apparenze sensibili (il Fenomeno) e la cosa in s\u00e9 (Noumeno) quest'ultima restava cos\u00ec del tutto ignota e inattingibile. Fu per questo motivo che Kant ricevette le accuse di fenomenismo e agnosticismo.\nBen presto si pose quindi il problema di come salvare la natura del criticismo affrontando le difficolt\u00e0 che Kant aveva involontariamente sollevato. Friedrich Heinrich Jacobi per primo mise in evidenza come Kant avesse assegnato al noumeno una funzione \"causale\", l'avesse cio\u00e8 utilizzato come \"causa\" dell'insorgere in noi dei fenomeni. Ci\u00f2 contrastava non solo col carattere inconoscibile della cosa in s\u00e9, ma anche con la concezione kantiana della causalit\u00e0 come categoria dell'intelletto valida solo per i fenomeni, mentre Kant l'aveva usata in un ambito che travalicava i fenomeni stessi.\nLo stesso genere di critiche fu mosso anche da Gottlob Ernst Schulze, secondo il quale Kant, postulando la cosa in s\u00e9, sarebbe caduto nel dogmatismo che voleva combattere. Kant infatti, ammettendo la necessit\u00e0 di supporre il noumeno, avrebbe fatto derivare dalla pensabilit\u00e0 di un oggetto la sua esistenza, e non sarebbe pertanto riuscito a superare lo scetticismo anti-metafisico di David Hume.\nSul fronte opposto, gi\u00e0 con Karl Leonhard Reinhold nel 1787 le critiche a Kant si erano di fatto tramutate in una prospettiva idealistica che mirava esplicitamente a eliminare la cosa in s\u00e9. Tra gli altri, Salomon Maimon fu tra coloro che cercarono di dare maggior rigore al criticismo esprimendo l'esigenza di attenersi a ci\u00f2 che \u00e8 contenuto nella coscienza, senza andare alla ricerca di fittizie cause esterne; il noumeno ad esempio fu da lui paragonato a un numero immaginario. Sar\u00e0 poi con Johann Gottlieb Fichte, e ancor pi\u00f9 con Friedrich Schelling, che le critiche a Kant assumeranno sempre pi\u00f9 una valenza ontologica: l'errore di Kant sarebbe stato infatti quello di partire da una conoscenza necessaria e universale senza basarsi sull'ontologia, ma \u00e8 proprio da questa che scaturisce il necessario e l'universale. Fichte racchiuse cos\u00ec l'essere dentro l'autocoscienza trasformando la \"cosa in s\u00e9\" nel momento trascendentale di auto-formazione del soggetto."}
{"id": "4702125", "revid": "1406147", "url": "https://it.wikipedia.org/wiki?curid=4702125", "title": "Unione Sportiva Cremonese 1949-1950", "text": "Questa pagina raccoglie le informazioni riguardanti l'Unione Sportiva Cremonese nelle competizioni ufficiali della stagione 1949-1950.\nStagione.\nNella stagione 1949-50 la Cremonese ha disputato il campionato di Serie B, ottenendo 39 punti ed il tredicesimo posto in classifica, il torneo \u00e8 stato vinto dal Napoli con 61 punti, seconda l'Udinese con 60, entrambe promosse in Serie A."}
{"id": "4702126", "revid": "436907", "url": "https://it.wikipedia.org/wiki?curid=4702126", "title": "Black Heart (Stone Temple Pilots)", "text": "Black Heart \u00e8 un singolo del gruppo musicale statunitense Stone Temple Pilots with Chester Bennington, pubblicato il 18 settembre 2013 come secondo estratto dall'EP \"High Rise\".\nLa canzone.\n\"Black Heart\" \u00e8 la seconda traccia dell'EP ed \u00e8 stata descritta come \u00abun brano di stampo rock classico, caratterizzato da un groove costante, riff orecchiabili e dalla voce di Chester Bennington che vivacizza il tutto.\u00bb\nIl singolo \u00e8 stato reso disponibile per l'ascolto a partire dal 18 settembre, per poi ricevere un lyric video il 23 dello stesso mese."}
{"id": "4702129", "revid": "716642", "url": "https://it.wikipedia.org/wiki?curid=4702129", "title": "Brian Ferreira", "text": "Carriera.\nClub.\nProveniente dalle sue giovanili, debutta nel 2011 nella massima serie argentina con il V\u00e9lez S\u00e1rsfield, con cui nel 2013 ha anche giocato 2 partite in Copa Libertadores; in seguito ha giocato ulteriori 3 partite in questa competizione, per poi passare nel 2016 all'Olimpo, altra formazione della massima serie argentina.\nNel 2017 passa al Johor, in Malaysia, dove gioca anche 2 partite nei turni preliminari di AFC Champions League; sempre nel medesimo anno gioca anche 7 partite nella prima divisione ecuadoriana con il Fuerza Amarilla, mentre l'anno seguente milita nella seconda divisione cilena col Coquimbo Unido. Nel 2019 si trasferisce in Indonesia.\nNazionale.\nNel 2011 ha preso parte al Campionato Sudamericano Under-17, nel quale ha segnato un gol in 8 presenze; sempre nello stesso anno ha partecipato inoltre ai Mondiali Under-17, nei quali ha segnato una rete in 3 presenze."}
{"id": "4702130", "revid": "1305772", "url": "https://it.wikipedia.org/wiki?curid=4702130", "title": "Figlie della Divina Provvidenza", "text": "Nome di diverse congregazioni di suore:"}
{"id": "4702131", "revid": "47767", "url": "https://it.wikipedia.org/wiki?curid=4702131", "title": "Ferrovie della Repubblica Slovacca", "text": ""}
{"id": "4702133", "revid": "1728", "url": "https://it.wikipedia.org/wiki?curid=4702133", "title": "Mark A. S. Blackburn", "text": ""}
{"id": "4702135", "revid": "47767", "url": "https://it.wikipedia.org/wiki?curid=4702135", "title": "Ferrovie russe", "text": ""}
{"id": "4702137", "revid": "47767", "url": "https://it.wikipedia.org/wiki?curid=4702137", "title": "OSE (Organizzazione Ferrovie Elleniche)", "text": ""}
{"id": "4702141", "revid": "296631", "url": "https://it.wikipedia.org/wiki?curid=4702141", "title": "Guitti", "text": ""}
{"id": "4702142", "revid": "1543377", "url": "https://it.wikipedia.org/wiki?curid=4702142", "title": "Ekathotsarot", "text": "Divenne re nel 1605 alla morte del predecessore, il fratello Naresuan, l'eroe nazionale siamese grazie al quale Ayutthaya riconquist\u00f2 l'indipendenza dai birmani della Dinastia di Toungoo.\nEkathotsarot divenne famoso soprattutto per essere stato al fianco del fratello in quasi tutte le campagne militari che questi intraprese. Oltre alle diverse guerre per liberarsi dal vassallaggio ai birmani, partecip\u00f2 anche a quelle successive che espansero sensibilmente i confini del Siam. Il suo fu un regno all'insegna della pace, durante il quale si impegn\u00f2 a consolidare le finanze di Ayutthaya.\nBiografia.\nEkathotsarot nacque a Phitsanulok durante il regno del nonno Maha Chakkraphat, ed era il figlio minore di Maha Thammaracha, un membro della casa reale dell'antico Regno di Sukhothai che era stato nominato governatore di Phitsanulok, re di Sukhothai e vicer\u00e9 di Ayutthaya per aver aiutato il suocero Maha Chakkraphat a salire al trono. La madre era Wisutkasat, figlia del sovrano e della regina Suriyothai, le cui eroiche gesta avevano salvato Ayutthaya dalla capitolazione durante l'invasione birmana del 1549.\nLa sorella maggiore era la principessa Supankulayanee e Naresuan, che era il figlio maschio maggiore del re di Phitsanulok, era il secondo nella linea di successione al trono di Ayutthaya. I due fratelli crebbero fianco a fianco; Ekathotsarot era chiamato principe bianco per la pelle chiara e la gentilezza che lo distingueva, mentre Naresuan era chiamato principe nero per la pelle scura, la sua stretta disciplina ed il temperamento vulcanico.\nCrisi dinastica di Ayutthaya.\nIl Regno di Ayutthaya stava a quel tempo attraversando una grave crisi dinastica; dal 1533 al 1548 i quattro sovrani che erano saliti al trono furono tutti assassinati da membri della casa reale di Ayutthaya. Nello stesso periodo era salito al trono del Regno di Toungoo Tabinshwehti, il quale inizi\u00f2 l'espansione che nel 1545 avrebbe riunificato la Birmania, trasformandola in una delle maggiori potenze militari del sudest asiatico e una grave minaccia per l'indebolito Siam.\nDurante il regno di Chairacha (1534-1546) vi erano stati i primi scontri tra i regni di Ayutthaya e di Toungoo. Il sovrano fu assassinato nel 1546 da una delle sue consorti di rango minore, la principessa Sri Sudachan, che fece uccidere anche il figlio e successore Yot Fa per issare sul trono il proprio amante Worawongsa, il cui regno dur\u00f2 solo alcune settimane. Furono il principe Phiren Thorathep di Phitsanulok ed altri lealisti ad uccidere Worawongsa e la sua amante nei pressi di Ayutthaya, e a far acclamare re Thianracha, il nonno di Ekathotsarot, che sal\u00ec al trono con il nome regale Maha Chakkraphat. Questi ricompens\u00f2 con generosit\u00e0 i nobili che lo avevano aiutato e in particolare diede in sposa la propria figlia Wisutkasat a Khun Phiren Thorathep, che fu nominato governatore di Phitsanulok con il nome regale Maha Thammaracha.\nPrima invasione birmana.\nInformato sul periodo di crisi che stava attraversando Ayutthaya, il re birmano Tabinshwehti invase il Siam prendendo a pretesto degli scontri che si erano verificati lungo le frontiere tra i due Stati. I siamesi avevano concentrato le difese nella capitale ed ingaggiarono battaglia nel febbraio del 1549. L'esercito usc\u00ec dalla citt\u00e0 comandato da re Maha Chakkraphat e parteciparono allo scontro anche la regina Suriyothai e la figlia principessa Boromdhilok. L'armata siamese raggiunse la colonna comandata dal vicer\u00e9 di Prome e, com'era consuetudine di quel tempo, i due comandanti si affrontarono in un duello testa a testa sul dorso degli elefanti. Il re siamese fu salvato dall'eroico sacrificio della moglie Suriyothai, la nonna di Ekathotsarot, che mor\u00ec combattendo e permise all'esercito di ricomporsi e fare rientro in citt\u00e0.\nIl successivo assedio di Ayutthaya si protrasse fino a quando Tabinshwehti seppe che stava arrivando un grosso esercito da Phitsanulok, comandato da Maha Thammaracha, e che nella capitale Pegu era in corso una ribellione dei mon. Diede l'ordine di ritirata, durante la quale i birmani tesero un'imboscata agli inseguitori e catturarono il principe Ramesuan, erede al trono di Ayutthaya, e lo stesso Maha Thammaracha, imponendo a Maha Chakkraphat di poter lasciare il Siam incolumi in cambio della riconsegna dei due principi.\nIl secondo impero birmano.\nAl ritorno dalla campagna in Siam, il re birmano Tabinshwehti entr\u00f2 in un grave periodo di crisi personale e ne approfittarono i popoli assoggettati in precedenza, le cui ribellioni frantumarono il regno. Il generale Bayinnaung assunse la reggenza e mentre combatteva per soffocare una rivolta lontano dalla capitale, una nuova ribellione dei mon di Pegu port\u00f2 nel 1550 all'assassinio di Tabinshweti. Bayinnaung riusc\u00ec a ristabilire un proprio regno nel 1551 nella vecchia capitale Toungoo.\nAl comando di Bayinnaung, che \u00e8 stato definito il Napoleone della Birmania, l'esercito di Toungoo divenne un'invincibile macchina da guerra. Nel giro di pochi anni fu nuovamente riunificato il Paese, furono riprese Pegu, Prome, e Ava, vennero annessi i principati shan, fu conquistato il Regno Lanna e una parte del Regno di Chiang Hung. In virt\u00f9 delle sue conquiste, Bayinnaung fu in grado di regnare su un largo impero, il pi\u00f9 grande mai esistito nel sudest asiatico ed il secondo dei birmani tre secoli dopo la caduta del Regno di Pagan.\nSeconda invasione birmana, conquista di Ayutthaya e deportazione di Naresuan e Ekathotsarot.\nLa seconda invasione birmana di Ayutthaya prese il via nell'autunno del 1563 da Chiang Mai e furono conquistate con facilit\u00e0 le citt\u00e0 del nord. Maha Thammaracha, constatata la superiorit\u00e0 nemica, consegn\u00f2 nel gennaio del 1564 Phitsanulok al nemico e ingross\u00f2 l'esercito di Bayinnaung mettendogli a disposizione 70.000 uomini. A titolo di garanzia dovette consegnare come ostaggi agli invasori i propri figli Naresuan e Ekathotsarot, che furono deportati a Pegu. Da quel momento Maha Thammaracha sarebbe rimasto per diversi anni un fedele vassallo dei birmani come re di Phitsanulok.\nLe truppe di Pegu giunsero ad Ayutthaya nel febbraio del 1564 ed iniziarono a bombardare la citt\u00e0. Vistosi perduto, Maha Chakkraphat scese a patti con Bayinnaung che, nella fretta di tornare in patria, acconsent\u00ec a ritirarsi imponendo pesanti condizioni. Ayutthaya diveniva uno stato vassallo della Birmania e si impegnava a versare tributi annuali, venivano ceduti quattro elefanti bianchi ed era riconosciuto ai birmani il diritto di sfruttamento di Mergui, a quel tempo il maggiore porto della regione per volume di scambi commerciali. Furono deportati in Birmania alcuni membri della casa reale come ostaggi, tra questi vi fu sicuramente il principe Ramesuen e probabilmente lo stesso Maha Chakkraphat. Il trono di Ayutthaya fu dato a Mahinthra Thirat, figlio di Chakkraphat, che regn\u00f2 come vassallo dei birmani.\nTerza invasione birmana.\nNegli anni successivi, Ayutthaya cerc\u00f2 di liberarsi dal dominio birmano e di riconquistare Phitsanulok, approfittando che Maha Thammaracha era in visita a Pegu. La reazione birmana fu durissima, Bayinnaung torn\u00f2 con un esercito ancora pi\u00f9 grande di quello della precedente invasione e nel dicembre del 1568 fu nuovamente posta sotto assedio la capitale. Anche questa volta i birmani erano accompagnati dalle truppe di Phitsanulok e Chiang Mai. Maha Chakkraphat mor\u00ec il mese successivo, mentre era in corso l'assedio, ed il trono fu nuovamente affidato a Mahinthra Thirat. Questi si dimostr\u00f2 un incapace e diede l'incarico di organizzare le difese a Phraya Ram, il governatore di Kamphaeng Phet che si era rifugiato nella capitale. Nell'agosto del 1569 Ayutthaya fu espugnata per la prima volta nella sua storia, l'intera famiglia reale fu deportata a Pegu e Mahinthra Thirat mor\u00ec durante il trasferimento.\nRegno di Maha Thammaracha.\nBayinnaung pose sul trono del Siam come vassallo Maha Thammaracha, conferendogli il nome regale Sanphet I, che fond\u00f2 la Dinastia di Sukhothai, ponendo fine dopo due secoli alla Dinastia di Suphannaphum. Tra i primi provvedimenti presi da Bayinnaung vi fu lo smantellamento delle difese di Ayutthaya. Oltre alla famiglia reale, fu deportata anche la maggior parte della cittadinanza e nella capitale rimasero 10.000 abitanti, contro i 150.000 del 1544. Furono introdotti il calendario birmano e molte delle leggi in vigore a Pegu, basate sull'antico codice di comportamento delle \"leggi di Manu\", da lungo tempo obsoleto in Siam ma ancora usato a quel tempo in Birmania.\nInvasioni cambogiane.\nCome spesso era successo in passato, il sovrano della Cambogia cerc\u00f2 di approfittare della crisi di Ayutthaya. Pensando di poter saccheggiare con facilit\u00e0 la capitale priva di difese e di deportare un buon numero di prigionieri di guerra, ordin\u00f2 l'attacco nel 1570. I siamesi respinsero l'esercito khmer dopo avergli inflitto pesanti perdite. Analogo esito ebbero altre invasioni cambogiane degli anni successivi. Malgrado i lutti e i disagi che comportarono, queste invasioni si rivelarono provvidenziali per i progetti di indipendenza siamesi. Diedero modo a Maha Thammaracha di ordinare la ricostituzione delle difese della citt\u00e0 con il consenso di Bayinnaung, che in tal modo affidava ai siamesi la protezione dell'Impero birmano. Furono ricostruite le mura, scavati nuovi fossati ed acquistati cannoni dagli europei.\nRitorno di Naresuan e Ekathotsarot.\nMaha Thammaracha propose a Bayinnaung la liberazione dei propri figli Naresuan e Ekathotsarot, che erano ostaggi dei birmani dall'invasione del 1564, in cambio della figlia, la principessa Supankanlaya. Il re birmano accett\u00f2 l'offerta, la principessa siamese si sacrific\u00f2 ad essere la sua concubina e i fratelli tornarono in patria nel 1571. Il primogenito Naresuan fu subito nominato vicer\u00e9 ed erede al trono con la carica di \"Uparat\" e, come da tradizione, gli fu assegnato il trono di Phitsanulok.\nAlla morte di Setthathirat, nel 1574 Bayinnaung sferr\u00f2 un nuovo attacco contro Lan Xang, che grazie all'abilit\u00e0 del defunto sovrano aveva conservato l'indipendenza respingendo diversi attacchi dei birmani. L'esercito di Ayutthaya fu reclutato per appoggiare l'invasione e part\u00ec alla volta di Vientiane capeggiato da Maha Thammaracha e Naresuan, mentre a Ekathotsarot fu affidata la reggenza della capitale. Lungo il tragitto, Naresuan contrasse il vaiolo e i siamesi si ritirarono. Lan Xang fu comunque conquistato da Bayinnaung, che ottenne la massima espansione territoriale del proprio vasto impero.\nNuove invasioni cambogiane.\nNel 1575 e nel 1578 si registrarono altre due invasioni cambogiane. Entrambe furono respinte, ma gli invasori riuscirono a portare con s\u00e9 molti prigionieri, un evento negativo per il depopolato Siam di quegli anni. In entrambe le invasioni, Naresuan si distinse per il proprio coraggio, destando l'ammirazione e le preoccupazioni dei birmani. Fu in questo periodo che Maha Thammaracha inizi\u00f2 a delegare ai figli, in particolar modo a Naresuan, le incombenze militari. Nel 1580, nuove fortificazioni furono erette ad Ayutthaya. Due anni dopo ebbe luogo una ribellione nel Siam orientale. I rivoltosi furono dispersi dopo l'uccisione del loro capo Yan Prajien, che si era asserragliato a Lopburi.\nIn quello stesso anno ci fu uno sconfinamento dei cambogiani, che si impadronirono di Phetchaburi e si ritirarono con un gran numero di prigionieri. Nel 1582 penetrarono ancora in Siam, venendo respinti per l'ennesima volta. Le invasioni dei cambogiani e dei birmani, nonch\u00e9 i pesanti tributi che i siamesi dovevano pagare a questi ultimi, furono un disastro per l'economia del regno, anche per le deportazioni fatte dagli invasori che avevano lasciato Ayutthaya con pochissima forza lavoro.\nMorte di Bayinnaung, indipendenza siamese e prima vittoria contro i birmani.\nNel novembre del 1581, re Bayinnaung mor\u00ec mentre stava cercando di conquistare il Regno di Arakhan, l'odierno Stato Rakhine. Il Regno birmano fu affidato al figlio Nandabayin il quale, privo dell'abilit\u00e0 e del carisma del padre, vide in pochi anni disgregarsi l'immenso impero. Nel 1584 scoppi\u00f2 una rivolta contro Nandabayin a Ava, ed il sovrano birmano chiam\u00f2 Naresuan a collaborare per sopprimerla. In realt\u00e0 l'invito di Nandabayin nascondeva un complotto per ucciderlo, ritenendolo un pericoloso condottiero in grado di ribellarsi al suo potere. Gli emissari inviati alla frontiera per riceverlo, rivelarono a Naresuan di essere venuti per assassinarlo. Subito il principe convoc\u00f2 tutti gli ufficiali siamesi e birmani presenti nella zona ed annunci\u00f2 ufficialmente la rottura dell'alleanza tra Ayutthaya e Pegu. Lo storico annuncio fu dato nel maggio del 1584 a Mueang Khreng. Il principe siamese radun\u00f2 a s\u00e9 un gran numero di locali volontari, con i quali ingrand\u00ec il proprio esercito che marci\u00f2 su Pegu. L'assedio ebbe inizio e subito dopo giunse la notizia che Nandabayin, con il grosso delle truppe, stava tornando vittorioso dalla spedizione contro Ava.\nCi\u00f2 rovin\u00f2 i piani di Naresuan, che sperava di affrontare un esercito in rotta e ordin\u00f2 di liberare i siamesi detenuti a Pegu, fare quanti pi\u00f9 prigionieri di guerra fosse possibile e iniziare la ritirata. Le truppe che Nandabayin mand\u00f2 ad inseguirlo, guidate dall'erede al trono, subirono una grande sconfitta lungo il fiume Sittaung, la prima subita dai birmani contro i siamesi dagli scontri di frontiera del 1534. Subito dopo, i birmani chiesero che venissero riconsegnati dei prigionieri shan fuggiti e rifugiatisi a Phitsanulok. Al rifiuto opposto da Naresuan, che conferm\u00f2 in tal modo l'indipendenza di Ayutthaya, Nandabayin sped\u00ec un nuovo esercito in Siam che fu respinto nella zona di Kamphaeng Phet. I governatori siamesi di Phichai e Sawankhalok, che si erano rifiutati di unire le proprie truppe a quelle di Ayutthaya, furono giustiziati.\nPrima alleanza siamese-cambogiana e nuove vittorie contro i birmani.\nFu in questo periodo che ebbe luogo un evento epocale, il re di Cambogia si rese conto della ritrovata potenza dei siamesi ed offr\u00ec ad Ayutthaya un'alleanza in funzione anti-birmana, che fu accettata. Per la prima volta nella storia, gli eserciti khmer e quelli siamesi combatterono uniti. La prima occasione fu durante la nuova grande invasione del dicembre 1584, in previsione della quale Naresuan fece evacuare le citt\u00e0 settentrionali e concentr\u00f2 tutta la popolazione a difesa della capitale. Fu fatta terra bruciata sulla strada che i birmani avrebbero percorso, e furono portati ad Ayutthaya tutti i raccolti e quanto altro avrebbe potuto essere utile al nemico.\nUna prima armata birmana attacc\u00f2 da ovest e il suo piano era di congiungersi ad Ayutthaya con la grossa armata proveniente da Chiang Mai. Il piano fall\u00ec, la prima armata giunse con largo anticipo e fu facilmente respinta oltre confine dall'agguerrito esercito di Ayutthaya. La seconda arriv\u00f2 15 giorni dopo e le numerose azioni di guerriglia siamesi la costrinsero a ritirarsi a Kamphaeng Phet, dove i suoi comandanti ricevettero ordini di prepararsi per una nuova campagna. Tre armate birmani si disposero in diverse zone in attesa della stagione propizia per il nuovo attacco. La prima di tali armate fu annientata nell'aprile del 1586, molti furono i prigionieri fatti dai siamesi ed i superstiti tornarono a Chiang Mai. Nel corso della battaglia vi furono attriti tra Naresuan ed il generale a capo dell'esercito cambogiano, fratello del re, che portarono alla rottura dell'alleanza.\nLa nuova campagna dei birmani ebbe inizio nel novembre del 1586, e per la prima volta una delle sue armate fu guidata dal re Nandabayin in persona. Ancora una volta furono concentrate le difese ad Ayutthaya e fu lasciato agibile un corridoio a sud, verso il mare, rendendo deserte e inutilizzabili tutte le altre zone. Le tre armate birmane provenienti da est, nord e ovest arrivarono insieme ad Ayutthaya nel gennaio 1587 e cinsero d'assedio la citt\u00e0. I principi Naresuan e Ekathotsarot si resero protagonisti di grandi gesti di eroismo e furono inflitte grandi perdite al nemico che, con l'approssimarsi delle grandi piogge, si ritir\u00f2 nel maggio successivo. Secondo fonti birmane, un nuovo assedio fu posto ad Ayutthaya l'anno seguente, evento di cui non si trova riscontro nelle cronache siamesi.\nNei primi mesi del 1587, ci fu un'invasione anche da parte dei cambogiani, che intesero vendicarsi del trattamento subito dal fratello del re e di nuovo occuparono Prachinburi. Appena i siamesi respinsero i birmani, si precipitarono a scacciare ed inseguire i cambogiani. Le truppe di Ayutthaya occuparono Battambang e Pursat e continuarono l'inseguimento fino a Lovek, la capitale dei khmer. Rimasti a corto di viveri, i siamesi si ritirarono ma Naresuan si ripromise di tornare a punire l'inaffidabilit\u00e0 dell'ex alleato.\nIl regno di Naresuan.\nNel luglio del 1590, all'et\u00e0 di 75 anni, mor\u00ec il re Maha Thammaracha dopo 21 anni di regno. Sovrano controverso, eroico in giovent\u00f9 e remissivamente sottomesso ai birmani in et\u00e0 adulta, lasci\u00f2 le incombenze del regno ai propri figli negli ultimi anni di vita. Gli succedette l'eroico Naresuan, che nomin\u00f2 Ekathotsarot \"Uparat\" ma non gli assegn\u00f2 il trono di Phitsanulok, come era da lunga tradizione dei sovrani precedenti. Lo tenne con s\u00e9 ad Ayutthaya e gli riserv\u00f2 un trattamento da proprio pari, facendolo diventare come un secondo sovrano del regno. Ebbe cos\u00ec fine il titolo di re di Sukhothai, che spettava all'erede al trono di Ayutthaya e al governatore di Phitsanulok. Quest'ultima, al pari delle altre citt\u00e0 settentrionali del regno, sarebbe rimasta deserta per alcuni altri anni.\nNel novembre del 1590, Nandabayin sped\u00ec un grande esercito di invasione in Siam, la cui avanguardia era comandata dai principi di Bassein e Pagan. Le truppe di Ayutthaya andarono incontro al nemico, sbaragliarono l'avanguardia nei pressi del passo delle Tre Pagode e inseguirono i superstiti fino a che raggiunsero il grosso dell'armata birmana la quale, presa di sorpresa, si disun\u00ec e fu messa in fuga. I birmani non si diedero per vinti e nel dicembre del 1592 tornarono all'attacco con due eserciti, uno proveniente da ovest e uno da Moulmein, pi\u00f9 a nord. Il primo troncone incontr\u00f2 le truppe siamesi guidate da Naresuan nei pressi di Suphanburi. Qui ebbe luogo il 18 gennaio la battaglia di Nong Sarai, uno degli episodi pi\u00f9 famosi della vita di Naresuan. Lo scontro non era ancora iniziato, quando gli elefanti su cui montavano Naresuan e Ekathotsarot iniziarono a correre, spaventati dal frastuono. Fu cos\u00ec che i due fratelli si trovarono all'interno dello schieramento birmano ed il re si trov\u00f2 faccia a faccia con Minchit Sra, l'erede al trono birmano che ben conosceva dal tempo in cui era stato in cattivit\u00e0 a Pegu.\nLa sfida per un duello in groppa all'elefante lanciata da Naresuan fu raccolta dal principe birmano con grande lealt\u00e0, visto che gli isolati reali siamesi potevano essere arrestati e uccisi con facilit\u00e0. Il duello dur\u00f2 poco, in uno dei primi assalti Minchit Sra fu ucciso dal re, ed anche Ekathotsarot emerse vincitore da un analogo duello con un altro comandante. Secondo cronache birmane, Minchit mor\u00ec accidentalmente. La morte dell'erede al trono ed il contemporaneo arrivo di un grosso contingente siamese gett\u00f2 lo scompiglio tra i birmani, che subito si ritirarono oltre frontiera. I siamesi rimasero ad aspettare il secondo contingente di Pegu, che fu per\u00f2 richiamato da Nanda Bayin dopo che questi seppe della morte del figlio.\nPrima invasione siamese della Birmania.\nL'indipendenza dichiarata nel 1564 divenne una realt\u00e0 tangibile dopo la battaglia di Nong Sarai. L'esito negativo delle due spedizioni e la crisi che attanagliava Pegu avrebbero tenuto i birmani lontani dal Siam per diversi anni. All'inizio dell'anno successivo, approfittando della progressiva disgregazione dell'Impero birmano, Naresuan prese l'iniziativa e invi\u00f2 due eserciti nel sud della Birmania che conquistarono rispettivamente gli importanti porti di Tenasserim e Tavoy e respinsero i rinforzi giunti da nord. Con il pericolo birmano scongiurato, nel 1593 Naresuan diede ordine di ripopolare le citt\u00e0 del nord che erano state fatte evacuare otto anni prima, anche se il numero dei siamesi si era enormemente ridotto in quegli anni di guerre. In quello stesso periodo, grazie ai successi militari il Siam aveva ristabilito i confini nazionali che aveva ai tempi in cui era salito al trono Maha Chakkraphat, nel 1549.\nRinascita del Paese.\nLe ultime due invasioni birmane avevano distolto Naresuan dal proposito di vendicare l'invasione khmer del Siam del 1587. Nel maggio del 1593, tre eserciti per un totale di oltre 100.000 uomini e una grande flotta entrarono in Cambogia. Le tre armate giunsero senza incontrare grandi resistenze alla capitale Lovek, dove ebbe inizio un lungo e sanguinoso assedio che miet\u00e9 vittime in entrambi gli schieramenti e che si concluse nel 1594, quando la famiglia reale cambogiana fugg\u00ec a nord, per trovare in seguito rifugio presso il Regno di Lan Xang. Una guarnigione fu lasciata a governare la Cambogia, furono liberati i siamesi catturati in precedenza dai cambogiani e furono deportati in Siam molti prigionieri di guerra. Oltre a sottomettere il pericoloso Paese vicino, Naresuan ottenne quindi un gran numero di braccianti e forza lavoro in genere che furono destinati alla ripopolazione del Siam settentrionale.\nL'aggravarsi della crisi birmana aveva scatenato le ire di re Nandabayin, che sottoponeva ribelli e propri sudditi ad ogni tipo di crudelt\u00e0. Pegu in particolare, pur essendo la capitale della Birmania, era la maggiore citt\u00e0 dei mon, il cui Regno di Hanthawaddy era sempre stato in lotta contro i birmani. Le continue ribellioni interne e la violenta repressione con cui Nandabayin le faceva reprimere stava causando un grande esodo di cittadini verso il Siam.\nLa ribellione del governatore mon di Moulmein mise in allarme il governatore birmano di Martaban, che si prepar\u00f2 a soffocarla. I mon chiesero quindi aiuto ai siamesi che nel 1594 spedirono a supporto un grosso esercito. Martaban fu presa in breve tempo e furono poi respinti i rinforzi birmani portati dal principe di Toungoo, costretti a ritirarsi nella zona di Thaton. Secondo fonti birmane, furono i rinforzi birmani a vincere lo scontro ed arrestare l'espansione siamese. In ogni caso, la spedizione indebol\u00ec ulteriormente il regno birmano e rafforz\u00f2 quello di Naresuan che, libero dalle paure di nuove invasioni, pot\u00e9 dedicarsi negli anni successivi alla ricostruzione del Paese.\nParticolare importanza ebbero i cordiali rapporti intrattenuti dalla corte siamese con le folte comunit\u00e0 portoghesi e spagnole che risiedevano ad Ayutthaya. Nel 1598, un rappresentante del governo spagnolo arriv\u00f2 da Manila per firmare un trattato di collaborazione ispano-siamese, il secondo tra Ayutthaya e una Nazione europea dopo quello del 1516 siglato da Ramathibodi II con i portoghesi.\nAggravamento della crisi birmana e nuova invasione siamese.\nNel frattempo, la crisi birmana assumeva nuovi sviluppi sia all'interno del Paese che tra gli Stati conquistati durante il regno di Bayinnaung. Dispute interne portarono nel 1593 alla dichiarazione d'indipendenza della citt\u00e0 di Prome, contro la quale il governo centrale si trov\u00f2 isolato. In quel periodo si levarono contro Pegu anche il Regno Lanna e quello di Arakan. Quest'ultimo, che aveva mantenuto la propria indipendenza, comp\u00ec incursioni in territorio birmano e si alle\u00f2 con Toungoo, con cui pianific\u00f2 di spartirsi quanto rimaneva del regno birmano. Per raggiungere tale scopo, nel 1596 i due alleati chiesero l'aiuto del Siam; analoga richiesta giunse ad Ayutthaya nel 1595 da Chiang Mai, dove il re si trovava al centro di un conflitto contro i laotiani che avevano invaso Chiang Saen, disputa nella quale il governo centrale birmano non era in grado di intervenire. Naresuan ebbe quindi modo di espandere ulteriormente la propria influenza in nuovi territori. Invi\u00f2 delle truppe a Chiang Saen, dove fece cacciare gli occupanti ed install\u00f2 un governatore locale di propria fiducia.\nQuando il principe di Toungoo ed il re di Arakan si resero conto dell'estrema debolezza di Pegu, perseguirono il loro piano avversando l'imminente invasione siamese. Il principe di Toungoo sobill\u00f2 rivolte anti-siamesi a Martaban e quando nel 1599 Naresuan diede il via all'invasione della Birmania, l'esercito siamese dovette impegnarsi a fondo per sedare le rivolte di Martaban. Nal frattempo gli eserciti di Arakan e di Toungoo giunsero a Pegu ed il principe di Toungoo offr\u00ec la propria alleanza a Nandabayin, il quale accett\u00f2 e nel timore dell'imminente arrivo dei siamesi, si consegn\u00f2 al principe di Toungoo, che lo trasfer\u00ec nella propria citt\u00e0. Pegu fu lasciata nelle mani delle truppe di Arakan, che la saccheggiarono per diversi giorni e poi la incendiarono.\nGiunto nella distrutta capitale birmana nell'ottobre del 1599, Naresuan si trov\u00f2 di fronte a un cumulo di macerie e solo allora si rese conto del voltafaccia di Arakan e Toungoo e ordin\u00f2 alle proprie di marciare su quest'ultima, risoluto a porre fine al Regno birmano. Il lungo assedio dur\u00f2 fino al maggio del 1600, quando i siamesi furono costretti alla ritirata dalle gravi perdite subite e dalla mancanza di viveri. Fu il primo insuccesso militare di Naresuan, il cui arrivo in Birmania aveva comunque contribuito a disgregare ulteriormente l'ex impero. Al ritorno ad Ayutthaya dovette fronteggiare una nuova disputa tra il suo governatore di Chiang Saen ed il re di Chiang Mai. Quest'ultimo fece atto di sottomissione al Siam e venne favorito nella soluzione della disputa.\nLa pace con una disgregata Birmania sarebbe durata quattro anni; Nandabayin fu avvelenato otto mesi dopo essere stato portato a Toungoo e tre regni birmani emersero sulle varie municipalit\u00e0 che formavano il Paese. Il principe di Toungoo proclam\u00f2 i propri diritti sulla corona, ma due figli di Bayinnaung organizzarono ciascuno un proprio regno, rispettivamente a Prome e ad Ava. Il pi\u00f9 accreditato alla successione del fratello Nandabayin era il re di Ava Nyaungyan Min, che seppe respingere un attacco congiunto di Prome e Toungoo e, nel 1603, si proclam\u00f2 nuovo re di Birmania restaurando la Dinastia di Toungoo.\nNel 1603, Naresuan invi\u00f2 6.000 uomini in Cambogia ad accompagnare il principe khmer Srisuphanma a prendere possesso del trono. Questi era stato 9 anni in cattivit\u00e0 ad Ayutthaya ed era stato richiesto dalla corte cambogiana per sostituire l'incapace sovrano, uno dei tanti re che si erano alternati come vassalli del Siam dal 1594 senza incontrare i favori del popolo. Srisuphanma sarebbe rimasto un fedele alleato del Siam fino alla morte, avvenuta nel 1618.\nAscesa al trono.\nA tutto il 1604, il Siam aveva conquistato tutti i territori dell'odierna Birmania situati nella penisola malese e quelli tradizionalmente dei mon, compresa Pegu. A nord erano caduti sotto la sua influenza 3 dei 19 principati degli shan, situati ai confini con l'Impero cinese, mentre gli altri avevano proclamato la propria indipendenza dalla Birmania. Il nuovo re birmano Nyaungyan Min inizi\u00f2 in quel periodo una serie di campagne che gli avrebbero permesso di riunificare il Paese dopo qualche anno. Quando sped\u00ec le sue truppe a Mong Nai, che era uno dei tre principati protetti dai siamesi, il locale \"saopha\" (principe-re) fece appello a Naresuan che part\u00ec alla testa di un grosso esercito rinforzato dalle truppe di Chiang Mai. Quando fu nei pressi del fiume Saluen in localit\u00e0 Mong Hang, all'estremo sud dell'odierno Stato Shan, il re cadde malato e fece chiamare il fratello Ekathotsarot, che gli era stato vicino nella maggior parte delle battaglie e che era a capo di una seconda armata nella vicina Fang. Naresuan mor\u00ec pochi giorni dopo tra le braccia del fratello, il 25 aprile 1605.\nFonti siamesi riportano che Ekathotsarot fece portare le ceneri di Naresuan ad Ayutthaya, nei pressi del palazzo reale fece costruire in suo onore il Wat Worachetharam, nel cui \"chedi\" ripose le ceneri, dove tuttora si troverebbero. Altre ipotesi sono state fatte sulla localit\u00e0 dove \u00e8 avvenuto il decesso e quella dove sono conservate le ceneri. Secondo la tradizione shan, popolo devoto a Naresuan che li ha liberati dal dominio birmano, la cremazione del sovrano avvenne a Mongton, pochi chilometri a nord di Mong Hang, dove le sue ceneri sarebbero tuttora conservate in un \"wat\" del villaggio.\nEkathotsarot fu subito proclamato re, ordin\u00f2 il ritiro delle truppe e torn\u00f2 ad Ayutthaya. I birmani riuscirono a conquistare i tre principati shan alleati ai siamesi, ma anche Nyaungyan Min cadde malato; mor\u00ec al ritorno dalla spedizione e gli succedette il figlio Anaukpetlun.\nImposizione di tasse.\nPur avendo dimostrato al fianco del fratello indiscusse doti di comando dell'esercito, nei cinque anni di regno Ekathotsarot si astenne da qualunque conflitto e concentr\u00f2 i suoi interessi sul riassestare le finanze statali. Fu uno dei primi re del Siam a imporre il pagamento di tasse in denaro ai cittadini, i cui contributi in precedenza erano limitati alle \"corv\u00e9e\" e negli ultimi anni anche a pagamenti in denaro a chi poteva permetterseli in sostituzione delle stesse \"corv\u00e9e\". La forma di tassazione pi\u00f9 consistente fino ad allora erano stati i tributi a cui erano obbligati i sovrani degli Stati vassalli. Non si sa oggi di preciso che tipo di tasse impose, ma si presume riguardassero i proprietari di negozi e di bancarelle ai mercati. Questo nuovo sistema di tassazione gli valse la fama di uomo avido.\nCommerci con l'Occidente e il Giappone.\nFu durante il regno di Ekathotsarot che giunsero in Siam le prime navi mercantili olandesi. Nel 1608, il sovrano diede il permesso alla Compagnia olandese delle Indie orientali di aprire un avamposto commerciale ad Ayutthaya. In quello stesso anno, un'ambasciata siamese fu ricevuta all'Aia dal principe di Orange Maurizio di Nassau, che era a capo della Repubblica delle Sette Province Unite, gli odierni Paesi Bassi. Gli inviati siamesi si interessarono particolarmente delle tecniche di costruzione delle navi, e negli anni seguenti gli olandesi contribuirono a sviluppare la marina di Ayutthaya. Continuarono anche gli amichevoli rapporti intrattenuti dal secolo precedente con i portoghesi, la cui prima missione dei gesuiti giunse in Siam nel 1606, guidata da Balthazar de Sequeira. Un'altra missione diplomatica siamese fu inviata in quegli anni nell'India portoghese presso il vicer\u00e9 di Goa.\nGiunti ad Ayutthaya nel 1602, i fratelli Sheik Ahmad e Muhammad Said, predicatori e mercanti persiani, si dedicarono con successo al commercio e alla diffusione della religione islamica sciita dei duodecimani. Ekathotsarot affid\u00f2 a Sheik Ahmad l'incarico di curare i rapporti con i mercanti arabi e persiani e fu l'inizio di una collaborazione che frutt\u00f2 ai discendenti di questa famiglia, in particolare al ramo dei Bunnag, incarichi di prestigio a corte fino al XX secolo. Ayutthaya si arricch\u00ec enormemente con il loro contributo durante i successivi regni di Songtham e Narai.\nImportanti relazioni furono stabilite anche con il Giappone, si cre\u00f2 in quel periodo nella capitale una nutrita colonia di giapponesi, molti dei quali formarono una speciale unit\u00e0 di guardie del corpo capeggiate dall'avventuriero di Numazu Yamada Nagamasa, che in seguito avrebbe avuto un ruolo importante su eventi del Regno di Ayutthaya. Cordiali rapporti si instaurarono tra la corte siamese e quella dello sh\u014dgun Tokugawa Ieyasu. Quest'ultimo ordin\u00f2 molte armi e munizioni ad Ayutthaya, la cui polvere da sparo era considerata in Giappone di ottima qualit\u00e0. Fu in quegli anni che Ieyasu permise i traffici marittimi verso il Siam ed altri Stati della regione alle navi \"shuinsen\" (di solito battenti bandiera giapponese e dotate di permesso con sigillo rosso).\nSuccessione.\nNell'ultimo periodo del suo breve regno, il sovrano siamese fece nominare vicer\u00e9 ed erede al trono il figlio primogenito Suthat con il titolo di \"Maha Uparat\". Poco tempo dopo, il nobile P'ya Nai Wai accus\u00f2 Suthat di complottare per succedere al padre. Non \u00e8 chiaro se il principe si tolse la vita o se fu fatto giustiziare da Ekathotsarot, che comunque subito dopo mor\u00ec dal dispiacere per la morte del figlio, verso la fine del 1610. Fonti diverse assegnano a due diversi tra i suoi figli la successione sul trono. Alcune ritengono che il nuovo re fu Si Saowaphak, il quale sarebbe stato dopo poco tempo ucciso dall'altro figlio Sri Sin, che divenne re con il nome Songtham. Altre cronache scritte in lingua pali, sostengono che a succedere al padre fu direttamente Songtham, il quale non era per\u00f2 il principe Sri Sin ma Intharacha, un altro dei figli di Ekathotsarot."}
{"id": "4702144", "revid": "767487", "url": "https://it.wikipedia.org/wiki?curid=4702144", "title": "Spider (romanzo)", "text": "Spider \u00e8 un romanzo psicologico di Patrick McGrath ambientato a Londra tra gli anni '40 e '50.\nTrama.\nDennis Cleg (detto \"Spider\"), cerca di scrivere un diario che gli consenta di ragionare sulla strana confusione che dall'adolescenza lo ha diviso in due persone. Il presunto uxoricidio che il padre avrebbe commesso, aveva privato Dennis dell'amata madre dandogli per matrigna una grassa prostituta di nome Hilda. Nella degradata periferia della Londra postbellica Dennis non ha potuto che sprofondare nella follia ed una ventina di anni dopo si ritrova nello stesso tetro quartiere ospite di una casa per alienati.\nTecnica narrativa.\nLa narrazione in prima persona \u00e8 un monologo interiore del protagonista.\nAdattamento cinematografico.\nNel 2002 David Cronenberg ha diretto l'omonimo film basato sul romanzo e sceneggiato dallo scrittore per adattarlo al grande schermo."}
{"id": "4702146", "revid": "1782831", "url": "https://it.wikipedia.org/wiki?curid=4702146", "title": "N\u00eemes Olympique 2012-2013", "text": "Questa voce raccoglie le informazioni riguardanti il N\u00eemes Olympique nelle competizioni ufficiali della stagione 2012-2013. "}
{"id": "4702148", "revid": "177966", "url": "https://it.wikipedia.org/wiki?curid=4702148", "title": "Domus Mercatorum", "text": "La Domus Mercatorum, o Casa dei Mercanti, \u00e8 un edificio medievale che si affaccia su piazza Erbe a Verona. Durante il medioevo ospit\u00f2, appunto, la Casa dei Mercanti (la quale rappresentava le arti e le corporazioni), mentre oggi vi ha sede la Banca Popolare di Verona.\nNel 1210 fu costruita in legno per ospitare le associazioni mercantili e solamente nel 1301 Alberto I della Scala, poco prima di morire, fece iniziare la sua costruzione in muratura, con l'obiettivo principale di farne il luogo di contrattazione della lana.\nNei secoli sub\u00ec numerose trasformazioni finch\u00e9, alla fine del XIX secolo, si cerc\u00f2 di ridarle l'aspetto originario: oggi il palazzo si presenta con un portico retto da colonne e pilastri ed una facciata con bifore e merlatura.\nLa \"Domus\" medievale.\nLe corporazione delle arti e dei mestieri nel periodo medievale a Verona erano rappresentate dalla \"Domus Mercatorum\": essa occupava un ruolo primario nella vita cittadina durante il Comune, mentre durante la signoria scaligera le sue competenze furono concentrate sul commercio e alla manifattura, anche se conservava grande influenza.\nIn quest'ultimo periodo il Podest\u00e0 della casa svolgeva tra gli altri il compito di giudice nella controversie e cause tra commercianti, seguendo gli statuti vigenti. Fu tra l'altro grazie alla sua importanza che nel periodo comunale gli Scaligeri, inizialmente mercanti, poterono velocemente salire al potere fino a creare la prima signoria cittadina d'Italia."}
{"id": "4702150", "revid": "117016954", "url": "https://it.wikipedia.org/wiki?curid=4702150", "title": "Giardino pensile", "text": "Il giardino pensile \u00e8 un'area di suolo vegetale che non ha diretto contatto con il suolo naturale.\nI giardini pensili sono in genere costruiti per esigenze scenografiche e dove non \u00e8 possibile la costruzione di un comune giardino a terra. Un giardino pensile viene infatti realizzato al disopra di una struttura architettonica, piana o inclinata, non necessariamente sopraelevata rispetto al livello del terreno (o piano di campagna), es. sopra il solaio di copertura di autorimesse interrate.\nUn giardino pensile richiede la predisposizione di un sistema di drenaggio dell'acqua, cos\u00ec come spesso viene dotato di un sistema di irrigazione artificiale e, oltre alla funzione decorativa, permette di migliorare il microclima del volume sottostante (es. tetto verde, utilizzato per l'isolamento termico grazie all'inerzia termica del terreno e della coltre vegetale).\nNumerose ricerche sono state condotte sulle teorie del \"tetto-giardino\" da parte di rilevanti personalit\u00e0 dell'architettura e dell'urbanistica, tra i quali Le Corbusier, Henri Sauvage, Antonio Sant'Elia, Adolf Loos, Jean Renaudie, Friedensreich Hundertwasser."}
{"id": "4702151", "revid": "767487", "url": "https://it.wikipedia.org/wiki?curid=4702151", "title": "Renzo Giovannoni", "text": "Carriera.\nNella stagione 1936-1937 ha giocato una partita in Serie A ed una in Coppa Italia con la Fiorentina; \u00e8 rimasto nella squadra viola anche l'anno seguente, nel quale ha disputato 5 partite in Serie A senza mai segnare. Nella stagione 1938-1939 ha invece militato in Serie B nel Vigevano, con cui ha disputato 2 partite nella serie cadetta, mentre nella stagione 1939-1940 ha preso parte al campionato di Serie C con la maglia del . La stagione successiva ha giocato a Udine."}
{"id": "4702152", "revid": "1543377", "url": "https://it.wikipedia.org/wiki?curid=4702152", "title": "Tiro ai Giochi della VIII Olimpiade - Bersaglio mobile a squadre", "text": "La competizione del bersaglio mobile a squadre di tiro a segno ai Giochi della VIII Olimpiade si tenne il 2 luglio 1924 allo \"Stand de tir de Versailles\" a Versailles.\nRisultati.\nQuattro concorrenti per nazione. Distanza 100 metri. 10 colpi con punti da 5 a 0."}
{"id": "4702153", "revid": "729019", "url": "https://it.wikipedia.org/wiki?curid=4702153", "title": ".243 Winchester", "text": "La .243 Winchester \u00e8 una cartuccia nata negli anni cinquanta a seguito delle esperienze di Warren Page e di Fred Huntington sulla base del .308 Winchester con il solo restringimento del colletto per ospitare una palla da .243 (6\u00a0mm), con le prove che seguirono si evidenzi\u00f2 immediatamente che la cartuccia cos\u00ec com'era era una delle pi\u00f9 efficienti per il \"varminting\" con palle leggere da 75-80 grs le quali, spinte nell'intorno dei 1.000 ms, avevano effetti distruttivi fino a 200 m circa ma mantenevano la capacit\u00e0 di colpire a distanze ben pi\u00f9 elevate, grazie al peso delle palle impiegate, rispetto ai vari 22 ad alta velocit\u00e0 normalmente impiegati in quell'attivit\u00e0 che per\u00f2 erano sensibilmente influenzate dal vento dato il ridotto peso delle palle.\nStoria.\nIntrodotta la prima volta nel 1955 con il \"Model 70\" della Winchester e \"Model 88\".\nIl predecessore fu il similare .257 Roberts, con caratteristiche simili, ma senza proiettili \"lighter\", \"varmint-weight\" e a lungo raggio.\nI buoni risultati attirarono l'interesse della Winchester che la mise in produzione nel 1955 congiuntamente alle sue carabine con un successo commerciale quasi immediato. Le armi e la cartuccia con palle da 80, 85,90 e 100 grs. consentivano ai cacciatori di avere una carabina che era perfettamente adatta alla pi\u00f9 svariata selvaggina con il limite dei cervi (per i quali si rivel\u00f2 spesso insufficiente) dotata di buona potenza, alta precisione ed efficienza a distanze anche oltre i 300 m selezionando attentamente la palla.\nQuesta cartuccia rimane una delle pi\u00f9 utilizzate in tutto il mondo grazie anche al mite rinculo ed alle armi che spesso leggere non affaticano il cacciatore. In Europa il .243 Winchester \u00e8 soprattutto utilizzato sul capriolo ed in misura leggermente inferiore sul camoscio (che \u00e8 notoriamente un buon incassatore se non colpito con accuratezza). Il .243 W. \u00e8 come oramai per tutte o quasi le munizioni ampiamente ricaricato e grazie alla formidabile scelta di polveri e soprattutto palle , l'utilizzatore \u00e8 in grado di approntare la munizione che meglio si adatta alla propria arma e ed alla selvaggina perseguita. Vi sono in circolazione molte cartucce da .243(6mm) alcune delle quali pi\u00f9 potenti anche del 20-25% ad esempio il 240 Weatherby o il 6 Freres che danno il meglio con le palle di maggior peso 95-100 grs. tuttavia se lo si ritenesse insufficiente si pu\u00f2 ricorrere al 6 Remington che per\u00f2 \u00e8 praticamente in via di estinzione. La Remington ha prodotto una delle sue notissime mod. 700 in tal calibro per parecchio tempo ma negli ultimi anni non \u00e8 pi\u00f9 in catalogo.\nUso sportivo.\nDall'introduzione del \"Deer Act\" del 1963 nel Regno Unito, che impone un diametro minimo di .240 in. e livelli minimi di velocit\u00e0 e energia, il calibro .243 \u00e8 considerato \"entry level\" per il \"deer-stalking\" (posta al cervo). Armi che ospitano .308 Winchester/7,62x51 mm NATO sono sovente disponibili in calibro .243 in paesi (Francia, Spagna e altri) che non permettono la detenzione di calibri militari.\nUso non sportivo.\nIl .243 fu utilizzato dalla \"Los Angeles Police Department\" \"Special Weapons And Tactics\" (SWAT) nei primi anni di istituzione.\nPerformance.\nIl .243 realizza una velocit\u00e0 di 2,960 piedi (902.21 m) al secondo con 100 grani (6.6\u00a0g) di proiettile da una canna di 24 pollici (609,6\u00a0mm). Commercialmente vengono impiegati proiettili da 55\u00a0grani (3.6\u00a0g) a 115\u00a0grani (6.8\u00a0g). La rigatura della canna \u00e8 particolarmente influente sul tipo di proiettile da usare; la rigatura 1:10 \u00e8 comunemente utilizzata per stabilizzare un proiettile di 100 grani. Per profili VLD (Very Low Drag) con peso superiore a 100 grani, sono necessarie canne con rapporti di rigatura 1:8 o 1:7 (per 115-gr. VLD).\nP. O. Ackley ha creato una versione migliorata la \".243 Winchester Improved (Ackley)\". con polvere aumentata del 10% e maggior velocit\u00e0 d'uscita."}
{"id": "4702155", "revid": "61796535", "url": "https://it.wikipedia.org/wiki?curid=4702155", "title": "Zadaqah", "text": ""}
{"id": "4702156", "revid": "92723", "url": "https://it.wikipedia.org/wiki?curid=4702156", "title": "Moriah (nome)", "text": "Origine e diffusione.\nSi tratta di un nome recente, diffusosi dagli anni ottanta negli Stati Uniti; si basa sul toponimo di Moriah (in ebraico: \u05de\u05b9\u05e8\u05b4\u05d9\u05b8\u05d4, \"Moriah\"), luogo dove nell'Antico Testamento Abramo deve sacrificare Isacco (Gn ) e su cui poi Salomone far\u00e0 costruire il tempio di Gerusalemme.\nIl significato non \u00e8 del tutto certo: potrebbe voler dire \"visto da YHWH\" o \"scelto da YHWH\".\nOnomastico.\nQuesto nome \u00e8 privo di santa patrona, ed \u00e8 quindi adespota. L'onomastico si pu\u00f2 festeggiare il 1\u00ba novembre, ricorrenza di Ognissanti."}
{"id": "4702160", "revid": "205197", "url": "https://it.wikipedia.org/wiki?curid=4702160", "title": "Coppa di Romania 2013-2014", "text": ""}
{"id": "4702162", "revid": "287204", "url": "https://it.wikipedia.org/wiki?curid=4702162", "title": "Rakuten Japan Open Tennis Championships 2013", "text": "Il Rakuten Japan Open Tennis Championships 2013 \u00e8 stato un torneo di tennis giocato su campi in cemento all'aperto. Si tratta della 41\u00aa edizione del Rakuten Japan Open Tennis Championships, che fa parte del circuito ATP World Tour 500 series nell'ambito dell'ATP World Tour 2013. Gli incontri si sono svolti all'Ariake Coliseum di Tokyo, Giappone, dal 30 settembre al 6 ottobre 2013.\nPartecipanti ATP.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n Juan Mart\u00edn del Potro ha sconfitto in finale Milos Raonic per 7-65, 7-5.\nDoppio.\n Rohan Bopanna / \u00c9douard Roger-Vasselin hanno sconfitto in finale Jamie Murray / John Peers per 7-65, 6-4."}
{"id": "4702163", "revid": "110157", "url": "https://it.wikipedia.org/wiki?curid=4702163", "title": "Nuits de la Fondation Maeght Vol. 1", "text": "Nuits de La Fondation Maeght \u00e8 un doppio album discografico dal vivo del sassofonista jazz statunitense Albert Ayler pubblicato dall'etichetta Shandar nel 1970. In origine il disco usc\u00ec in due volumi separati (n. cat. SR 10.000 &amp; SR.10.004), essi furono riuniti insieme per la successiva ristampa in versione CD."}
{"id": "4702165", "revid": "726373", "url": "https://it.wikipedia.org/wiki?curid=4702165", "title": "Unter uns (soap opera)", "text": "Unter uns (\"Tra di noi\"; abbreviato UU) \u00e8 una soap opera tedesca prodotta dal 1994 dalla Grundy UFA TV Produktions e trasmessa dall'emittente RTL Television. Tra i vari interpreti figurano Petra Blossey, Isabell Hertel, Milo\u0161 Vukovi\u0107, Holger Franke, Ben Ruedinger, Sarah Stork, ecc.\nDella fiction sono stati prodotti oltre 5.200 episodi. La prima puntata fu trasmessa il 28 novembre 1994.\nDescrizione.\nLa fiction \u00e8 ambientata a Colonia (Germania) e ruota attorno agli abitanti di uno stabile situato al nr. 10 della Schillerallee (una via fittizia)."}
{"id": "4702166", "revid": "1305772", "url": "https://it.wikipedia.org/wiki?curid=4702166", "title": "Unter uns", "text": ""}
{"id": "4702167", "revid": "547034", "url": "https://it.wikipedia.org/wiki?curid=4702167", "title": "Nuits de la Fondation Maeght Vol. 2", "text": "Nuits de La Fondation Maeght \u00e8 un doppio album discografico dal vivo del sassofonista jazz statunitense Albert Ayler pubblicato dall'etichetta Shandar nel 1970. In origine il disco usc\u00ec in due volumi separati (n. cat. SR 10.000 &amp; SR.10.004), essi furono riuniti insieme per la successiva ristampa in versione CD."}
{"id": "4702168", "revid": "287204", "url": "https://it.wikipedia.org/wiki?curid=4702168", "title": "Rakuten Japan Open Tennis Championships 2013 - Singolare", "text": "Il singolare del Rakuten Japan Open Tennis Championships 2013 \u00e8 stato un torneo di tennis facente parte dell'ATP World Tour 2013.\nIl detentore del titolo era Kei Nishikori, ma \u00e8 stato sconfitto ai quarti di finale da Nicol\u00e1s Almagro.\nJuan Mart\u00edn del Potro ha sconfitto in finale Milos Raonic per 7-65, 7-5."}
{"id": "4702170", "revid": "767487", "url": "https://it.wikipedia.org/wiki?curid=4702170", "title": "Jurij Pavlov", "text": "Carriera.\nCon lo Spartak Leningrado ha vinto il campionato sovietico nel 1975, la Coppa dell'Unione Sovietica nel 1978 e la Coppa delle Coppe nel 1972-1973 e nel 1974-75. Dal 1988 al 1991 ha ricoperto il ruolo di allenatore-giocatore del Groningen in Belgio.\nCon la nazionale sovietica ha conquistato il titolo mondiale nell'edizione 1974, oltre all'argento e al bronzo agli Europei rispettivamente nel 1975 e nel 1973."}
{"id": "4702172", "revid": "223378", "url": "https://it.wikipedia.org/wiki?curid=4702172", "title": "Sergio Fubini", "text": "Biografia.\nNasce nel 1928 a Torino in una famiglia ebraica e nel 1938 \u00e8 costretto a lasciare l'Italia per rifugiarsi in Svizzera, in seguito all'emanazione delle leggi razziali. Nel 1945 termina si diploma presso il liceo scientifico Galileo Ferrarris di Torino e nel 1950 si laurea con lode in fisica. In seguito \u00e8 assistente a Torino e dal 1954 al 1957 negli USA. Dal 1952 al 1967 lavora al CERN di Ginevra. Nel 1959 diventa professore di fisica nucleare all'universit\u00e0 di Padova e poi all'Universit\u00e0 di Torino dal 1961. \nHa contribuito in modo essenziale alla nascita della Teoria delle stringhe, in collaborazione col suo allievo Gabriele Veneziano. Importanti anche i suoi contributi relativi alla Fisica nucleare, a seguito del suo impegno presso il CERN di Ginevra e il MIT di Boston.\nRiceve nel 1968 il Premio Dannie Heineman per la fisica matematica e un dottorato \"honoris causa\" dall'universit\u00e0 di Heidelberg.\nIn suo onore dal 2007 \u00e8 stato istituito, dall'INFN e su proposta del professor Giuseppe Marchesini, il Premio Nazionale Sergio Fubini, premio che riconosce la migliore tesi di PhD nel campo della fisica teorica."}
{"id": "4702174", "revid": "1971375", "url": "https://it.wikipedia.org/wiki?curid=4702174", "title": "Dino Curcio", "text": "Biografia.\nFiglio dell'editore Armando Curcio, esord\u00ec al cinema nel 1953 in \"Un turco napoletano\" di Mario Mattoli, con protagonista Tot\u00f2, nel ruolo di \"Michele\", un lavorante di Don Pasquale (interpretato da Carlo Campanini). Nello stesso anno recit\u00f2 nell'episodio \"Il paraninfo\" del film \"Villa Borghese\" di Gianni Franciolini, nel ruolo di \"Beniamino\", un giovane che intende prendere moglie. Fu inoltre tra gli attori principali di \"Tarantella napoletana\", riduzione di una rivista musicale, per la regia di Camillo Mastrocinque.\nRecit\u00f2 in \"Racconti romani\" di Franciolini del 1955, nel ruolo del barbiere Pasquale, e a teatro nella rivista \"A prescindere\" del 1956.\nInterprete esclusivamente del genere brillante, nel 1965 partecip\u00f2 al film d'esordio di Ettore Scola, \"La congiuntura\", con Vittorio Gassman. Nel 1973 interpret\u00f2 il capostazione di Pizzico in \"Polvere di stelle\" di Alberto Sordi.\nNegli anni sessanta e settanta recit\u00f2 in alcune opere di prosa televisiva; figur\u00f2 tra gli interpreti principali della trasposizione di \"Roma\" di Aldo Palazzeschi e della riduzione televisiva della commedia \"Mustaf\u00e0\", tra i cavalli di battaglia di Ettore Petrolini.\nPrese parte anche ad alcuni sceneggiati televisivi: nel 1965 \"Questa sera parla Mark Twain\" e nel 1978 \"Il Balordo\", insieme a Tino Buazzelli.\nQuanto all'attivit\u00e0 editoriale, nel 1957 sostitu\u00ec il padre nella direzione della casa editrice di famiglia. Sotto la sua direzione, accanto al settore delle pubblicazioni a dispense, nacquero pubblicazioni come la \"Grande Enciclopedia Curcio\" (che raggiunse centinaia di migliaia di copie), l\"'Enciclopedia Curcio per tutti\" (curata da Curcio con Giancarlo Vigorelli), opere di archeologia, storia, arte, informatica, psicologia, dizionari, enciclopedie di musica classica, una storia del cinema e una storia della filosofia. Nel 1979 acquist\u00f2 in societ\u00e0 con Luciano Mauri, patron delle Messaggerie, la casa editrice Longanesi."}
{"id": "4702175", "revid": "729019", "url": "https://it.wikipedia.org/wiki?curid=4702175", "title": "Albatros D.VI", "text": "L'Albatros D.VI, designazione aziendale L 28, fu un caccia monomotore biplano sviluppato dalla allora azienda tedesco imperiale Albatros Flugzeugwerke GmbH negli anni dieci del XX secolo e rimasto allo stadio di prototipo.\nCaratterizzato da una configurazione a doppia trave di coda e motore spingente, rimase danneggiato durante il suo volo inaugurale ed il suo sviluppo venne interrotto per dare priorit\u00e0 ad altra produzione.\nStoria del progetto.\nCome risultato della veloce evoluzione dell'arma aerea durante tutta la prima guerra mondiale, dove entrambe le contrapposte forze delle nazioni della Triplice intesa e degli Imperi centrali riuscivano a sviluppare aerei sempre pi\u00f9 avanzati, all'inizio del 1918, l'Idflieg esortava le aziende aeronautiche a sviluppare nuovi modelli in grado di raggiungere prestazioni superiori di quelle fornite dai velivoli gi\u00e0 in servizio nei reparti della Luftstreitkr\u00e4fte, la componente aerea del Deutsches Heer (l'esercito imperiale tedesco). In quest'ambito l'Albatros Flugzeugwerke avvi\u00f2 lo sviluppo di un nuovo modello che usciva dai canoni classici dei precedenti caccia disegnati per l'azienda dall'ingegnere Robert Thelen.\nIl progetto, identificato dall'azienda come L 28, era relativo ad un velivolo monoposto a velatura biplana e carrello fisso, ma che reintroduceva un'impostazione che non aveva riscosso molto successo tra i progetti dei pari ruolo dell'epoca, la configurazione spingente, abbinata ad una struttura a doppia trave di coda. e gi\u00e0 adottata dall'azienda nel suo precedente C.II da ricognizione armata biposto.\nIl prototipo, realizzato nel corso del 1917 ed al quale l'Idflieg assegn\u00f2 la designazione ufficiale D.VI, venne equipaggiato con un motore Mercedes D.IIIa, un 6 cilindri in linea raffreddato a liquido da 180 PS (132 kW), e dotato di un insolito armamento, abbinando alla classica mitragliatrice LMG 08/15 Spandau calibro 7,92 mm posizionata in caccia utilizzata nei D-Typ un cannoncino automatico Becker 20 mm Type M2 camerato per la cartuccia 20 \u00d7 70 mm RB.\nPortato in volo per la prima volta nel febbraio 1918, al termine delle prime prove il velivolo sub\u00ec un consistente danno al carrello in fase di atterraggio e si decise di rimandarne la sua riparazione. In seguito, a causa delle priorit\u00e0 date ai modelli gi\u00e0 in produzione, nel maggio di quello stesso anno ne venne abbandonato lo sviluppo recuperandone il motore riutilizzato su altri modelli dell'azienda."}
{"id": "4702178", "revid": "1543377", "url": "https://it.wikipedia.org/wiki?curid=4702178", "title": "Fernand du Ch\u00eane de V\u00e8re", "text": "Nato Fernand, \u00e8 il fondatore della F. du Ch\u00eane &amp; C., la prima societ\u00e0 a portare la pubblicit\u00e0 sui mezzi di trasporto pubblico in Italia, nata nel 1886.\nTra pubblicit\u00e0 autofilotranviaria e mecenatismo.\nFrancese trapiantato a Milano, nel 1888, a 27 anni di distanza dalla costituzione della \u201cSociet\u00e0 Anonima degli Omnibus per la citt\u00e0 di Milano\u201d (S.A.O.), la prima societ\u00e0 di trasporto pubblico in Italia, du Ch\u00eane de V\u00e8re, con la sua ditta F. du Ch\u00eane &amp; C., firma con essa un accordo per l'installazione di cartelli pubblicitari all'esterno delle vetture; nasce cos\u00ec la pubblicit\u00e0 autofilotranviaria in Italia.\nA Milano e provincia cominciano quindi ad apparire le prime vetture tranviarie dotate di cartelloni pubblicitari, i quali vengono montati sui tetti delle vetture. Pochi anni pi\u00f9 tardi, dal 1894, comincia a diffondersi anche la pubblicit\u00e0 interna alle vetture, con l'utilizzo di vetrofanie colorate e insegne su corrimano e soffitti.\nFernando du Ch\u00eane de V\u00e8re \u00e8 anche un committente e collezionista d'arte, nonch\u00e9 mecenate per artisti, come il milanese Romano Valori e soprattutto per il romano Antonio Mancini, ospitato per anni nella sua villa laziale di Frascati.\nIntorno agli anni \u201830 la societ\u00e0 pubblicitaria cambia denominazione in S.A. Pubblicit\u00e0 Tranviaria, e si espande oltre il territorio milanese.\nMorto il fondatore, il figlio Attila trasforma la ditta in I.G.P. - Impresa Generale Pubblicit\u00e0 e punta ad ulteriori innovazioni, tra cui l'introduzione di messaggi pubblicitari vocali tramite le maniglie solitamente utilizzate per ascoltare musica (1952), e i cartelloni pubblicitari temporanei ai lati esterni delle vetture."}
{"id": "4702180", "revid": "1543377", "url": "https://it.wikipedia.org/wiki?curid=4702180", "title": "Tiro ai Giochi della VIII Olimpiade - Bersaglio mobile colpo doppio individuale", "text": "La competizione del Bersaglio mobile colpo doppio individuale di tiro a segno ai Giochi della VIII Olimpiade si tenne il 23 giugno 1924 allo \"Stand de tir de Versailles\" a Versailles.\nRisultati.\nDistanza 100 metri. 10 bersagli con 2 colpi ciascuno, con punti da 5 a 0."}
{"id": "4702181", "revid": "339392", "url": "https://it.wikipedia.org/wiki?curid=4702181", "title": "Pavle, Patriarca di Serbia", "text": ""}
{"id": "4702184", "revid": "599013", "url": "https://it.wikipedia.org/wiki?curid=4702184", "title": "Aleksandr Bol'\u0161akov", "text": "Carriera.\nCon la nazionale sovietica ha conquistato il titolo mondiale nell'edizione 1974, e l'argento agli Europei 1975. Con lo Spartak Leningrado ha vinto il campionato sovietico nel 1975 e la Coppa delle Coppe nel 1972-1973 e nel 1974-1975."}
{"id": "4702185", "revid": "293377", "url": "https://it.wikipedia.org/wiki?curid=4702185", "title": "Sopranis", "text": "I Sopranis, noti dapprima come Andora, furono una famiglia nobiliare genovese.\nStoria.\nOriginari di Andora, localit\u00e0 della riviera di ponente, giunsero a Genova al principio del XIV secolo con il nome di Andora, che cambiarono successivamente in Sopranis, praticando il mestiere di mercanti di frutta e verdura.\nA Genova formarono uno degli alberghi cittadini, a cui erano ascritte le famiglie Moso e Pino. Nel 1528, a seguito delle riforme volute da Andrea Doria per lo stato genovese, il loro albergo fu sciolto e la famiglia ascritta a quello dei Cybo.\nLa famiglia diede otto senatori alla Repubblica di Genova. \nAlbergo Sopranis.\nI Sopranis formavano uno dei 74 alberghi presenti nella citt\u00e0 di Genova nel 1414 e fu uno di quelli sciolti nel 1528. Di seguito le famiglie che erano ascritte all'albergo Sopranis:\nArma.\nL'arma della famiglia Andora era \"spaccato d'azzurro e di rosso alla banda (alias alla fascia) attraversante sul tutto d'oro\"; quella dei Sopranis \"d'azzurro ad un leone seduto col capo in maest\u00e0 coronato d'oro movente dalla pianura di verde\"."}
{"id": "4702187", "revid": "767487", "url": "https://it.wikipedia.org/wiki?curid=4702187", "title": "Opsina", "text": "L'opsina \u00e8 una proteina transmembrana con sette alfa eliche che viene attivata quando il retinale (antagonista chimico, legato all'opsina e derivato dalla vitamina A) subisce una modificazione nella conformazione molecolare a seguito dell'assorbimento della luce."}
{"id": "4702188", "revid": "486946", "url": "https://it.wikipedia.org/wiki?curid=4702188", "title": "1\u00ba Raggruppamento Motorizzato", "text": ""}
{"id": "4702190", "revid": "1851848", "url": "https://it.wikipedia.org/wiki?curid=4702190", "title": "Teodoro Zanini", "text": "Caratteristiche tecniche.\nGioca per la maggior parte della carriera come ala sinistra, prima di arretrare nel ruolo di mediano negli ultimi anni di carriera.\nCarriera.\nGiocatore.\nCresciuto nel Mondov\u00ec, gioca poi nell' e nel prima di trasferirsi al Savona con cui esordisce in Serie B.\nDopo la Seconda Guerra Mondiale riprende l'attivit\u00e0 nel Mondov\u00ec e nella . Passa poi alla con cui disputa complessivamente sette stagioni, intervallate dal campionato campionato 1949-1950 giocato in prestito al (14 reti in 30 presenze). Il 5 gennaio 1949 segna la rete pi\u00f9 veloce della storia della Cremonese, nel 6-3 contro la Pro Sesto, che sblocca la partita dopo 15 secondi; in tutto con i grigiorossi gioca 129 partite di campionato e realizza 13 reti, ottenendo la promozione in Serie C al termine del campionato 1953-1954.\nHa totalizzato 58 presenze e 14 reti in Serie B con Savona e Cremonese.\nAllenatore.\nDopo il ritiro rimane alla Cremonese come allenatore delle giovanili, subentrando alla guida della prima squadra nel campionato 1962-1963 e iniziando la stagione 1965-1966. In seguito allena anche Leoncelli e Soresinese, squadre dilettantistiche cremonesi.\nNel 1972 viene nominato responsabile del settore giovanile del , rimanendovi per due anni. In seguito allena la rappresentativa dilettantistica cremonese."}
{"id": "4702192", "revid": "2006282", "url": "https://it.wikipedia.org/wiki?curid=4702192", "title": "Benton Harbor", "text": "Benton Harbor \u00e8 un comune degli Stati Uniti d'America, nella contea di Berrien, nello Stato del Michigan.\nSecondo il censimento del 2010 vi abitano 10038 persone: il 7% della popolazione \u00e8 bianca, l'89,2% afroamericana, lo 0,3% nativa americana, lo 0,1% asiatica, lo 0,8% di altre etnie e il 2,6% di due o pi\u00f9 etnie.\nA Benton Harbor ha sede l'azienda multinazionale Whirlpool Corporation."}
{"id": "4702197", "revid": "729019", "url": "https://it.wikipedia.org/wiki?curid=4702197", "title": "Animal Magic (Bonobo)", "text": "Animal Magic \u00e8 l'album d'esordio del musicista britannico Bonobo, pubblicato il 24 luglio 2000.\nDescrizione.\nL'album \u00e8 stato pubblicato il 24 luglio 2000 dall'etichetta discografica Tru Thoughts ed \u00e8 stato ristampato esattamente un anno dopo da Ninja Tune."}
{"id": "4702201", "revid": "729019", "url": "https://it.wikipedia.org/wiki?curid=4702201", "title": "Francisco Verdugo", "text": "Biografia.\n\"Francisco Verdugo\" \u00e8 stato un comandante militare spagnolo durante la rivolta olandese.\n\u00c8 stato descritto come un soldato coraggioso, cortese e molto esperto, che ha fatto carriera militare dal rango di moschettiere, che ha sostenuto l'assedio di Haarlem (1572-1573), fino ad essere nominato governatore della Frisia per conto del Re di Spagna Filippo II.\nQuando aveva 20 anni partecip\u00f2 alla Battaglia di San Quintino nell'agosto 1557.\nNominato governatore di Haarlem nel 1573, come ammiraglio della flotta spagnola ha contribuito a conquistare le Fiandre. Nel 1576, divenne consigliere di stato competente su gran parte dei territori fiamminghi (Diciassette Province).\nDopo l'arrivo a Bruxelles nel 1577 di Don Giovanni d'Austria, figlio naturale di Carlo V, il fratellastro di re Filippo II di Spagna, seppe tenere sotto controllo i fanatici religiosi cattolici e Verdugo fu promosso governatore di Breda e in seguito di Thionville e Namur. Egli spos\u00f2 nel 1578, all'et\u00e0 di anni 41, Dorothea von Mansfeld, una delle figlie del Graf o conte, Pietro Ernesto I di Mansfeld-Vorderort, (1517\u20131604) diventando cos\u00ec il cognato del suo famoso figlio bastardo, il condottiero Ernst von Mansfeld (n.1580 - m. Rakovica, vicino a Sarajevo, oggi Bosnia, 29 novembre 1626 durante la Guerra dei trent'anni).\nNel 1581 era governatore e capitano generale delle province dei Paesi Bassi asburgici di Frisia, Groninga, Drenthe e Overijssel. Nello stesso anno vinse la Battaglia di Noordhorn contro l'esercito delle province olandesi guidato dal generale inglese John Norreys. Nel 1586 comand\u00f2 con successo le forze spagnole alla Battaglia di Zutphen. \nMa da allora in poi, perse sempre pi\u00f9 territorio a favore di Maurizio di Nassau, principe d'Orange e Guglielmo Luigi, conte di Nassau-Dillenburg, fino a quando nel 1595, arriv\u00f2 a controllare solo la citt\u00e0 di Groninga e l'area del Twente. Non potendo impedire la presa di Groninga il 22 luglio 1594, lasci\u00f2 i Paesi Bassi per partecipare alla guerra contro la Francia.\nFrancisco Verdugo mor\u00ec il 22 settembre 1595 ed \u00e8 sepolto nel convento di Sancti Spiritus, (Ordine di Santa Clara), in Lussemburgo."}
{"id": "4702202", "revid": "599013", "url": "https://it.wikipedia.org/wiki?curid=4702202", "title": "Ant Strachan", "text": "Biografia.\nNativo della regione di Waikato, fu a Otago che Strachan inizi\u00f2 a muovere i primi passi nel rugby di primo livello, nel campionato provinciale nazionale; dopo due stagioni, e sei incontri, con tale provincia, pass\u00f2 ad Auckland nel 1989; l\u00ec, seppure con pochi incontri disputati, fu convocato dal C.T. della Nazionale neozelandese Laurie Mains ed esord\u00ec in un \"test match\" contro un XV internazionale in una partita per il centenario della Federazione.\nNel 1993 pass\u00f2 a North Harbour, e due anni pi\u00f9 tardi prese parte alla in .\nPassato professionista, fu cinque stagioni in Giappone presso i Kaneka Chemicals di K\u014dbe; tornato in Nuova Zelanda dopo il ritiro \u00e8 divenuto direttore sportivo, guidando da team manager per sette stagioni, dal 2004 al 2010, i Blues; successivamente \u00e8 divenuto responsabile dell'accademia di alto livello della provincia rugbistica di Auckland."}
{"id": "4702211", "revid": "1861950", "url": "https://it.wikipedia.org/wiki?curid=4702211", "title": "Associated Aviation", "text": "La Associated Aviation era una compagnia aerea nigeriana con sede a Ikeja, capitale dello stato federato del Lagos.\nFondata nel 1996 opera su voli passeggeri e cargo in Nigeria e nell'area dell'Africa occidentale ed aveva il suo hub a Lagos, presso le strutture dell'aeroporto Internazionale Murtala Muhammed.\nStoria.\nNegli anni duemila il governo della Nigeria var\u00f2 un programma atto al miglioramento della qualit\u00e0 del trasporto aereo in termini di servizio e sicurezza, chiedendo garanzie di solidit\u00e0 economica alle compagnie aeree nazionali e fissando come ultimo termine il 30 aprile 2007 per dimostrare di rientrare nei nuovi parametri richiesti.\nSottoposta alla valutazione della Nigerian Civil Aviation Authority (NCAA), la Associated Aviation si dimostr\u00f2 in grado di sostenere i costi di una sua ricapitalizzazione ed ottenne quindi il permesso di operare.\nNel luglio 2008 la societ\u00e0 venne acquisita da un gruppo di investitori i quali decisero di rilanciare l'azienda sottoscrivendo dei contratti con l'azienda aeronautica brasiliana Embraer per la fornitura di nuovi modelli in sostituzione dell'oramai sorpassato parco velivoli.\nLa compagnia ha cessato del tutto le operazioni nel 2019.\nFlotta.\nAl settembre 2013 la flotta della compagnia consisteva in quattro velivoli, solo due dei quali considerati attivi:"}
{"id": "4702218", "revid": "709565", "url": "https://it.wikipedia.org/wiki?curid=4702218", "title": "Renault Premier", "text": ""}
{"id": "4702224", "revid": "339392", "url": "https://it.wikipedia.org/wiki?curid=4702224", "title": "Energia Bra\u0219ov", "text": ""}
{"id": "4702226", "revid": "738436", "url": "https://it.wikipedia.org/wiki?curid=4702226", "title": "Lettere ebraiche", "text": ""}
{"id": "4702227", "revid": "110157", "url": "https://it.wikipedia.org/wiki?curid=4702227", "title": "Kai (nome)", "text": "Kai \u00e8 un nome proprio di persona maschile e femminile proprio di diverse lingue.\nOrigine e diffusione.\nA seconda delle lingue in cui \u00e8 usato, il nome ha origini e usi differenti:\nOnomastico.\nNessun santo porta il nome \"Kai\". L'onomastico pu\u00f2 essere festeggiato in concomitanza con quello dei nomi di cui costituisce un derivato, o altrimenti il 1\u00ba novembre, per Ognissanti."}
{"id": "4702228", "revid": "1915706", "url": "https://it.wikipedia.org/wiki?curid=4702228", "title": "Betrixaban", "text": "Betrixaban (gi\u00e0 noto con la sigla PRT054021) \u00e8 un composto anticoagulante, un inibitore diretto del fattore Xa. \n\u00c8 un anticoagulante potente, attivo per via orale ed altamente selettivo per il fattore Xa, essendo stato scelto tra un gruppo di composti simili per la sua bassa affinit\u00e0 per i canali di potassio hERG.\nBetrixaban \u00e8 attualmente oggetto di studio in clinical trial su essere umano per valutarne l'efficacia nella prevenzione della tromboembolia venosa a seguito di intervento chirurgico al ginocchio, e nella prevenzione dell'ictus cerebrale secondario a fibrillazione atriale.\nBetrixaban ha dimostrato una notevole attivit\u00e0 antitrombotica e risulta generalmente ben tollerato.\nIn particolare betrixaban non sembra determinare un prolungamento dell'intervallo QT, pertanto non si associa ad un aumento di rischio di aritmie maligne, specialmente torsioni di punta.\nFarmacodinamica.\nBetrixaban \u00e8 un inibitore potente, reversibile, diretto ed estremamente selettivo del sito attivo del fattore Xa. La molecola non necessita dell'antitrombina III per svolgere l'attivit\u00e0 antitrombotica. Betrixaban inibisce sia il fattore Xa libero che quello legato al coagulo.\nL'inibizione del fattore Xa da parte della molecola previene la generazione della trombina e lo sviluppo del trombo. Betrixaban non ha effetti diretti sull'aggregazione delle piastrine, ma la sua somministrazione comporta, indirettamente, l'inibizione dell'aggregazione piastrinica che viene indotta dalla trombina.\nFarmacocinetica.\nDopo somministrazione per via orale betrixaban viene rapidamente assorbito dal tratto gastrointestinale.Quando viene assunto con del cibo la Cmax e l'area sotto la curva (AUC) si riducono a circa la met\u00e0 dei valori raggiunti a stomaco vuoto.\nLa concentrazione plasmatica massima (Cmax) viene raggiunta 3-4 ore dopo l'assunzione per os. La biodisponibilit\u00e0 orale dopo l'assunzione di un dosaggio di 80\u00a0mg si aggira intorno al 34%. Il legame con le proteine plasmatiche \u00e8 del 60%.\nL'emivita del farmaco \u00e8 di circa 19-20 ore.\nNell'organismo l'anticoagulante subisce solo un minimo metabolismo da parte dei citocromi del sistema P450. Betrixaban \u00e8 un substrato delle proteine di membrana, ed in particolare della P-glicoproteina (P-gp).\nL'eliminazione della molecola dall'organismo avviene prevalentemente per via biliare, mentre l'eliminazione per via renale \u00e8 limitata (17% circa).\nStudi clinici.\nNel corso di studi clinici in fase 1 e 2 betrixaban \u00e8 stato valutato su 1.411 esseri umani. Tra costoro oltre 100 soggetti sono stati trattati con il farmaco per sei mesi o pi\u00f9.\nIn tre studi in fase 2 l'efficacia di betrixaban \u00e8 stata valutata in alcune specifiche popolazioni di pazienti confrontandola rispetto agli anticoagulanti comunemente utilizzati. In questi studi Betrixaban \u00e8 apparso essere ben tollerato, avendo una tollerabilit\u00e0 comparabile o migliore rispetto a warfarin ed enoxaparina. Inoltre la sua farmacocinetica e farmacodinamica sono apparse prevedibili e nel contempo ha raggiunto un'attivit\u00e0 anticoagulante clinicamente rilevante, mettendo in evidenza un rischio di effetti collaterali ed indesiderati paragonabile oppure inferiore (in termini di minore sanguinamento), rispetto ad altri agenti esistenti.\nEffetti collaterali ed indesiderati.\nI principali effetti collaterali in corso di trattamento con betrixaban sembrano essere a carico dell'apparato gastrointestinale e comprendono principalmente la nausea e diarrea, oltre che la possibilit\u00e0 di emorragia gastrointestinale (ematemesi, melena, ematochezia), emorragia rettale ed emorroidale nonch\u00e9 sanguinamento gengivale."}
{"id": "4702230", "revid": "640469", "url": "https://it.wikipedia.org/wiki?curid=4702230", "title": "PanSa East", "text": ""}
{"id": "4702231", "revid": "736476", "url": "https://it.wikipedia.org/wiki?curid=4702231", "title": "Unter Uns", "text": ""}
{"id": "4702234", "revid": "1048993", "url": "https://it.wikipedia.org/wiki?curid=4702234", "title": "Aldo Vasco", "text": "Biografia.\nDopo aver recitato una parte minore nel film \"L'onorevole Angelina\" di Luigi Zampa del 1947, nel 1949 interpreta il ruolo di maggior rilievo della sua carriera, quello del fattore Pietro, protagonista del film \"Buffalo Bill a Roma\" di Giuseppe Accattino. Sempre con la regia di Zampa impersona poi la figura di un conte nel film \"\u00c8 pi\u00f9 facile che un cammello...\" del 1950, con Jean Gabin e Antonella Lualdi.\nNel 1952 recita la parte di un soldato lombardo nell'episodio \"Il tamburino sardo\" del film \"Altri tempi - Zibaldone n. 1\" di Alessandro Blasetti con Aldo Fabrizi e Mario Riva. Nel 1953 impersona un consigliere legale in \"Prima di sera\", film commedia di Piero Tellini. Nel 1954 \u00e8 un minatore nel film \"Appassionatamente\" di Giacomo Gentilomo con Amedeo Nazzari e Myriam Bru. Al 1955 risale la sua prima partecipazione alla saga di Peppone e Don Camillo nel film \"Don Camillo e l'onorevole Peppone\" di Carmine Gallone, in cui \u00e8 il mezzadro Tasca accanto a Fernandel e Gino Cervi. Nel 1958 fa parte del cast del film \"Ladro lui, ladra lei\", ancora di Zampa con Alberto Sordi e Sylva Koscina, nella parte di un carabiniere che interroga il ladro interpretato da Sordi. Nello stesso anno \u00e8 di nuovo un brigadiere italiano in \"La legge \u00e8 legge\" di Christian-Jaque, interpretato da Tot\u00f2 e Fernandel, mentre nel 1959 \u00e8 un lavoratore portuale in \"Il magistrato\", sempre di Zampa, accanto a Maurizio Arena e Claudia Cardinale.\nNel 1960 lavora nel film \"La dolce vita\" di Federico Fellini e negli anni sessanta continua a recitare in diversi ruoli, fra cui quello di un compagno di partito di Peppone nel film \"Il compagno don Camillo\" di Luigi Comencini del 1965; nella stessa serie compare anche in \"Don Camillo monsignore... ma non troppo\" e in \"Don Camillo e i giovani d'oggi\". Appare ancora in vari film fino al 1973."}
{"id": "4702235", "revid": "767487", "url": "https://it.wikipedia.org/wiki?curid=4702235", "title": "Martha Peake", "text": "Martha Peake \u00e8 un romanzo di Patrick McGrath ambientato tra Londra e la Nuova Inghilterra negli anni della Rivoluzione Americana.\nTrama.\nNella tetra villa di Drogo Hall, separata da Londra da un palude, Ambrose vive una vecchiaia solitaria; la residenza \u00e8 stata ereditata dallo zio che prima di morire aveva raccontato ad Ambrose le vicende che avevano portato la giovane Martha Peake a fuggire dalla follia del padre Harry.\nDurante il racconto dello zio, durato alcuni giorni, l'allora giovane Ambrose aveva anche avuto modo di vedere un rinsavito Harry Peake segretamente ospitato a Drogo Hall.\nTra febbri malariche e momenti di relativa lucidit\u00e0 Ambrose immagina i dettagli della vita di Martha che lo zio aveva solamente tratteggiato. Dall'infanzia senza madre, con un padre distrutto nel fisico e nella mente e ridotto ad un fenomeno da baraccone, alla fuga in America dove Martha sarebbe divenuta la prima eroina dell'indipendenza americana.\nTecnica narrativa.\nNarrato in prima persona dall\u2018anziano Ambrose, ripercorre i fatti che gli fecero conoscere anni prima la storia di una ragazza morta prima che lui fosse nato. A capitoli alterni si viene a conoscere la vita (ampiamente immaginata da Ambrose) di Martha Peake, l'eroina del romanzo.\nLe atmosfere da romanzo gotico innestate in un contesto di pazzia, deformit\u00e0 e disperazione sono caratteristiche dell'autore inglese anche se il libro pu\u00f2 essere ascritto al genere del romanzo storico."}
{"id": "4702237", "revid": "61798984", "url": "https://it.wikipedia.org/wiki?curid=4702237", "title": "HondaJet", "text": ""}
{"id": "4702239", "revid": "819238", "url": "https://it.wikipedia.org/wiki?curid=4702239", "title": "Fort George (Scozia)", "text": "Fort George (gaelico scozzese: D\u00f9n De\u00f2rsa o An Gearastan, che letteralmente significa \"il presidio / la guarnigione\"), \u00e8 una vasta fortificazione del XVIII secolo vicino alla cittadina di Ardersier, a nordest di Inverness nell'area amministrativa comunale delle Highland scozzesi. Costruita per pacificare gli altipiani della Scozia dopo l'insurrezione giacobita del 1745, sostitu\u00ec un altro \"Fort George\" a Inverness, costruito dopo la rivolta giacobita del 1715 per mettere la zona sotto controllo armato. La fortezza attuale non \u00e8 mai stata attaccata ed \u00e8 rimasta attiva a tutt'oggi come guarnigione.\nFort George \u00e8 di architettura georgiana, basata su una struttura di fortificazione alla moderna, virtualmente intatta dalle origini e aperta a visitatori con artefatti e ricostruzioni d'epoca che dimostrano i vari usi nei diversi periodi storici; rimane tuttavia una base militare attiva, con rispettiva caserma per i soldati ivi stanziati, appartenenti al Reggimento Reale di Scozia.\nPrimo Fort George.\nCostruito inizialmente nel 1727 a Inverness, Fort George era una grande fortezza che poteva ospitare fino a 400 soldati ed era sita su una collina adiacente al fiume Ness, nel luogo di un castello medievale che era stato ricostruito come cittadella da Oliver Cromwell e poi abbandonata. Il primo comandante del forte originale fu Sir Robert Munro, 6\u00ba baronetto, colonnello del 42\u00ba Reggimento degli Highlander Reali (\"Black Watch\") e capo del Clan Munro degli Altipiani.\nDurante la rivolta del 1745 la fortezza fu catturata dai giacobiti, che la fecero saltare in aria nel 1746 per evitare che gli hannoveriani la usassero come base militare. Nel 1747 il colonnello William Skinner, Ingegnere Reale della Gran Bretagna settentrionale, appront\u00f2 un contratto per ricostruire la fortezza, ma il Comune di Inverness present\u00f2 una richiesta di risarcimento per la perdita di una parte del suo porto e fu quindi trovato un sito alternativo (quello attuale).\nSito e costruzione.\nIl sito prescelto fu una lingua di terra ad Ardersier, circa 18\u00a0km a nordest della citt\u00e0 di Inverness, su un promontorio che si protende nel fiordo Moray Firth e controlla l'approccio marittimo di Inverness stessa. Con il proprio porto, sotto le mura, la fortezza poteva essere fornita di viveri via mare in caso di assedio. I lavori iniziarono nel 1748, con il colonnello Skinner in carica e come architetti appaltatori i fratelli Adam \u2013 John, Robert e infine James \u2013 che supervisionarono circa 1.000 soldati quale manodopera e difesa del sito contro eventuali attacchi. Entro il 1757 le principali difese erano pronte e Fort George fu definitivamente completato nel 1769. Il budget iniziale era di 92.673 sterline, ma il costo finale super\u00f2 200.000 sterline, una considerevole cifra per quell'epoca. Non ci furono comunque altre ribellioni giacobite da contenere e divenne quindi una base militare per i reggimenti delle Highlands, reclutati dai clan.\nFortificazioni.\nNella terminologia militare, le fortificazioni di Fort George costituiscono un esempio di \"difesa in profondit\u00e0\" o \"difesa elastica\". Le pareti principali sono rivestite in pietra, sfaccettate in piano e ad angoli con bastioni sporgenti e roccaforti trincerate in modo che ogni facciata \u00e8 coperta da fuoco di cannoni situati in cima ad altre pareti. Le pareti sono di ampia larghezza e ricoperte da terreno erboso, sopra casematte a volta che formano bunker sotterranei progettati per proteggere l'intera guarnigione dal fuoco d'artiglieria. L'approccio da terra alla fortezza \u00e8 da una vasta area liberamente spianata con ghiaia, non adatta al posizionamento di cannoni pesanti, in modo da rendere impossibile lo stanziamento di artiglieria nemica in un eventuale assedio, tenuta quindi fuori portata. Sponde erbose in pendenza, progettate per assorbire colpi di artiglieria, nascondono il forte dalla vista. L'ingresso \u00e8 raggiungibile attraverso un rivellino \u2013 struttura difensiva autonoma che incorpora una garitta \u2013 ed \u00e8 completamente esposto al fuoco difensivo del forte principale; segue poi una passerella in legno rialzato, completo di ponte levatoio sopra un ampio fossato posto tra bastioni ben difesi. La fossa forma un terreno completamente esposto a tiro pesante da parte del forte, dalle mura.\nAccesso turistico.\nLa caserma \u00e8 attualmente in uso e ospita truppe dell'esercito reale britannico, tuttavia buona parte del sito \u00e8 aperto ai visitatori (con acquisto di biglietto d'ingresso).\nGestita da \"Historic Scotland\", una parte della caserma esibisce varie ricostruzioni dei periodi storici, quando il forte veniva usato per le difese locali del fiordo di Moray, con una mostra di armi e storie militari del XVIII secolo.\n\"Highlanders' Museum\".\nL'edificio originariamente adibito a casa del Governatore ospita il \"Museo degli Highlanders\", museo ufficiale del Reggimento Highlanders della Regina. Le esposizioni includono uniformi, armi, medaglie, targhe commemorative delle due guerre mondiali, fotografie, dipinti, cimeli e le insegne del reggimento. Ci sono inoltre mostre che includono la storia dei reggimenti, i loro legami con i clan scozzesi e le imprese dei vari reggimenti nei diversi conflitti.\nLa Cappella del reggimento \u00e8 aperta anche ai visitatori e presenta vari stendardi e bandiere memoriali."}
{"id": "4702243", "revid": "154893", "url": "https://it.wikipedia.org/wiki?curid=4702243", "title": "Paparazzin", "text": ""}
{"id": "4702248", "revid": "33689", "url": "https://it.wikipedia.org/wiki?curid=4702248", "title": "Allattamento materno", "text": ""}
{"id": "4702251", "revid": "463686", "url": "https://it.wikipedia.org/wiki?curid=4702251", "title": "Vpx", "text": ""}
{"id": "4702256", "revid": "173469", "url": "https://it.wikipedia.org/wiki?curid=4702256", "title": "Luigi di Valois-Orl\u00e9ans", "text": ""}
{"id": "4702257", "revid": "2057018", "url": "https://it.wikipedia.org/wiki?curid=4702257", "title": "Richard Mariko", "text": "Carriera.\nNazionale.\nEra in panchina all'inizio della partita Australia-Samoa Americane 31-0, entrando poi al 50\u00ba minuto al posto di Lisi Leututu."}
{"id": "4702266", "revid": "599013", "url": "https://it.wikipedia.org/wiki?curid=4702266", "title": "Timothy Black", "text": ""}
{"id": "4702268", "revid": "1822674", "url": "https://it.wikipedia.org/wiki?curid=4702268", "title": "SIPOC", "text": "In un contesto di process improvement, uno schema SIPOC (talvolta indicato come COPIS) \u00e8 uno strumento che permette di sintetizzare gli input e gli output di uno o pi\u00f9 processi aziendali in forma tabellare. Il significato dell'acronimo \u00e8 dato dalle parole Suppliers, Inputs, Process, Outputs, and Customers che formano l'intestazione delle colonne della tabella. Gi\u00e0 in uso nei programmi di qualit\u00e0 totale degli anni Ottanta, trova la sua collocazione pi\u00f9 recente in contesti quali il Six Sigma o il Lean.\nPer focalizzare l'attenzione sulle necessit\u00e0 del cliente, lo strumento viene talvolta chiamato COPIS e contestualmente rimodellato per avere le colonne in ordine inverso rispetto al canonico SIPOC, compilando il processo a partire dal cliente e risalendo il processo fino al fornitore.\nUn SIPOC viene spesso redatto durante la fase di definizione di un nuovo processo aziendale oppure come un evento Kaizen. Inoltre pu\u00f2 essere redatto durante la fase di definizione di un processo DMAIC. Ci sono tre usi tipici di questo schema, a seconda dell'interlocutore:\nDiversi aspetti di un SIPOC non sono immediatamente evidenti:"}
{"id": "4702270", "revid": "339392", "url": "https://it.wikipedia.org/wiki?curid=4702270", "title": "Pavle (patriarca di Serbia)", "text": ""}
{"id": "4702272", "revid": "61799858", "url": "https://it.wikipedia.org/wiki?curid=4702272", "title": "Stazione di Bolzano-Gries", "text": ""}
{"id": "4702276", "revid": "1543377", "url": "https://it.wikipedia.org/wiki?curid=4702276", "title": "Giulia Melidoni", "text": "Biografia.\nAttrice partenopea, esord\u00ec al cinema nel 1949 con \"Le due madonne\" di Enzo Di Gianni e Giorgio Simonelli in un ruolo di secondo piano, dando vita ad una carriera cinematografica costituita da parti di carattere o poco pi\u00f9.\nSicuramente da ricordare il ruolo di Bettina nel film di Mario Mattoli del 1954 \"Miseria e nobilt\u00e0\" al fianco di Tot\u00f2; per la Melidoni questo fu il ruolo pi\u00f9 importante ottenuto nella breve carriera cinematografica.\nPi\u00f9 attiva nel teatro napoletano, giovanissima fu primattrice nella compagnia \"Teatro Giocondo Partenopeo\" e si esib\u00ec al Salone Margherita di Napoli e al Teatro Diana con Gennarino Di Napoli; quindi entr\u00f2 nella Compagnia di Raffaele Viviani e prese parte a varie commedie tra cui \"Puro siccome un angelo\", \"Piazza Municipio\" e \"La commedia della vita\". Nel 1940 Viviani le assegn\u00f2 in \"Miseria e Nobilt\u00e0\" il ruolo di Gemma, la figlia del cuoco arricchito Gaetano, interpretato da Vincenzo Scarpetta. Nella stagione teatrale 1941-1942 fu tra i principali interpreti della Compagnia Teatro Umoristico \"I De Filippo\".\nNel dopoguerra entr\u00f2 a far parte della compagnia di prosa di Radio Napoli e, in coppia con Agostino Salvietti, interpret\u00f2 delle scenette comiche in una popolare rubrica, \"Succede a Napoli\", di Gino Capriolo.\nLavor\u00f2 anche in televisione, recitando nel dramma \"La contessa Mizi\" (1961) per la regia di Vittorio Sermonti, nella farsa \"Michele Settespiriti\" (1964) della coppia Nino Taranto-Gaetano Di Maio e nella commedia \"I pap\u00e0 nascono negli armadi\", per la regia di Eros Macchi, trasmessa dal Secondo Programma nel 1965.\nMor\u00ec prematuramente nel giorno del suo cinquantatreesimo compleanno. Anche suo nipote, Franco Melidoni, intraprese la professione di attore.\nFrancesco Cangiullo disse di lei: \nTeatro.\n\"(elenco parziale)\""}
{"id": "4702277", "revid": "767487", "url": "https://it.wikipedia.org/wiki?curid=4702277", "title": "Black Roses (calcio)", "text": "Il Black Roses \u00e8 una squadra di calcio delle Samoa Americane, con sede a Pago Pago, capitale del Paese.\nHa vinto un titolo nazionale, precisamente nel 2009."}
{"id": "4702280", "revid": "118613081", "url": "https://it.wikipedia.org/wiki?curid=4702280", "title": "Alexis Jenni", "text": "Il suo romanzo d'esordio, \"L'arte francese della guerra\", ha vinto nel 2011 il prestigioso premio Goncourt; \u00e8 stato tradotto e pubblicato presso Mondadori.\nBiografia.\nNato a Lione nel 1963, Alexis Jenni \u00e8 cresciuto a Belley nella regione Rodano-Alpi, dove ha frequentato la scuola des Charmilles insieme alla sorella Olga, e in seguito il liceo. Il padre Jean-Paul era professore di tedesco al liceo della regione del Bugey, la madre Marie-Fran\u00e7oise bibliotecaria nella stessa scuola pubblica.\nAttualmente Jenni vive nel centro storico di Lione ed \u00e8 professore di Scienze naturali al liceo privato Saint-Marc, di propriet\u00e0 gesuita, nella stessa citt\u00e0; definisce se stesso \u201cscrittore della domenica\u201d perch\u00e9 almeno da vent'anni si dedica nel tempo libero alla narrativa. Dopo avere scritto altri due romanzi, il primo ancora nel cassetto e il secondo rifiutato dagli editori, lavor\u00f2 per cinque anni a \"L'arte francese della guerra\" ispirato dal dibattito sull'identit\u00e0 francese sviluppatosi durante la presidenza Sarkozy. Il primo titolo cui aveva pensato \u00e8 \u201cL'usage de la force\u201d (\"L'uso della forza\"). Sped\u00ec per posta il manoscritto all'editore Gallimard, che stavolta decise di pubblicarlo; il volume di 640 pagine apparve nell'agosto 2011 nella prestigiosa Collana Bianca.\nIl Goncourt, premio letterario pi\u00f9 prestigioso di Francia, consiste in un assegno simbolico di \u20ac 10,00 e in una fama quasi assicurata, malgrado il romanzo di Jenni abbia venduto in Francia meno della media degli ultimi vincitori.\nAlexis Jenni, che ha tre figli, decide di non lasciare il lavoro e di continuare a scrivere a tempo perso. Pratica da 25 anni t\u00e0ij\u00edqu\u00e1n ed \u00e8 un intenditore di t\u00e8. Appassionato di cinema e fumetti, tiene un blog intitolato \u201cViaggi non troppo lontani\u201d\nAlexis Jenni sostiene di scrivere i suoi romanzi al tavolo di un caff\u00e8, tra una lezione e l'altra."}
{"id": "4702286", "revid": "121871964", "url": "https://it.wikipedia.org/wiki?curid=4702286", "title": "Young Boy", "text": "Young Boy \u00e8 un brano musicale del musicista britannico Paul McCartney, quinta traccia del suo album del 1997 \"Flaming Pie\". Nell'aprile 1997, la canzone venne pubblicata come primo singolo estratto dal disco, raggiungendo la diciannovesima posizione in classifica nella Official Singles Chart britannica.\nIl brano.\nPer comporre il testo della canzone, Paul si ispir\u00f2 a suo figlio James McCartney, all'epoca adolescente. Sarebbe lui, infatti, il \"ragazzo giovane\" \"(young boy)\" del titolo.\nTracce singolo.\nNote sulle B-side.\n\"Looking for You\" e \"Broomstick\" sono entrambi brani precedentemente inediti.\nLe varie tracce intitolate \"Oobu Joobu\" sono una serie di demo casalinghi, interviste, e canzoni inedite mischiate insieme in un'unica traccia. Il titolo \u00e8 ricavato dal programma radiofonico di McCartney \"Oobu Joobu\" andato in onda all'epoca."}
{"id": "4702288", "revid": "115264397", "url": "https://it.wikipedia.org/wiki?curid=4702288", "title": "Tot\u00f2 Mignone", "text": "Biografia.\nFratello minore di Milly e cognato del regista Mario Mattoli, esordisce negli anni venti formando un trio con le sorelle Milly e Mit\u00ec, lavorando in teatro di rivista e avanspettacolo. \n\u00c8 Sigismondo nella prima italiano di \"Al cavallino bianco\" con la sorella Milly al Teatro Lirico di Milano nel 1931 ed al Teatro Reinach di Parma nel 1932.\nAttivo nel cinema a partire dagli anni trenta, come caratterista a fianco di Tot\u00f2 e ad altri attori del periodo. In seguito intraprende l'attivit\u00e0 di direttore di produzione per la televisione austriaca. Nel 1986 interpreta l'ultimo ruolo in \"Ginger e Fred\" di Federico Fellini. Superati gi\u00e0 gli ottanta anni, interviene al Maurizio Costanzo Show, come ballerino di tip tap. "}
{"id": "4702290", "revid": "682087", "url": "https://it.wikipedia.org/wiki?curid=4702290", "title": "Sindrome di Schneider", "text": ""}
{"id": "4702291", "revid": "682087", "url": "https://it.wikipedia.org/wiki?curid=4702291", "title": "Sindrome centro-midollare", "text": ""}
{"id": "4702292", "revid": "599013", "url": "https://it.wikipedia.org/wiki?curid=4702292", "title": "Autokrat\u014dr", "text": ""}
{"id": "4702293", "revid": "682087", "url": "https://it.wikipedia.org/wiki?curid=4702293", "title": "Sindrome centro midollare", "text": ""}
{"id": "4702294", "revid": "682087", "url": "https://it.wikipedia.org/wiki?curid=4702294", "title": "Sindrome centro midollare di Schneider", "text": ""}
{"id": "4702300", "revid": "697352", "url": "https://it.wikipedia.org/wiki?curid=4702300", "title": "Giovanni Battista Borzone", "text": "Biografia.\nGiovanni Battista era figlio ed allievo di Luciano Borzone e fratello maggiore di Francesco e Carlo, tutti pittori.\nSi distinse come ritrattista, al pari del padre e del fratello Carlo.\nProbabilmente complet\u00f2 l'ultima opera del padre, il \"Presepe\", conservata nella cappella della Madonna degli Angeli della basilica della Santissima Annunziata del Vastato in Genova.\nMor\u00ec nel 1657, prima dell'epidemia di peste che spopol\u00f2 la citt\u00e0 di Genova ed uccise il fratello Carlo."}
{"id": "4702302", "revid": "729019", "url": "https://it.wikipedia.org/wiki?curid=4702302", "title": "Castel Rametz", "text": "Castel Rametz (in tedesco \"Schloss Rametz\") \u00e8 un maniero di origine medievale che si trova a Maia Alta nel comune di Merano.\nLe prime notizie storiche riguardanti il castello risalgono al 1269, quando venne citato per la prima volta in documenti scritti. Tra il XIV e il XV secolo fu di propriet\u00e0 della famiglia Rametz, pass\u00f2 poi agli Aichner, quindi ai Quaranta, ai Planta, ai Travers e ai Parravicini.\nNel 1836 venne acquistato da Francesco Flarer, professore all'Universit\u00e0 di Pavia, la cui figlia spos\u00f2 Agostino Depretis. Egli lo trasform\u00f2 nella propria abitazione, eseguendo un radicale restauro che port\u00f2 il castello all'aspetto attuale, caratterizzato da torrette e merlature ghibelline.\nDurante la II guerra mondiale fu requisito dalle truppe tedesche insieme a Castel Labers e usato come base logistica per l'Operazione Bernhard.\nNel 1954 vi mor\u00ec lo scrittore austriaco Fritz von Herzmanovsky-Orlando.\nAttualmente \u00e8 sede di una rinomata azienda vinicola con un ristorante e un piccolo museo del vino ricavati negli ambienti del castello, specialmente Pinot. Il resto del maniero non \u00e8 normalmente visitabile."}
{"id": "4702307", "revid": "1718925", "url": "https://it.wikipedia.org/wiki?curid=4702307", "title": "Gruppo di Batignolles", "text": " \nIl Gruppo di Batignolles fu un insieme di artisti, critici e collezionisti da cui scaturirono le prime idee che portarono alla nascita dell'impressionismo.\nFra il 1869 e il 1875 un gruppo di giovani pittori appartenenti all'avanguardia di fine '800 si raccolsero periodicamente attorno ad \u00c9douard Manet, nel quartiere di Batignolles, a Parigi, dove lo stesso Manet aveva il suo studio.\nI pittori si ritrovavano nei caff\u00e8 del quartiere, ma in particolare nel Caf\u00e9 Guerbois, oggi sparito (ma una targa segna tuttora la sua dislocazione al n. 11 di Avenue de Clichy). I pi\u00f9 assidui a questi incontri erano lo stesso Manet, Auguste Renoir, Alfred Sisley e Fr\u00e9d\u00e9ric Bazille.\nSi univano a costoro, saltuariamente, altri pittori, come Camille Pissarro e Edgar Degas, il mecenate e critico Edmond Ma\u00eetre, lo scrittore \u00c9mile Zola e il fotografo Nadar.\nLe loro conversazioni e discussioni costituirono in realt\u00e0 fecondi scambi di idee e di teorie per riuscire a superare la pittura accademica che ancora, attraverso i suoi epigoni, dominava. E fu proprio da questo discutere ed elaborare idee che nacque quel movimento che fu poi chiamato impressionismo.\nQuesto riunirsi di artisti vari divenne in seguito ufficiale il 17 gennaio 1874, allorch\u00e9 Claude Monet pubblic\u00f2 su \"\"La Chronique des Arts\" l'annuncio della costituzione della \"Societ\u00e0 Anonima Cooperativa di pittori, scultori, incisori e litografi\"\".\nIl 15 aprile seguente nell'atelier di Nadar si tenne la prima mostra del Gruppo. Fra i vari artisti che ne facevano parte molti divennero veri e propri maestri del movimento impressionista.\nIl gruppo fu immortalato da un quadro di Henri Fantin-Latour del 1870, oggi al Museo d'Orsay."}
{"id": "4702310", "revid": "539461", "url": "https://it.wikipedia.org/wiki?curid=4702310", "title": "Francesino", "text": ""}
{"id": "4702311", "revid": "539461", "url": "https://it.wikipedia.org/wiki?curid=4702311", "title": "Pan francese", "text": ""}
{"id": "4702313", "revid": "1573940", "url": "https://it.wikipedia.org/wiki?curid=4702313", "title": "Megazosterops palauensis", "text": "L'occhialino di Palau (\"Megazosterops palauensis\" ()) \u00e8 un uccello passeriforme della famiglia Zosteropidae.\nDistribuzione e habitat.\nLa specie \u00e8 un endemismo di Palau, in particolare delle isole di Ngeruktabl e Peleliu."}
{"id": "4702317", "revid": "21880", "url": "https://it.wikipedia.org/wiki?curid=4702317", "title": "Megazosterops", "text": ""}
{"id": "4702320", "revid": "465169", "url": "https://it.wikipedia.org/wiki?curid=4702320", "title": "Luciano Onder", "text": "Dal 1966 al 2014 si \u00e8 occupato di divulgazione scientifica in Rai, dove ha condotto \"Medicina 33\", rubrica medico-alimentare del TG2. Dal 2014 lavora al TG5 di Mediaset.\nBiografia.\nLaureato in Storia moderna nel 1965 con il professor Renzo De Felice, ha insegnato all'Universit\u00e0 La Sapienza e ha cominciato a lavorare in Rai nel 1966 per realizzare con Sergio Zavoli la serie di trasmissioni \"Nascita di una dittatura.\" Famose e di grande successo altre trasmissioni di ricostruzione storica: \"Gli anni del consenso in Italia: 1936-39\" e \"Svastica. Le origini del Nazismo\".\nNel 2002 l'allora direttore Mauro Mazza lo nomina vicedirettore del TG2. \nOnder \u00e8 stato anche responsabile del progetto di divulgazione scientifica \"Explora\", realizzato da Rai Educational in collaborazione con il CNR (Consiglio Nazionale delle Ricerche) e il MIUR (Ministero dell'Istruzione dell'Universit\u00e0 e delle Ricerche).\nOnder \u00e8 stato membro di diverse commissioni istituzionali come la Commissione per le Biotecnologie della presidenza del Consiglio e la Commissione Bioetica dell\u2019Universit\u00e0 Cattolica, Facolt\u00e0 di Medicina. La trasmissione \u201cMedicina Trentatr\u00e9\u201d, secondo uno studio portato a termine dalla Rai, \u00e8 in assoluto il programma di approfondimento che ha ottenuto i migliori giudizi da parte dei telespettatori in tema di qualit\u00e0 e valore pubblico.\n\u201cMedicina Trentatr\u00e9\u201d \u00e8 stato un servizio utile per i telespettatori, semplice e divulgativo, con informazioni serie e documentate. Tutti i temi della medicina sono stati affrontati con esperti qualificati. Onder \u00e8 stato il primo in Italia a parlare in modo scientifico di AIDS, ancora definita \u201csindrome dei gay\u201d all\u2019inizio degli anni \u201980.\nIl 31 marzo 2014 l'Universit\u00e0 di Parma gli ha conferito la laurea \"honoris causa\" in medicina e chirurgia con la seguente motivazione: \u00abLa corretta e rigorosa informazione medica condotta \nda Onder ha contribuito enormemente alla divulgazione medico-scientifica in generale, riuscendo cos\u00ec ad avvicinare l'opinione pubblica e la gente comune a tematiche di grande importanza e di forte impatto sociale\u00bb.\nHa condotto fino a settembre 2014 \"Medicina 33\", quotidiano del TG2.\nNel settembre 2014 \u00e8 entrato a far parte della squadra del TG5 e di TGcom24, dove cura le rubriche TG5 Salute e \"La salute prima di tutto\", all'interno del programma \"Mattino Cinque\".\nConduce anche il programma di medicina \"La casa della salute\" su San Marino RTV."}
{"id": "4702323", "revid": "409613", "url": "https://it.wikipedia.org/wiki?curid=4702323", "title": "Numfoor", "text": ""}
{"id": "4702330", "revid": "599013", "url": "https://it.wikipedia.org/wiki?curid=4702330", "title": "Laurie Mains", "text": "Biografia.\nAttivit\u00e0 da giocatore.\nNato a Dunedin, nella regione di Otago, Mains ne rappresent\u00f2 la relativa provincia rugbistica dal 1967 al 1976, scendendo in campo 115 volte nel ruolo di estremo con 967 punti totali; esord\u00ec negli \"All Blacks\" in occasione di un \"test match\" contro i British Lions durante il loro \"tour\" del 1971 in Nuova Zelanda, e scese in campo in ulteriori due incontri del tour; il suo quarto e ultimo incontro internazionale fu a cinque anni di distanza dal pi\u00f9 recente, nel 1976, a Wellington contro l'; il 1976 fu anche l'ultimo anno di Mains da giocatore.\nAttivit\u00e0 da allenatore.\nTerminata l'attivit\u00e0 da giocatore, e intrapresa quella di imprenditore edile, Mains assunse nel 1983 la conduzione tecnica di Otago, che condusse al titolo nazionale provinciale nel 1991.\nNel 1992 fu investito dell'incarico di commissario tecnico degli \"All Blacks\" in vista della ; in tale competizione guid\u00f2 la squadra fino alla finale contro i padroni di casa del , contro i quali fu sconfitto 15-18 nei tempi supplementari; Mains sostenne sempre che la scarsa prestazione della squadra in finale fu dovuta a una presunta intossicazione alimentare causata da una cameriera infedele ingaggiata da un cartello di scommettitori dell'estremo oriente asiatico, anche se prove certe non furono mai prodotte.\nNel 1998 gli fu conferita l'onorificenza di Membro dell'Ordine al merito della Nuova Zelanda per i suoi contributi al rugby.\nNel 2000 divenne l'allenatore della \"franchise\" sudafricana di Super 12 dei Cats (oggi noti come Lions), che guid\u00f2 a due semifinali consecutive del torneo prima di dimettersi nel 2001 con un anno di contratto ancora a disposizione, dopo avere minacciato analoga misura alla fine del 2000 per protestare contro le ingerenze della provincia dei Golden Lions nella gestione della squadra.\nTornato in patria diresse Otago nel campionato provinciale 2001, per poi passare a guidare la relativa \"franchise\" di Super 12 degli Highlanders che condusse alla semifinale del torneo 2002, e infine dimettersi definitivamente nel 2003; nel 2010 Mains, che aveva nel frattempo spostato la sua attivit\u00e0 di imprenditore edile a Queenstown, fu eletto nel consiglio direttivo della stessa provincia di Otago, che stava affrontando una crisi economica, dalla quale tuttavia non riusc\u00ec a contribuire a risollevarla, dimettendosi quindi nel 2012 e contestualmente offrendosi di contribuire di tasca propria, e di cercare altri imprenditori interessati, per risollevare le sorti finanziarie della federazione di Otago."}
{"id": "4702343", "revid": "124123", "url": "https://it.wikipedia.org/wiki?curid=4702343", "title": "Carlo Borzone", "text": "Biografia.\nCarlo era figlio ed allievo di Luciano Borzone e fratello di Francesco e Giovanni Battista, tutti pittori.\nSi distinse come ritrattista, al pari del padre e del fratello Giovanni Battista.\nNessuna delle opere di Carlo si \u00e8 conservata ma, si sa che collabor\u00f2 con il padre ed il Giovanni Battista e che realizz\u00f2 un ritratto ed altre opere minori per il duca di Mantova Carlo II di Gonzaga-Nevers.\nMor\u00ec nel 1657 durante l'epidemia di peste che spopol\u00f2 la citt\u00e0 di Genova."}
{"id": "4702344", "revid": "767487", "url": "https://it.wikipedia.org/wiki?curid=4702344", "title": "Luigi Traini", "text": "Biografia.\n\u00c8 stato sposato con Stella Notti, figlia di Alfredo, ex calciatore ed allenatore della Sambenedettese negli anni '40 e '50; suo fratello Antonio \u00e8 stato a sua volta un calciatore nella Sambenedettese a met\u00e0 degli anni '50.\n\u00c8 deceduto a causa di una malattia incurabile il 14 dicembre 1992.\nCaratteristiche tecniche.\nGiocava come centravanti ed era dotato di una notevole elevazione, che gli consentiva di ben figurare nel gioco aereo.\nCarriera.\nGiocatore.\nInizi\u00f2 a giocare nelle giovanili della Sambenedettese durante il periodo della Seconda guerra mondiale, per poi esordire in prima squadra in Serie C nel dopoguerra. Nel 1947 venne pass\u00f2 all'Alessandria, club di Serie A, con cui esord\u00ec in massima serie l'8 febbraio 1948 in Alessandria-Milan 2-2; pochi minuti dopo il suo ingresso in campo si infortun\u00f2 gravemente in un contrasto con il difensore rossonero Gianni Toppan, e nel seguito della stagione gioc\u00f2 solamente un'altra partita, contro la Sampdoria. Fu il primo giocatore cresciuto nelle giovanili della Sambenedettese a giocare in massima serie. L'anno seguente pass\u00f2 alla SPAL, con cui mise a segno 4 gol in 15 presenze nel campionato di Serie B.\nNel 1949 fece ritorno alla Sambenedettese, con cui gioc\u00f2 per sei anni in Serie C; in particolare nella stagione 1952-1953 mise a segno 8 gol in 33 presenze, nella stagione 1953-1954 realizz\u00f2 7 gol in 32 partite, mentre l'anno seguente, il suo ultimo in carriera alla Sambenedettese, fece altri 7 gol in 33 presenze.\nDopo una stagione in IV Serie al Pescara, chiusa con 27 gol in 30 partite, pass\u00f2 all'Ascoli, sempre in IV Serie; al termine della stagione 1956-1957 la squadra ottenne la promozione in Serie C, categoria in cui Traini rimase per altri due anni, sempre con i bianconeri. Chiuse infine la carriera con la maglia della Casertana, con cui gioc\u00f2 due stagioni consecutive in Serie D.\nIn carriera ha giocato complessivamente 2 partite in Serie A e 15 partite con 4 gol in Serie B.\nAllenatore.\nTerminata la carriera da allenatore inizi\u00f2 subito ad allenare nel settore giovanile della Sambenedettese, per poi diventare allenatore in seconda della prima squadra durante il periodo in cui la guida tecnica dei rossoblu fu affidata a Marino Bergamasco; durante la stagione 1976-1977 sostitu\u00ec per alcune partite Eugenio Fantini sulla panchina della prima squadra, che in quell'anno giocava in Serie B e a fine anno conquist\u00f2 la salvezza. Lavor\u00f2 come allenatore in seconda anche durante la stagione 1978-1979, con Nicola Tribuiani e Lauro Toneatto come allenatori della prima squadra."}
{"id": "4702348", "revid": "110157", "url": "https://it.wikipedia.org/wiki?curid=4702348", "title": "Vesa (nome finlandese)", "text": "Origine e diffusione.\nRiprende un termine finlandese che vuole dire \"giovane albero\"; \u00e8 quindi analogo, per significato, al nome ebraico \"Ilan\". Non va confuso col nome albanese femminile \"Vesa\", a cui non \u00e8 correlato.\nOnomastico.\nNon vi sono santi che portano il nome Vesa, che quindi \u00e8 adespota. L'onomastico si pu\u00f2 festeggiare il 1\u00ba novembre, ricorrenza di Ognissanti."}
{"id": "4702350", "revid": "1566286", "url": "https://it.wikipedia.org/wiki?curid=4702350", "title": "Alfredo Varelli", "text": "Biografia.\nEsordisce giovanissimo nel cinema con il film di propaganda \"Vecchia guardia\" (1935), nel quale interpreta la parte di un giovane squadrista alla vigilia della Marcia su Roma. Negli anni successivi appare quasi esclusivamente in ruoli secondari in film avventurosi o di costume, ad eccezione del film di Pino Mercanti, del 1945, \"All'ombra della gloria\", dove recita nel ruolo del protagonista, e ne \"La cena delle beffe\" del 1941 dove ricopre la parte di Gabriello Chiaramantesi, uno dei personaggi principali. Dal 1961 dirada le sue apparizioni, lavorando in modeste produzioni. Il suo ultimo ruolo di rilievo \u00e8 del 1987 in un film di Peter Greenaway, \"Il ventre dell'architetto\", nel quale interpreta Julio."}
{"id": "4702353", "revid": "110157", "url": "https://it.wikipedia.org/wiki?curid=4702353", "title": "Per tutte le volte che... (EP)", "text": "Per tutte le volte che... \u00e8 un ep digitale di Valerio Scanu pubblicato il 16 aprile 2010 dalla EMI."}
{"id": "4702355", "revid": "287204", "url": "https://it.wikipedia.org/wiki?curid=4702355", "title": "J\u014ddai Tokushu Kanazukai", "text": "Il \u00e8 un arcaico sistema di scrittura usato per scrivere in lingua giapponese durante il periodo Nara. La sua caratteristica principale \u00e8 la distinzione tra due gruppi di sillabe.\nL'esistenza e il significato di questo sistema \u00e8 un punto critico del dibattito accademico sullo studio della storia della lingua giapponese.\nSillabe.\nLe seguenti sono le distinzioni sillabiche dell'antico giapponese.\nLe sillabe segnate in sono conosciute come \"j\u014ddai tokushu kanazukai\".\nTrascrizione.\nI due gruppi si fusero entro il IX secolo. Ci\u00f2 precede lo sviluppo dei \"kana\" e la differenza fonetica \u00e8 poco chiara. Perci\u00f2 si usa un sistema di trascrizione \"ad hoc\".\nLe sillabe scritte con il pedice 1 sono conosciute come tipo e quelle con il pedice 2 come tipo (questi sono i primi due tronchi celesti, e si usano in giapponese per tale numerazione).\nCi sono vari sistemi di trascrizione in concorrenza. Un popolare sistema pone una dieresi sopra la vocale: \u00ef, \u00eb, \u00f6. Questo rappresenta tipicamente i2, e2 ed o2, e assume che i, e ed o non segnate siano i1, e1 ed o1. Ci\u00f2 non ha necessariamente nulla a che fare con la pronuncia. Ci sono per\u00f2 vari problemi con questo sistema.\nUn altro sistema usa gli apici invece dei pedici.\nSignificato.\nCi sono molte ipotesi per spiegare la distinzione. Tuttavia, non \u00e8 chiaro se la distinzione si applicasse alla consonante, alla vocale o a qualcos'altro. Non vi \u00e8 un generale accordo accademico. Vedi antico giapponese per maggiori informazioni.\nUso.\nUna parola \u00e8 scritta coerentemente, senza eccezione, con le sillabe di uno specifico gruppo. Ad esempio, /kami1/ \"sopra\" e /kami2/ \"dio\". Bench\u00e9 entrambe le parole consistano di una /m/ e una /i/, mi1 non pu\u00f2 sostituire mi2 o viceversa. Questa rigida distinzione esiste per tutte le sillabe segnate in grigio.\nQuesto uso si trova anche nella morfologia verbale. La coniugazione quadrigrado \u00e8 la seguente:\nIl verbo /sak-/ \"fiorire\" ha una classe di coniugazione quadrigrado. Quindi, la sua coniugazione \u00e8 la seguente:\nPrima della scoperta del \"j\u014ddai tokushu kanazukai\", si, pensava che la reale e l'imperativa quadrigrado condividevano la stessa forma: -e. Tuttavia, dopo la scoperta, divenne chiaro che la reale era -e2 mentre l'imperative era -e1.\nInoltre, il \"j\u014ddai tokushu kanazukai\" ha un profondo effetto sull'etimologia. Si pensava una volta che /kami/ \"sopra\" e /kami/ \"dio\" condividessero la stessa etimologia, un dio essendo un'entit\u00e0 che sta sopra in alto. Tuttavia, dopo la scoperta, si sa che \"sopra\" \u00e8 /kami1/ mentre \"dio\" \u00e8 /kami2/. Quindi, sono parole distinte.\nTabella dei \"man'y\u014dgana\".\nDi seguito \u00e8 riportata una tabella che mostra le corrispondenze delle sillabe con il \"man'y\u014dgana\"."}
{"id": "4702362", "revid": "1048993", "url": "https://it.wikipedia.org/wiki?curid=4702362", "title": "Osvaldo Genazzani", "text": "Biografia.\nEsordisce come attore nel 1926 in un piccolo ruolo. Dal 1939 recita come attore di primo o secondo piano. Nel 1940 \u00e8 tra i protagonisti del film di Amleto Palermi e Giorgio Bianchi, \"San Giovanni decollato\", con Tot\u00f2 e Titina De Filippo, nella parte del fidanzato di Silvana Jachino. Negli anni seguenti continua a recitare in altri film girati in Italia. Dal 1947 continua la sua carriera nel cinema spagnolo, dove recita fino al 1972."}
{"id": "4702364", "revid": "767487", "url": "https://it.wikipedia.org/wiki?curid=4702364", "title": "Jack Ryan - L'iniziazione", "text": "Jack Ryan - L'iniziazione (\"Jack Ryan: Shadow Recruit\") \u00e8 un film del 2014 diretto ed interpretato da Kenneth Branagh, con protagonista Chris Pine nel ruolo di Jack Ryan, celebre personaggio dei romanzi dello scrittore Tom Clancy.\nLa pellicola \u00e8 il \"reboot\" della saga spionistica iniziata nel 1990 con \"Caccia a Ottobre Rosso\", proseguita fino al 2002 con altri tre film: \"Giochi di potere\", \"Sotto il segno del pericolo\" ed \"Al vertice della tensione\".\n\u00c8 il primo film su Jack Ryan basato su una sceneggiatura originale e non tratto dai romanzi di Clancy come i precedenti.\nTrama.\nJack Ryan si arruola nei \"marines\" dopo l'11 settembre 2001 interrompendo i suoi studi alla London School of Economics and Political Science e diventando ufficiale con il grado di sottotenente. Inviato in missione in Afghanistan, l'elicottero su cui si trova viene abbattuto e lui resta gravemente ferito. Durante una lunga e dolorosa riabilitazione, conosce la sua futura moglie, la dottoressa Cathy Muller, e suscita l'interesse della CIA nella persona di Thomas Harper, colpito dall'abilit\u00e0 di Jack nel capire gli schemi ripetitivi complessi. Come requisito di arruolamento, la CIA fa completare a Jack i suoi studi a Londra.\nDieci anni dopo, Ryan lavora come analista CIA a Wall Street, alla ricerca di transazioni finanziarie sospette di produrre fondi destinati ad attivit\u00e0 terroristiche, sotto l'incarico di copertura di consulente finanziario. Quando la Federazione Russa perde una votazione chiave alle Nazioni Unite, Ryan si accorge che i mercati non rispondono nel modo previsto. Scopre che migliaia di miliardi di dollari posseduti da organizzazioni russe sono \"spariti\": una massa di denaro fuori controllo che potrebbe essere usata con pesanti ripercussioni sull'intera economia statunitense. Tutti questi fondi sono controllati da Viktor Cherevin, veterano dell'Armata Rossa, insieme a un gruppo di politici russi in cerca di vendetta contro gli Stati Uniti per la loro intromissione nella guerra in Afghanistan. Il datore di lavoro ufficiale di Ryan intrattiene rapporti commerciali con Cherevin, cos\u00ec quando Ryan scopre di non avere accesso, bench\u00e9 revisore, ad alcuni conti bancari, ha un pretesto per visitare Mosca e indagare. Al suo arrivo sopravvive per poco al tentativo di omicidio da parte di Embee Deng, un sicario che fingeva di essere la sua guardia del corpo. Ryan chiede soccorso ed \u00e8 sorpreso nel vedere che come rinforzo gli \u00e8 stato affiancato il suo mentore Harper, al quale Ryan spiega come gli investimenti-ombra di Cherevin potrebbero causare un grave collasso finanziario degli Stati Uniti: qualora si verificasse un attacco terroristico, questo si ripercuoterebbe pesantemente su tutti i mercati, incluso il debito statunitense. Se Cherevin reimmettesse contemporaneamente sul mercato tutte le sue scorte, causerebbe il crollo del dollaro, colpendo anche gli enormi investimenti in dollari della Cina e innescando una nuova Grande Depressione. Il giorno dopo Ryan apprende che la societ\u00e0 \u00e8 in difficolt\u00e0 e tutti i suoi beni sono stati venduti, prevenendo e vanificando cos\u00ec la sua ispezione. Nel frattempo Cathy, ora fidanzata di Ryan, sospettando un tradimento di Jack vola in segreto a Mosca per incontrarlo. Violando il vincolo di segretezza per le coppie non ancora sposate, Ryan rivela a Cathy di essere un agente della CIA, con grande sollievo della giovane, che temeva che Ryan avesse un'amante. Nella necessit\u00e0 d'improvvisare, Harper coinvolge Cathy in un piano per accedere all'ufficio di Cherevin. I due fidanzati incontrano il magnate russo in un ristorante di lusso di fronte alla sede della sua azienda. Durante la cena, Ryan provoca ad arte una scenata e insulta Cathy per poi allontanarsi dal ristorante. Riesce a entrare negli uffici di Cheverin e a scaricare dei \"file\" molto importanti, nei quali \u00e8 descritto come nei trascorsi venti anni Cherevin abbia segretamente alimentato artificiosamente le economie di Cina e Giappone e di come ora l'intera economia globale sia pericolosamente vulnerabile. Cherevin, informato dell'intrusione, rapisce Cathy e per salvarla Jack deve rinunciare a mandare all'aria il piano di Cherevin. Ryan e la CIA scoprono che Cherevin ha usato un falso certificato di morte per infiltrare suo figlio Aleksandr negli Stati Uniti come \"agente dormiente\". Ryan usa la sua abilit\u00e0 nel riconoscimento di schemi ripetitivi per individuare il nascondiglio di Aleksandr e il bersaglio designato: Wall Street. Dopo un feroce combattimento, Ryan trova una bomba nel bagagliaio del falso furgone della polizia usata dal russo e tenta senza successo di disinnescarla. Ryan lancia l'auto nell'East River saltandone fuori all'ultimo istante, mentre la bomba esplode uccidendo Aleksandr, che era rimasto a bordo, ma senza provocare vittime innocenti.\nJack e Cathy decidono di sposarsi, nonostante il pericoloso lavoro di Ryan. Cherevin viene giustiziato dai suoi soci cospiratori in Russia. Ryan e Harper sono chiamati alla Casa Bianca per informare il presidente.\nProduzione.\nIl budget del film \u00e8 stato di circa 60 milioni di dollari.\nRiprese.\nLe riprese sono iniziate il 31 agosto e sono terminate nel dicembre 2012 e si sono svolte principalmente nel Regno Unito, in Inghilterra, con alcune sequenze filmate anche in Canada, Russia e Stati Uniti d'America.\nCast.\nNel ruolo di Jack Ryan troviamo l'attore Chris Pine. Nelle pellicole precedenti il personaggio \u00e8 stato interpretato due volte da Harrison Ford (nel 1992 e nel 1994), e una volta da Alec Baldwin (nel 1990) e Ben Affleck (nel 2002).\nPer il ruolo di Cathy Ryan, moglie di Jack, sono state considerate le attrici Keira Knightley, Felicity Jones, Evangeline Lilly, Kate Beckinsale e Jessica Biel, ma infine il ruolo \u00e8 andato alla Knightley perch\u00e9 la preferita per la parte dalla produzione.\nRegia.\nIl regista scelto dalla produzione fu Jack Bender, che dopo aver firmato fu costretto ad abbandonare il progetto per il conflitto di programmazione con altre regie da gestire e venne cos\u00ec sostituito da Kenneth Branagh, che interpreta anche una parte nel film.\nPromozione.\nIl primo \"trailer\" viene diffuso online il 3 ottobre 2013, mentre la versione italiana arriva il 22 gennaio 2014.\nDistribuzione.\nInizialmente la pellicola doveva essere distribuita nelle sale cinematografiche statunitensi a partire dal 25 dicembre 2013, successivamente posticipata al 17 gennaio 2014.. In Italia, la cui uscita nelle sale era stata fissata per il 20 marzo 2014, successivamente annullata, il film \u00e8 uscito in \"direct-to-video\" il 5 giugno dello stesso anno."}
{"id": "4702365", "revid": "93436", "url": "https://it.wikipedia.org/wiki?curid=4702365", "title": "David Threlfall", "text": "Biografia.\nPrincipalmente noto al grande pubblico per la trentennale attivit\u00e0 televisiva, in particolare per l'interpretazione di Frank Gallagher nella serie televisiva \"Shameless\" (2004-2013), di cui ha anche diretto alcuni episodi. La sua attivit\u00e0 di attore si sviluppa tuttavia soprattutto a teatro: nel 1983 \u00e8 stato candidato al Tony Award al miglior attore non protagonista in uno spettacolo e agli Emmy per il ruolo di Smike in \"The Life and Adventures of Nicholas Nickleby\". Nello stesso anno si fa notare in \"Re Lear\", importante trasposizione televisiva della BBC, in cui Threlfall interpreta il ruolo di Edgar, in un cast che annovera Laurence Olivier alla sua ultima interpretazione in un'opera skakesperiana.\nVita privata.\nDal 1995 \u00e8 sposato con l'attrice Brana Bajic, da cui ha avuto due figli.\nDoppiatori italiani.\nNelle versioni in italiano dei suoi film, David Threlfall \u00e8 stato doppiato da:"}
{"id": "4702370", "revid": "265990", "url": "https://it.wikipedia.org/wiki?curid=4702370", "title": "Vincenzo Antonio Fontana", "text": ""}
{"id": "4702372", "revid": "729019", "url": "https://it.wikipedia.org/wiki?curid=4702372", "title": "Fortezza di Vladivostok", "text": "Fortezza di Vladivostok \u00e8 un complesso sistema di fortificazioni, costruito in epoca zarista alla fine del XIX - inizi del XX secolo a Vladivostok e nel territorio circostante.\nStoria.\nLa costruzione della fortezza inizi\u00f2 sotto il regno di Alessandro III (1881-1894), che nel 1889 ne affid\u00f2 il comando all'ufficiale Pavel Fridrichovi\u010d Unterberger. La struttura militare fu costruita in previsione di un conflitto contro i giapponesi, che avvenne nel 1904-1905 con la guerra russo-giapponese. La fortezza fu poi usata durante la prima guerra mondiale (1914-1918) e dopo la Rivoluzione d'Ottobre (1917).\nNel 2007-2008 la fortezza \u00e8 arrivata in semifinale nella votazione delle Sette meraviglie della Russia."}
{"id": "4702374", "revid": "1605525", "url": "https://it.wikipedia.org/wiki?curid=4702374", "title": "Cerchi e croci", "text": "Cerchi e croci (\"Knots and Crosses\") \u00e8 un romanzo poliziesco di Ian Rankin, edito nel 1987.\n\u00c8 il primo romanzo della serie dedicata all'ispettore John Rebus.\nTradotto in diciotto lingue, in italiano \u00e8 stato pubblicato nel 2001 dalla casa editrice Longanesi.\nTrama.\nIl rapimento e la morte di bambine sta facendo impazzire la polizia di Edimburgo. Nessun indizio, n\u00e9 testimoni o collegamenti tra i casi. Contemporaneamente John Rebus, che fa parte della squadra d'investigazione, riceve lettere anonime contenenti spaghi legati a cerchio.\nInizialmente non ci sono collegamenti tra le morti e le lettere fino a quando il passato rimosso da Rebus viene riportato alla luce grazie all'aiuto del fratello Michael e della collega Gill Templer. Rebus scopre cos\u00ec che \u00e8 direttamente coinvolto in questa catena di assassini.\nSerie televisiva.\nIl libro occupa, con il titolo \"Knots and Crosses\", il quarto episodio della quarta stagione della serie televisiva Rebus, andato in onda il 7 dicembre 2007."}
{"id": "4702376", "revid": "767487", "url": "https://it.wikipedia.org/wiki?curid=4702376", "title": "Barlow (Kentucky)", "text": "Barlow \u00e8 una citt\u00e0 degli Stati Uniti, nella Contea di Ballard, nel Kentucky.\nGeografia fisica.\nBarlow si trova alle coordinate (37.052050, -89.044828).\nSecondo lo United States Census Bureau, la citt\u00e0 ha un'area di 1,29\u00a0km\u00b2(0,5 miglia quadrate), tutta terra ferma.\nSociet\u00e0.\nEvoluzione demografica.\nSecondo il censimento del 2010, la popolazione ammonta a 675 persone, con 309 abitazioni e 182 famiglie residenti nella citt\u00e0. La densit\u00e0 di popolazione \u00e8 di 520 abitanti per km\u00b2 (1.350 ab/miglio quadrato). Vi sono 356 unit\u00e0 abitative con una densit\u00e0 di 275 per chilometro quadrato (712 per miglio quadrato). La composizione razziale della popolazione \u00e8 la seguente: 91,9% bianchi, 4% afroamericani, 0,1% asiatici, 0,4% altre razze e 3,6% due o pi\u00f9 razze. Gli ispanici o latinos di qualsiasi razza costituiscono l'1,3% della popolazione della citt\u00e0."}
{"id": "4702377", "revid": "729019", "url": "https://it.wikipedia.org/wiki?curid=4702377", "title": "Becker 20 mm Type M2", "text": "La Becker Type M2 20\u00a0mm \u00e8 un cannone automatico tedesco ideato per l'uso su aeromobili durante la prima guerra mondiale dalla \"Stahlwerke Becker\". La produzione in quantit\u00e0 fu iniziata nel 1916, e quest'arma venne montata su vari velivoli; fu l'unico cannone automatico tedesco ad essere adoperato in questo ruolo durante la prima guerra mondiale.\nIl cannone Becker fu anche la base per il famoso 20 mm Oerlikon, che \u00e8 tutt'oggi in uso.\nStoria.\nProgettazione e sviluppo.\nLa progettazione dell'arma inizi\u00f2 nel 1913, e quindi era gi\u00e0 in uno stadio avanzato di sviluppo quando, nel giugno del 1915, il ministero della guerra richiese un cannone aeronautico di calibro sotto i 37\u00a0mm e 70\u00a0kg, capace di sparare raffiche da 10 colpi. I test iniziarono poco dopo, con l'arma montata su un Gotha G.I, ma si dimostr\u00f2 insoddisfacente. Nonostante questo il potenziale dell'arma venne riconosciuto, tanto che l'arsenale di Spandau fu impiegato per aiutare a sviluppare il progetto, il che port\u00f2 ad un contratto per la produzione di 120 Becker type M2 nel giugno del 1916. In aggiunta alle ordinazioni per i cannoni aeronautici assegnati alla Becker, anche Spandau e MAN ricevettero un contratto per la produzione di cannoni Becker per l'esercito. Spandau Works modific\u00f2 ulteriormente l'arma, producendola con il nome di Spandau 20\u00a0mm Type 3, pi\u00f9 pesante e con una cadenza di fuoco di 250 colpi/min.\nUso sul campo.\nI principali velivoli ad usare il Becker erano gli aerei di grosse dimensioni, il bombardiere Friedrichshafen G.III e l'aereo d'attacco al suolo AEG G.IVk. I test svolti con velivoli monomotori pi\u00f9 piccoli ebbero un minor successo, ma furono comunque estensivamente testati iniziando con un Albatros J.I nel dicembre del 1917. A causa del meccanismo di ripetizione dell'arma, questa non poteva essere sincronizzata con il rotore dell'aereo, il che poneva il problema dell'installazione in velivoli monomotore. La soluzione, impiegata in seguito al test con l'Albatros J.I, fu di montare l'arma puntata verso il basso, oltre il disco dell'elica. Un'altra opzione era di montarla su un caccia con elica spingente, e fu testato su un Albatros D.VI. Altri velivoli su cui fu pensato di montarlo, furono gli AGO S.I ed il Caspar D.I, ma questi progetti non furono attuati prima dell'armistizio.\nNon \u00e8 noto esattamente quante ne furono prodotte, ma erano pi\u00f9 di 539 (111 da Becker e 428 da MAN); un totale di 362 furono ceduti agli Alleati dopo la resa.\nModelli ed uso postbellico.\nI progetti furono acquistati dalla SEMAG (\"Seebach Maschinenbau Aktien Gesellschaft\") nel 1921, che continu\u00f2 lo sviluppo con una cartuccia pi\u00f9 potente; quest'arma venne chiamata SEMAG L. Dopo il fallimento della SEMAG, l'Oerlikon l'acquis\u00ec nel 1924, vendendo i suoi modelli con il nome di Oerlikon F, Oerlikon L e Oerlikon S.\nCaratteristiche.\nLa Type M2 era un'arma leggera che usava il metodo d'azionamento a massa battente con accensione anticipata durante la corsa in avanti dell'otturatore, L'espansione dei gas viene utilizzata prima per rallentare il movimento in avanti dell'otturatore, poi per spingerlo indietro, espellendo il bossolo, permettendo, a parit\u00e0 di cartuccia, un'arma pi\u00f9 leggera e con un minor rinculo. Pesava 30\u00a0kg, pochi per un'arma di questo tipo, ed era alimentata da caricatori curvi a scatola da 10 o 15 colpi; quest'ultimo aumentava il peso di altri 5\u00a0kg. Dato che la cadenza di fuoco era di 325 colpi/min, questi caricatori potevano essere svuotati molto rapidamente. La velocit\u00e0 alla volata era di 490\u00a0m/s, bassa rispetto alle mitragliatrici camerate per cartucce da fucile come l'MG 08, ma assimilabile ad altri cannoni automatici dell'epoca, come il QF 1-pounder pom-pom.\nAltri modelli tedeschi.\nDurante la prima guerra mondiale, furono ideati e prodotti in numero limitato altri due cannoni automatici da 20\u00a0mm. Uno era il 2cm Ehrhardt, l'altro il 19\u00a0mm (a volte scritto come 20\u00a0mm) Szakats."}
{"id": "4702379", "revid": "339392", "url": "https://it.wikipedia.org/wiki?curid=4702379", "title": "Black Sharks Capitolini", "text": ""}
{"id": "4702385", "revid": "253269", "url": "https://it.wikipedia.org/wiki?curid=4702385", "title": "Richard Brooker", "text": "Biografia.\nEx trapezista, inizi\u00f2 la sua carriera di attore quando venne selezionato per impersonare un essere psicotico, deforme, armato di \nmachete per il film \"Week-end di terrore\" (1982), il serial killer Jason Voorhees, anche se il regista Steve Miner avrebbe voluto un attore pi\u00f9 alto per ricoprire il ruolo, almeno di 1,90 m. Brooker fu il primo attore a indossare una maschera da hockey, maschera che sarebbe poi diventata l'icona della serie. Durante le riprese indossava una felpa e jeans, con i quali comp\u00ec tutta una serie di acrobazie.\nIn seguito apparve in piccoli ruoli cinematografici nei film \"Deathstalker\" (1983), \"Deep Sea Conspiracy\" (1987), e nella serie TV \"Trapper John\" (1984). Divenne in seguito regista per le serie di programmi divulgativi \"Bill Nye the Science Guy\", lavorando anche come produttore su pi\u00f9 canali e programmi sportivi, come Fox Sports, Polo e per spettacoli equestri.\nBrooker mor\u00ec l'8 aprile 2013 in seguito a un attacco cardiaco. Era apparso nell'episodio 7 della stagione 11 della serie \"Hell's Kitchen\", che gli rese omaggio il 18 aprile 2013."}
{"id": "4702391", "revid": "112091847", "url": "https://it.wikipedia.org/wiki?curid=4702391", "title": "Casa e Torre dei Gorani", "text": "La Torre dei Gorani \u00e8 una torre risalente all' XI secolo, testimonianza della sede del distrutto Palazzo Gorani, situata a Milano, in via Gorani.\nStoria e erchitettura.\nIl palazzo sorgeva lungo la via omonima ed \u00e8 andato completamente distrutto dai bombardamenti della seconda guerra mondiale nel 1943. Del palazzo sopravvive anche il portale barocco e qualche muro perimetrale oggi in rovina: la torre \u00e8 una delle ultime testimonianze delle tante torri dei palazzi che ornavano Milano nel medioevo. La torre \u00e8 in mattoni di cotto senza intonaco: dei piani alti, l'ultimo piano \u00e8 ornato da finestre bifore e trifore con archi a tutto sesto."}
{"id": "4702395", "revid": "767487", "url": "https://it.wikipedia.org/wiki?curid=4702395", "title": "Empoli Football Club 1949-1950", "text": "Questa voce raccoglie le informazioni riguardanti l'Empoli Football Club nelle competizioni ufficiali della stagione 1949-1950."}
{"id": "4702397", "revid": "61803460", "url": "https://it.wikipedia.org/wiki?curid=4702397", "title": "Da Dallas a Knots Landing", "text": ""}
{"id": "4702400", "revid": "767487", "url": "https://it.wikipedia.org/wiki?curid=4702400", "title": "Ernest Carter", "text": "Durante la sua permanenza nel gruppo di Springsteen partecip\u00f2 alle registrazioni dell'album \"Born to Run\", ma nel disco \u00e8 rimasta solo la versione da lui incisa della canzone omonima, che pubblicata come singolo, fu primo grande successo del cantautore del New Jersey."}
{"id": "4702403", "revid": "112617511", "url": "https://it.wikipedia.org/wiki?curid=4702403", "title": "Porta Beul\u00e9", "text": "La porta Beul\u00e9 \u00e8 una porta fortificata, costruita dai Romani nel III secolo, che fornisce l'accesso principale ai Propilei e al complesso dell'Acropoli di Atene. Prende il nome dallo scopritore ottocentesco, Charles Ernest Beul\u00e9.\nDescrizione.\nLa porta si colloca ai piedi della grande scalinata che, al tempo dei Romani, conduceva ai Propilei. Il nome di questa porta fortificata deriva da quello dell'archeologo francese Charles Ernest Beul\u00e9 che la scopr\u00ec nel 1852-1853 sotto le mura di un bastione turco, assieme alla grande scalinata dei Propilei.\nFu costruita nel III secolo, in parte con dei blocchi di pietra di reimpiego provenienti dal monumento coregico di Nicia, come si pu\u00f2 vedere dagli elementi decorativi sulla faccia esterna. L'accesso, in asse con i Propilei e largo 1,89 m, era fiancheggiato da due torrioni quadrangolari alti 9 m. Il committente fu il magistrato romano Flavio Settimio Marcellino."}
{"id": "4702411", "revid": "729019", "url": "https://it.wikipedia.org/wiki?curid=4702411", "title": "Antica Distilleria Sibona", "text": "L'Antica distilleria Domenico Sibona s.p.a. (o Sibona s.p.a.) \u00e8 un'azienda piemontese che produce grappe e distillati d'uva.\nStoria.\nLa distilleria Sibona nasce agli inizi del Novecento e attraverso la distillazione a vapore produce grappe e distillati da mono vitigno. L'attivit\u00e0 inizi\u00f2 utilizzando una locomotiva a vapore per poi passare agli alambicchi di rame.\nAncora oggi utilizza il logo \"N.1\" in quanto possiede la prima licenza di distillazione rilasciata dall'ente certificatore."}
{"id": "4702418", "revid": "339392", "url": "https://it.wikipedia.org/wiki?curid=4702418", "title": "Aeroporto di Chicago Midway", "text": ""}
{"id": "4702424", "revid": "599013", "url": "https://it.wikipedia.org/wiki?curid=4702424", "title": "Aeroporto di Chicago", "text": ""}
{"id": "4702425", "revid": "767487", "url": "https://it.wikipedia.org/wiki?curid=4702425", "title": "Il conte Aquila", "text": "Il conte Aquila \u00e8 un film del 1955 diretto da Guido Salvini, tratto dall'omonimo dramma (1933) di Rino Alessi.\nTrama.\nNel 1821 il conte Federico Confalonieri, con altri patrioti milanesi, sta preparando un'insurrezione nel Lombardo-Veneto. Il tentativo viene per\u00f2 scoperto e il conte, arrestato dalla polizia austriaca, viene interrogato per ottenere informazioni sui suoi rapporti con il Regno di Sardegna.\nPer aggirare il silenzio ostinato del conte, il giudice istruttore Menghin si serve della moglie di Confalonieri, Teresa Casati, a cui racconta le numerose infedelt\u00e0 del marito, in particolare la passione per la contessa Jablonowska, sperando cos\u00ec di ottenere notizie utili da una donna umiliata e desiderosa di vendetta.\nLa contessa per\u00f2 non cede, ma al contrario, dopo la condanna a morte del marito, parte per Vienna per chiedere la grazia all'imperatrice.\nI suoi sforzi vengono premiati e il conte Federico Confalonieri ha salva la vita e viene rinchiuso nella prigione dello Spielberg dove sconter\u00e0 la pena dell'ergastolo, la moglie, invece, provata e sofferente, muore poco dopo pronunciando il nome dell'adorato marito."}
{"id": "4702426", "revid": "916580", "url": "https://it.wikipedia.org/wiki?curid=4702426", "title": "Rasboroides", "text": ""}
{"id": "4702427", "revid": "671029", "url": "https://it.wikipedia.org/wiki?curid=4702427", "title": "Rasoherina", "text": "Biografia.\nRegina consorte.\nRasoherina nacque, nel 1814, a Rova 'Ambatomanoina, con il nome di Rabodozanakandriana o Rabodo. Era una figlia di Andriantsalama e di Rafaramanjaka e nipote della regina Ranavalona I.\nEbbe quattro mariti: Raharolahy, Radama II e i primi ministri Rainivoninahitriniony e Rainilaiarivony. Radama II era l'erede di Ranavalona I e le succedette nel 1861: la quarantasettenne Rabodo indoss\u00f2 la corona di regina consorte insieme a lui. Il sovrano fu assassinato due anni dopo e Rainilaiarivony, a capo di un consiglio di nobili, pose alla vedova alcune condizioni per poter accedere al trono, tra cui la difesa della libert\u00e0 di culto. Rabodo accett\u00f2 e fu dunque incoronata il 13 maggio 1863 con il nome reale di Rasoherina.\nFu la seconda delle quattro sovrane regnanti malgasce: soltanto nello Stato principesco indiano di Bhopal e nei Paesi Bassi, fino ai nostri giorni, si \u00e8 verificato il singolare caso di regine succedutesi l'una all'altra.\nRegina regnante.\nIl vero detentore del potere, all'inizio del regno di Rasoherina, era per\u00f2 il capo del governo Rainivoninahitriniony che la spos\u00f2 strategicamente dopo poche settimane dall'intronizzazione. Nel 1864, la regina lo sostitu\u00ec, nell'esecutivo e come marito, con Rainilaiarivony, uomo potentissimo che conserv\u00f2 abilmente il suo ruolo sposando pure le due sovrane successive Ranavalona II e Ranavalona III.\nSotto il breve regno di Rasoherina, l'assetto urbanistico e architettonico di Tananarive fu modernizzato con la costruzione di case \"borghesi\" di tipo inglese: furono edificati, inoltre, un teatro, la stazione ferroviaria e abbelliti il palazzo reale e la cattedrale.\nDiplomazia.\nI malgasci ricordano tuttora Rasoherina per la sua decisione di accreditare ambasciatori a Parigi e a Londra, ma anche per aver proibito i mercati domenicali.\nIl 30 giugno 1865 la regina sottoscrisse un trattato con la Gran Bretagna che permetteva ai cittadini inglesi di affittare e possedere beni immobili nel Madagascar. Firm\u00f2 pure un accordo commerciale con gli Stati Uniti che pose un limite all'importazione di armi e all'esportazione di bestiame. Ma la sovrana soprattutto concluse un'intesa con la Francia che avrebbe garantito la pace tra i propri successori e quelli dell'imperatore Napoleone III.\nRasoherina mor\u00ec nel 1868 a 54 anni e fu sepolta, vicino al secondo consorte Radama II, nella Rova di Antananarivo, presso il Palazzo Reale: non avendo avuto eredi diretti, le succedette la cugina di primo grado, Ranavalona II."}
{"id": "4702429", "revid": "247222", "url": "https://it.wikipedia.org/wiki?curid=4702429", "title": "Right for the Time", "text": "Right for the Time \u00e8 il sessantatreesimo album di Waylon Jennings, pubblicato dalla Justice Records nel maggio del 1996 e prodotto da Randall Jamail."}
{"id": "4702430", "revid": "363629", "url": "https://it.wikipedia.org/wiki?curid=4702430", "title": "Pratica basata sulle evidenze", "text": "La pratica basata sulle evidenze o prove d'efficacia (in inglese Evidence\u2013based practice o EBP) \u00e8 un approccio interdisciplinare alla pratica clinica che si \u00e8 diffuso dopo un'introduzione formale nel 1992. \nSi diffuse inizialmente in ambito clinico come medicina basata sulle evidenze (e\"vidence-based medicine\" o EBM) ma successivamente si diffuse anche in altri campi, come l'infermieristica (\"evidence-based nursing\"), la psicologia, l'odontoiatria, la fisioterapia e l'educazione, nelle scienze tecnico-radiologiche ed in altri campi.\nI suoi principi fondamentali sono che tutte le decisioni che riguardano la pratica professionale dovrebbero essere prese sulla base di studi di ricerca, selezionati e interpretati secondo gli specifici criteri del EBP. Tali criteri escludono la considerazione di studi teorici e di studi qualitativi, considerando invece gli studi quantitativi selezionati in base all'efficacia della prova. Da un punto di vista formale, se non vengono applicati precisi criteri metodologici di inclusione ed esclusione, \u00e8 pi\u00f9 opportuno parlare di pratica basata sulla ricerca.\nLa pratica basata sulle evidenze \u201cimplica prendere decisioni per la promozione della salute o sulla cura integrando le migliori evidenze disponibili con l'esperienza professionale, le caratteristiche, lo stato, i bisogni, i valori e le preferenze dei pazienti che siano compatibili con il contesto ambientale e organizzativo. Le evidenze (o prove d'efficacia) sono costituite dai risultati della ricerca che derivano dalla raccolta sistematica di dati attraverso l'osservazione e la sperimentazione, sulla formulazione di quesiti e sulla convalida delle ipotesi\".\nI trattamenti empirici sono definiti invece come \u201ctrattamenti specifici che si sono dimostrati efficaci in una ricerca controllata in una ben specifica popolazione di riferimento\u201d.\nEBP e la storia della medicina e dell'educazione.\nNegli Stati Uniti negli ultimi anni organizzazioni professionali quali l'\"American Psychological Association\", l'\"American Occupational Therapy Association\", l'\"American Nurses Association\" e l'\"American Physical Therapy Association\" hanno fortemente raccomandato ai loro membri di svolgere ricerche per fornire prove di efficacia che sostengano o rifiutino l'uso di specifici interventi. Le associazioni equivalenti canadesi hanno fatto lo stesso. Medesime pressioni nei confronti dell'EBP sono giunte anche dalle compagnie assicurative pubbliche e private che in alcuni casi hanno perfino rifiutato di coprire le spese dovute alle conseguenze di pratiche cliniche prive di evidenze a sostenerne l'effettiva utilit\u00e0.\nIn passato vi sono stati periodi nei quali discipline come la medicina, la psicologia, la psichiatria, la riabilitazione e pi\u00f9 recentemente anche la radiologia, fruivano di pratiche professionali interamente basate su \"tradizioni\" tramandate per generazioni ai praticanti, prive per\u00f2 di prove scientifiche valide che ne giustificassero l'adozione.\nIn nord America e Canada questa situazione ha permesso a millantatori privi di qualsiasi formazione specifica di esercitare per profitto. Con la diffusione ed il riconoscimento del metodo scientifico come strumento di convalida, si \u00e8 reso necessario escogitare un modo per eliminare un tale fenomeno, ormai palese, non solo per preservare l'integrit\u00e0 delle discipline interessate (in modo particolare per la medicina) ma anche per proteggere la popolazione dai pericoli di tali \u201ccure e trattamenti\u201d. Inoltre anche dove non vi erano palesi millantatori e si praticavano interventi efficaci, non esistevano criteri utili per identificarli, migliorarli e diffonderli. In Italia si \u00e8 cercato di porre rimedio a tali fenomeni fin dal medioevo con la creazione di ordini professionali e di leggi mirate alla tutela della popolazione.\nL'attuale livello di diffusione dell'EBP.\nLe attivit\u00e0 principali alla base della medicina basata sulle prove d'efficacia possono essere identificate come:\nGran parte del merito delle attuali tecniche di EBP appartiene ad Archie Cochrane, un epidemiologo autore del libro \"Effectiveness and Efficiency: Random Reflections on Health Services\". Cochrane ha suggerito che, poich\u00e9 le risorse sono sempre limitate, dovrebbero essere utilizzate per fornire un'assistenza sanitaria attendibile supportata da studi adeguatamente progettati per essere efficaci. Cochrane sosteneva che la prova pi\u00f9 attendibile \u00e8 quella prodotta dagli studi randomizzati e controllati.\nUno dei motivi principali per cui l'EBP \u00e8 stata implementata con successo nell'erogazione dei trattamenti sanitari \u00e8 stata la grande disponibilit\u00e0 di studi che mettono in evidenza come i migliori risultati nella salute dei pazienti si ottengano con l'attitudine ad utilizzare trattamenti basati sull'evidenza scientifica. \nAl 2013 viene ormai dato per scontato che i professionisti sanitari debbano essere ben informati e aggiornati al fine di provvedere meglio alla salute dei loro pazienti e mantenersi professionalmente rilevanti.\nTrattamenti basati su prove d'efficacia.\nL'EBT (dall'inglese \"Evidence-based treatment\") o \"trattamenti basati su prove di efficacia\" sono un approccio che cerca di specificare il modo in cui i professionisti o altri decisori devono prendere decisioni, identificando le prove a sostegno di uno specifico trattamento e valutando la loro validit\u00e0 scientifica. Il suo obiettivo \u00e8 quello di eliminare trattamenti malsani o eccessivamente rischiosi a favore di quelli che danno risultati migliori.\nL'EBT utilizza vari metodi (ad esempio eseguendo e rendendo disponibili riassunti molto precisi ed accessibili sui risultati della ricerca e educando i vari professionisti ad interpretarli ed applicarli) incoraggiando e, in alcuni casi forzando, professionisti e decisori a prestare maggiore attenzione alle prove d'efficacia in grado di ottimizzare il loro processo decisionale. In caso di applicazione, l'EBT incoraggia i professionisti ad utilizzare le migliori evidenze possibili, cio\u00e8 le pi\u00f9 appropriate informazioni disponibili.\nLa pratica basata sulle prove d'efficacia \"versus\" l'intuizione.\nLa pratica basata sulle evidenze implica un processo decisionale coscienzioso e complesso che si basa non solo sulle evidenze disponibili ma anche sulle situazioni, caratteristiche e preferenze del singolo paziente. Essa riconosce che il processo di cura dev'essere individualizzato, in continuo aggiornamento e riguardante anche aree di incertezza e di probabilit\u00e0.\nL'EBP sviluppa linee guida individualizzate sulle migliori pratiche per favorire il miglioramento di ogni pratica professionale. \u00c8 un approccio filosofico che si contrappone alle regole basate sul \u201cbuon senso\u201d del folklore e della tradizione. Tuttavia, nonostante l'entusiasmo dell'ultimo decennio o due, alcuni autori hanno contribuito a ridefinire il concetto in modi che contraddicono, o perlomeno integrano altre dimensioni ai risultati della ricerca. Ad esempio l'EBP presuppone che le decisioni circa un trattamento siano basate sui risultati della ricerca ma integrate con l'esperienza clinica, con i valori etici del singolo paziente e/o della sua famiglia e dalla loro subcultura.\nAlcuni ricercatori testano i risultati delle ricerca occupandosi nella fattispecie di verificare se trattamenti o specifiche pratiche abbiano diversa efficacia in funzione delle sottoculture o del tipo di personalit\u00e0 dei pazienti, piuttosto che accettarne ed applicarne passivamente le indicazioni.\nAd esempio, uno studio multicentrico eseguito negli Stati Uniti da parte dell'Istituto nazionale sull'abuso di alcool e l'alcolismo (NIAAA) ha testato se tipi diversi di pazienti con dipendenza da alcol beneficiassero in modo differenziato di tre diversi programmi di trattamento, ai quali sono stati assegnati casualmente. L'idea non era di verificare i trattamenti in s\u00e9, ma le corrispondenze degli effetti sui diversi assistiti, e nonostante l'assenza della scelta consapevole dell'assistito (poich\u00e9 assegnati in modo casuale), ha dato prova dell'assenza di differenze di effetto tra i diversi trattamenti per la maggior parte delle caratteristiche dell'assistito, ad eccezione degli assistiti con elevati livelli di rabbia, sui quali la metanalisi con un \"punteggio di 12 su 4\" ha dimostrato essere pi\u00f9 efficace l'approccio \"non conflittuale motivazionale\".\nNelle cure infermieristiche le teorie della pratica basata sull'evidenza (e\"vidence-based nursing\") stanno diventando sempre pi\u00f9 comuni. Gli infermieri laureati sono tenuti a cercare e collaborare con altri infermieri per dimostrare gli aspetti positivi della pratica basata sulle prove d'efficacia. Considerare il modo i cui i risultati di diversi articoli influenzino gli standard di cura \u00e8 importante, nonostante raramente abbiano \u201cvalidit\u00e0 interna\u201d. Nessun articolo specifica i propri errori sistematici (\"bias\"). L'EBP ha costruito la propria reputazione esaminando le motivazioni alla base di ogni data procedura, trattamento e terapia. Ci\u00f2 risulta importante al fine di migliorare la pratica e quindi per garantire la sicurezza del paziente."}
{"id": "4702432", "revid": "158913", "url": "https://it.wikipedia.org/wiki?curid=4702432", "title": "Giambatista Casti", "text": ""}
{"id": "4702439", "revid": "712828", "url": "https://it.wikipedia.org/wiki?curid=4702439", "title": "Whis", "text": ""}
{"id": "4702441", "revid": "438678", "url": "https://it.wikipedia.org/wiki?curid=4702441", "title": "Mielolesione", "text": ""}
{"id": "4702451", "revid": "1442080", "url": "https://it.wikipedia.org/wiki?curid=4702451", "title": "Rakuten Japan Open Tennis Championships 2013 - Qualificazioni singolare", "text": "Le qualificazioni del singolare del Rakuten Japan Open Tennis Championships 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4702453", "revid": "27723", "url": "https://it.wikipedia.org/wiki?curid=4702453", "title": "Stazione di Codigoro", "text": "La stazione di Codigoro \u00e8 la stazione ferroviaria capolinea della ferrovia Ferrara-Codigoro. Serve la citt\u00e0 di Codigoro, in provincia di Ferrara.\nLa gestione \u00e8 affidata alla societ\u00e0 Ferrovie Emilia Romagna (FER).\nStrutture e impianti.\nIl piazzale \u00e8 dotato di 3 binari, di cui 2 per il fabbricato viaggiatori.\nMovimento.\nLa stazione \u00e8 servita da treni regionali della relazione Ferrara-Codigoro. I treni sono svolti da Trenitalia Tper nell'ambito del contratto di servizio stipulato con la regione Emilia-Romagna.\nNei giorni festivi il servizio ferroviario \u00e8 sostituito da quattro coppie di autocorse..\nA novembre 2019, la stazione risultava frequentata da un traffico giornaliero medio di circa 372 persone (129 saliti + 243 discesi)."}
{"id": "4702462", "revid": "287204", "url": "https://it.wikipedia.org/wiki?curid=4702462", "title": "Rakuten Japan Open Tennis Championships 2013 - Doppio", "text": "Il doppio del Rakuten Japan Open Tennis Championships 2013 \u00e8 stato un torneo di tennis facente parte dell'ATP World Tour 2013.\nAlexander Peya e Bruno Soares erano i detentori del titolo ma hanno deciso di non partecipare.\nRohan Bopanna e \u00c9douard Roger-Vasselin hanno sconfitto in finale Jamie Murray e John Peers per 7-65, 6-4."}
{"id": "4702472", "revid": "399", "url": "https://it.wikipedia.org/wiki?curid=4702472", "title": "Evidence based practice", "text": ""}
{"id": "4702475", "revid": "648716", "url": "https://it.wikipedia.org/wiki?curid=4702475", "title": "Caprotinia", "text": "I Caprotinia, o feste di Giunone Caprotina, erano un'antica festivit\u00e0 romana. \nI \"Caprotinia\" erano festeggiati il 7 luglio in onore delle schiave; durante le celebrazioni esse correvano colpendosi con pugni e verghe, e solo alle donne era concesso prendere parte ai sacrifici.\nLe origini delle festivit\u00e0 dei \"Caprotinia\" e dei \"Poplifugia\" sono doppiamente legate da Plutarco seguendo le due pi\u00f9 comuni tradizioni; la prima sostiene che quando Romolo scomparve, il giorno in cui c'era un'assemblea alle \"Palus Caprae\", giunse un'improvvisa tempesta accompagnata da terribili tuoni ed altri fenomeni aerei. La gente fugg\u00ec, ma alla fine del temporale il re Romolo non fu pi\u00f9 trovato e si sparse la voce che fosse stato assunto in cielo.\nLa seconda narra che durante un'altra crisi, l'assedio gallico di Roma (390 a.C.), una giovane prigioniera romana di nome Tutela accese, come convenuto in un piano precedente, una torcia sopra un fico selvatico (\"caprificus\"), dando il segnale ai Romani di precipitarsi sull'accampamento nemico. L'attacco ebbe successo e consent\u00ec a una grande vittoria.\nDurante le feste, delle capre venivano sacrificate sotto dei fichi."}
{"id": "4702478", "revid": "933230", "url": "https://it.wikipedia.org/wiki?curid=4702478", "title": "None caprotinae", "text": ""}
{"id": "4702480", "revid": "1573940", "url": "https://it.wikipedia.org/wiki?curid=4702480", "title": "Homolidae", "text": "Homolidae \u00e8 una famiglia di crostacei decapodi.\nDescrizione.\nCaratteristica particolare delle specie membri della famiglia degli Homolidae, sono l'ultimo paio delle appendici toraciche (pereiopodi), che gli permette di afferrare e tenere oggetti, posizionandoli sopra la met\u00e0 posteriore del carapace. Solitamente gli oggetti sono spugne, coralli neri e gorgonie, questo \u00e8 un comportamento utilizzato come meccanismo di difesa contro i predatori. Alcune specie, sono state osservate mentre portando dei ricci di mare vivi, mettendo in atto un rapporto simbiotico che consente loro di beneficiare della protezione delle punte pericolose del riccio.\nDistribuzione.\nVivono principalmente nella piattaforma continentale e nella zona batipelagica, sono molto rari da incontrare.\nTassonomia.\nLa famiglia comprende 14 generi:"}
{"id": "4702485", "revid": "6923", "url": "https://it.wikipedia.org/wiki?curid=4702485", "title": "Jason Hawes", "text": "\u00c8 anche uno dei protagonisti di Ghost Hunters.\nBiografia.\nFamiglia.\nLui e sua moglie hanno cinque figli: tre ragazze e due ragazzi. I bambini di Jason considerano Grant Wilson come uno zio adottato, e i figli di Grant pensano lo stesso su Jason. Le loro mogli (anche loro amiche) rispettano le missioni della TAPS, ma mantengono le distanze e hanno chiesto ai loro mariti di non portare a casa il loro lavoro paranormale.\nInteressi e hobby.\nHawes ha vari interessi al di fuori della TAPS, tra cui le belle arti, pesca d'altura, in competizione nelle arti marziali, campeggio trekking, la cucina, e ha scritto due libri sul paranormale e quattro sci-fi / thriller di sceneggiature. Lui e Grant Wilson (collega della TAPS) sono collaboratori di lunga data per il loro lavoro di giorno da idraulici per l'associazione Roto Rooter. I due sono anche proprietari della Spalding Inn, con sede a Whitefield, New Hampshire.\nOpere di carit\u00e0.\nHawes e Wilson hanno sfruttato i loro eventi da cacciatori di fantasmi per raccogliere fondi per varie associazioni di beneficenza, come le Shriners Hospitals for Children e Cure Kids Cancer.\nMinacce dalla posta elettronica.\nNel marzo del 2005, Barry Clinton Eckstrom, ha iniziato a inviare minacce via e-mail a Jason Hawes, fondatore della TAPS. Hawes ha allertato l'FBI. Quando le minacce hanno cominciato a comprendere anche l'allora presidente George W. Bush, il servizio segreto fu coinvolto. Eckstrom ha anche usato il nome di Hawes per inviare e-mail ad alcuni membri femminili della TAPS, in cui ha minacciato di violentarle e ucciderle. Mentre era sotto sorveglianza dagli agenti federali, Eckstrom ha utilizzato un computer di una biblioteca di Bethel Park (Pennsylvania) per inviare una e-mail a nome di Hawes alla sede Cincinnati di Roto Rooter, minacciando di sparare ai dipendenti. Pi\u00f9 Avanti, Eckstrom ha scritto un messaggio che minacciava di uccidere il presidente Bush, ancora una volta a nome di Hawes, utilizzando il sito del Dipartimento della Homeland Security. Prima che potesse inviare il messaggio, \u00e8 stato arrestato. A causa di queste attivit\u00e0, Eckstrom \u00e8 stato condannato a due anni di prigione federale nel gennaio 2006.\nCritiche.\nIl ricercatore e autore Benjamin Radford revision\u00f2 un libro di Hawes \"Ghost Hunting\" scrivendo \"Hawes assegna un totale di quattro paragrafi (in 273 pagine) di un capitolo intitolato 'L'approccio scientifico'. Lui non ha molto da dire su metodi scientifici o scientifico , e in effetti \u00e8 il capitolo pi\u00f9 breve del libro\"."}
{"id": "4702491", "revid": "1543377", "url": "https://it.wikipedia.org/wiki?curid=4702491", "title": "Sharon Mitchell", "text": "Nel 1998 fond\u00f2 l'Adult Industry Medical Health Care Foundation, struttura medica che si occupava di analisi mediche su centinaia di attori ed attrici porno prima che nel 2011 una causa legale costringesse la clinica alla chiusura.\nCarriera nel porno.\nFiglia unica adottata, cresciuta in una famiglia cattolica, \u00e8 stata sposata per breve tempo all'et\u00e0 di 17 anni. Da ragazza la Mitchell era un'attricetta/ballerina Off-Broadway spesso in tourn\u00e9e con la compagnia di Martha Graham, prima di darsi alla pornografia alla met\u00e0 degli anni settanta. Non particolarmente attraente, ella sfrutt\u00f2 il fisico slanciato ben modellato dalla danza ed il suo aspetto androgino per imporsi all'attenzione del pubblico. Dichiaratamente bisessuale, sul set la Mitchell spesso interpretava scene di sesso a tre sia con uomini che con donne, soprattutto agli inizi di carriera.\nDurante la sua carriera come pornostar, apparve in pi\u00f9 di 200 film e ne diresse 38 come regista. Vinse nel 1983 il CAFA Best Actress e nel 1984 il AVN Award for Best Actress, ambedue per lo stesso film \"Sexcapades\". Negli anni novanta fece anche svariate apparizioni come modella bondage in riviste underground di settore, e pass\u00f2 a recitare in video sadomaso dove interpretava il ruolo della dominatrice.\nSharon Mitchell \u00e8 membro della AVN Awards Hall of Fame, Legends of Erotica e della XRCO Hall of Fame. Durante il suo periodo da pornostar, la Mitchell fu dipendente dall'eroina per circa vent'anni, e contrasse l'epatite da una siringa usata. Il 30 marzo 1996, fu vittima di una violenta aggressione da parte di uno stalker che la violent\u00f2 e quasi la uccise. Poco dopo lasci\u00f2 l'industria dell'hard, per poi continuare a fare qualche apparizione sporadica fino al ritiro definitivo nel 2003. In seguito acquis\u00ec un dottorato in farmaceutica dall'Institute for the Advanced Study of Human Sexuality."}
{"id": "4702492", "revid": "61051", "url": "https://it.wikipedia.org/wiki?curid=4702492", "title": "Fotboll Club Roseng\u00e5rd (femminile)", "text": "Il Fotboll Club Roseng\u00e5rd, comunemente noto come FC Roseng\u00e5rd (ex \"Malm\u00f6 FF Dam\", 1970-2007, \"Lait de Beaut\u00e9 Football Club Malm\u00f6\", 2007-2013), \u00e8 una societ\u00e0 di calcio femminile svedese con sede a Roseng\u00e5rd, quartiere della periferia sud-orientale della citt\u00e0 di Malm\u00f6. Il club gioca nella Damallsvenskan, la massima serie del campionato svedese di calcio femminile, e disputa le partite casalinghe al Malm\u00f6 IP. Ha vinto la Damallsvenskan per dodici volte e la Coppa di Svezia per cinque volte.\nStoria.\nIl 7 settembre 1970 la dirigenza del Malm\u00f6 Fotbollf\u00f6rening, la principale squadra di Malm\u00f6, prese la decisione di costituire una squadra femminile come parte del club principale, chiamandola \"Malm\u00f6 Fotbollf\u00f6rening Dam\" per distinguerla dalla formazione maschile. Vinse il primo campionato svedese nel 1986, per poi ripetersi nei campionati di Damallsvenskan per altre quattro volte nei bienni 1990-1991 e 1993-1994. Nel 1990 vinse la sua prima Coppa di Svezia, battendo in finale l'\u00d6xab\u00e4cks per 3-0. Nel 2003 venne ammesso alla UEFA Women's Cup in qualit\u00e0 di secondo classificato in Damallsvenskan 2002, poich\u00e9 le campionesse in carica dell'Ume\u00e5 IK erano gi\u00e0 qualificate alla UEFA Women's Cup come detentrici del trofeo. Nella massima competizione continentale il Malm\u00f6 FF Dam raggiunse le semifinali, dove venne eliminato dall'1. FFC Francoforte: dopo un pareggio a reti inviolate nella gara di andata, le tedesche si imposero nel ritorno per 4-1.\nNell'aprile 2007, il Malm\u00f6 FF Dam inizi\u00f2 un forte rinnovamento della squadra, incluso il nome, le maglie e lo stemma. L'11 aprile 2007 la squadra fu rinominata \"Lait de Beaut\u00e9 Football Club Malm\u00f6\", dividendosi definitivamente dalla squadra maschile. Questo rinnovamento giunse anche in conseguenza di un nuovo accordo di sponsorizzazione con l'azienda svedese di cosmetici Hardford, il cui marchio leader Lait de Beaut\u00e9 divenne parte integrante del nuovo nome del club. Nel 2010 torn\u00f2 alla vittoria del campionato dopo sedici anni, distanziando di undici punti il Kopparbergs/G\u00f6teborg e con Manon Melis capocannoniere del torneo con 25 reti realizzate. Grazie a questo successo partecip\u00f2 all'edizione 2011-2012 della UEFA Women's Champions League: dopo aver superato prima il Tavagnacco e poi il Neulengbach, venne eliminato nei quarti di finale nuovamente dall'1. FFC Francoforte. Nel 2011 seppe difendere il titolo, distanziando il Kopparbergs/G\u00f6teborg di un solo punto. Nel 2012, invece, perse il titolo all'ultima giornata di campionato, venendo sconfitto in casa per 0-1 dal Tyres\u00f6, che lo affianc\u00f2 in testa alla classifica e super\u00f2 grazie alla migliore differenza reti. Nel 2013 torn\u00f2 alla vittoria del campionato, conquistando il terzo titolo nel giro di quattro anni.\nNel mese di dicembre 2013 il club si associ\u00f2 alla squadra maschile della citt\u00e0, il \"Fotboll Club Roseng\u00e5rd\", cambiando per la nuova stagione 2014 la sua denominazione ufficiale, assumendo quella della squadra del quartiere di Malm\u00f6. Nel 2014 con la nuova denominazione difese con successo il titolo conquistando l'anno precedente, vincendo 18 partite su 20 e distanziando il KIF \u00d6rebro, secondo classificato, di dodici punti, e con il suo centravanti Anja Mittag capocannoniere del torneo con 21 reti realizzate. Nel 2015 il Roseng\u00e5rd vinse il terzo titolo consecutivo, il secondo con la nuova denominazione, superando in classifica l'Eskilstuna United di un solo punto, grazie a una serie di quattro vittorie consecutive nelle ultima quattro giornate che gli ha consentito di scavalcare le avversarie. Nell'edizione 2015-2016 della Champions League si ferm\u00f2 nuovamente ai quarti di finale, venendo eliminato ancora una volta dalle tedesche dell'1. FFC Francoforte dopo i tiri di rigore. Nel 2016 dopo diciannove anni torn\u00f2 alla vittoria della Coppa di Svezia, battendo in finale il Link\u00f6ping, da cui aveva perso l'anno precedente.\nOrganico.\nRosa 2021.\nRosa, ruoli e numeri di maglia come da sito Federcalcio svedese, aggiornati al 28 novembre 2021\nRosa 2019.\nRosa, ruoli e numeri di maglia come da sito ufficiale aggiornati al 21 agosto 2019"}
{"id": "4702493", "revid": "79968", "url": "https://it.wikipedia.org/wiki?curid=4702493", "title": "Omicidio di Norma Cossetto", "text": ""}
{"id": "4702499", "revid": "2032913", "url": "https://it.wikipedia.org/wiki?curid=4702499", "title": "A Class", "text": "A Class \u00e8 il primo album discografico del gruppo musicale sudcoreano miss A, pubblicato nel 2011 dall'etichetta discografica JYP Entertainment insieme a LOEN Entertainment e KMP Holdings.\nIl disco.\nIl 30 aprile 2011, Park Jin-young annunci\u00f2 di essere atterrato a Los Angeles per delle registrazioni in studio, e il giorno dopo che stava lavorando su una nuova canzone per le miss A. Successivamente, diffuse un preview di 15 secondi di \"Good-bye Baby\", che avrebbe fatto da traino all'album. L'uscita di \"A Class\", prevista a maggio, fu posticipata al 18 luglio 2011.\nI brani originali, non inclusi nei precedenti EP, sono cinque: \"From One to Ten\" \u00e8 una ballad ritmata; \"Good-bye Baby\" esprime la freddezza di una donna verso l'uomo che l'ha lasciata, mentre \"Help Me\" il desiderio di superare una rottura. \"Mr. Johnny\" combina una melodia disco/funky con la musica elettronica. \"Love Alone\" fu creata appositamente per lo spettacolo sul ghiaccio di Kim Yu-na: il gruppo interpret\u00f2 la canzone durante lo show, mentre Yu-na e altre pattinatrici si esibivano, e il brano usc\u00ec come singolo il 2 maggio 2011.\nLe promozioni con \"Good-bye Baby\" iniziarono il 21 luglio 2011 nei programmi \"M! Countdown\", \"Music Bank\", \"Show! Music Core\" e \"Inkigayo\", e terminarono il 28 agosto."}
{"id": "4702503", "revid": "85053", "url": "https://it.wikipedia.org/wiki?curid=4702503", "title": "Max Manus", "text": "La resistenza.\nManus combatt\u00e9 nell'esercito norvegese durante l'invasione tedesca della Norvegia della seconda guerra mondiale, fugg\u00ec in Inghilterra dopo la sconfitta ed entr\u00f2 a far parte col grado di l\u00f8ytnant (tenente) delle forze armate norvegesi in esilio, nella Kompani Linge, o \"1st independent company (Norway)\" (Prima compagnia indipendente norvegese); terminato l'addestramento venne paracadutato di nuovo in Norvegia dove insieme a Gunnar \"Kjakan\" S\u00f8nsteby, detto anche \"N.24\" form\u00f2 il cosiddetto \"gruppo di Oslo\" (\"Oslogjengen\", letteralmente \"gang di Oslo\"), detto anche \"Distaccamento di Oslo della Kompani Linge\" e guidato da Manus e S\u00f8nsteby, che fu attivo dal marzo 1944 al maggio 1945 con una serie di eclatanti sabotaggi ai danni delle truppe occupanti; le operazioni del gruppo, formato da dieci persone in tutto, vennero dirette anche verso le strutture amministrative che avrebbero dovuto gestire nel maggio 1944 la chiamata delle classi 1921, 1922 e 1923 al \"dovere lavorativo nazionale\", ed in precedenza a fronte di un tentativo di chiamata alle armi di 75.000 norvegesi da inviare sul fronte russo . Il gruppo decise di opporsi, distruggendo i macchinari per la catalogazione e l'ordinamento delle schede il 18 maggio 1944 ed il 17 giugno 1944, e devastando l'ufficio anagrafe al Akersgaten 55 di Oslo. Nel 2008 venne girato un film, Max Manus, dedicato alle imprese della \"Oslogjengen\".\nAltra iniziativa fu il tentativo di assassinare Heinrich Himmler e Joseph Goebbels durante una loro visita ad Oslo; per l'efficacia del suo lavoro divenne molto ricercato dalla Gestapo tedesca. Durante un corso di addestramento nel Regno Unito acquis\u00ec le capacit\u00e0 di incursore subacqueo e le mise a frutto in due attentati nel porto di Oslo che portarono all'affondamento di due navi tedesche cariche di armi e truppe, una delle quali, la SS \"Donau\" era anche utilizzata per la deportazione degli ebrei in Germania. All'atto della resa tedesca lui e la \"Oslogjenge\" divennero la forza di protezione del principe Olav V di Norvegia, quando questi rientr\u00f2 ad Oslo.\nIl dopoguerra.\nManus credeva nella pacificazione nazionale e dopo la guerra avvi\u00f2 un'attivit\u00e0 imprenditoriale, la \"Clausen og Manus\" nell'autunno 1945, e tra le attivit\u00e0 iniziali vi fu l'importazione di macchine dagli Stati Uniti; in questa iniziativa assunse anche norvegesi che durante la guerra si erano schierati con i tedeschi, dopo aver discusso approfonditamente con queste persone; tra essi Walter Fyrst, regista norvegese che gir\u00f2 dei film di propaganda filotedeschi durante il conflitto Manus era animato da spirito di riconciliazione, oltre che da stima professionale. Nel 1952, l'azienda si scisse nella Sophus Clausen AS e nella Max Manus AS, che divenne distributore dei marchi Olivetti e Philips di macchine da ufficio. L'azienda esiste a tutto il 2016."}
{"id": "4702504", "revid": "124860976", "url": "https://it.wikipedia.org/wiki?curid=4702504", "title": "Rank Organisation", "text": "La Rank Organisation \u00e8 stata una societ\u00e0 inglese nel campo dell'intrattenimento fondata da J. Arthur Rank nel 1937. Essa divenne presto una delle maggiori e pi\u00f9 verticalmente integrate societ\u00e0 di produzione e diffusione cinematografica in Gran Bretagna, proprietaria di attivit\u00e0 di produzione, distribuzione e proiezione. Essa si diversific\u00f2 anche nella produzione di apparecchi radioricevitori, televisivi e di macchine fotocopiatrici (quest'ultima come azionista della Rank Xerox). Il nome della societ\u00e0 dur\u00f2 fino al 1996, allorch\u00e9 nome ed alcune altre attivit\u00e0 furono acquisite dalla compagnia di gestione del gioco \"The Rank Group\". L'emblema della societ\u00e0, un uomo stilizzato che suona un gong, usato per la prima volta nel 1935 dalla controllata \"General Film Distributors\", esposto con i titoli di apertura dei film da lei prodotti, \u00e8 divenuto un'icona.\nStoria.\nOrigini.\nJ. Arthur Rank era gi\u00e0 un ricco industriale, grazie all'attivit\u00e0 molitoria della paterna Joseph Rank Ltd., allorch\u00e9 diede inizio ad un'attivit\u00e0 insolita: la produzione di film di soggetto religioso in conformit\u00e0 alla sua fede metodista. Da queste modeste origini emerse, nel 1937, la compagnia britannica di produzione cinematografica Rank.\nCrescita.\nLa societ\u00e0 crebbe rapidamente, grazie anche ad ampie acquisizioni. Sviluppi significativi furono:\nPer la fine degli anni 1940 J Arthur Rank (attraverso la Rank Organisation), possedeva:\nLa produzione di film negli anni 1940.\nUna libera collettivit\u00e0 di produttori cinematografici fu riunita sotto le insegne dell'Independent Producers Ltd. (controllata dalla Rank), che utilizz\u00f2 alcuni dei maggiori registi britannici quali Michael Powell ed Emeric Pressburger (\"Narciso nero\", \"Scarpette rosse\", \"So dove vado\"), David Lean (\"Breve incontro\", \"Grandi speranze\"), Frank Launder e Sidney Gilliat (\"Agente nemico\", \"The Happiest Days of Your Life\"), Ken Annakin (\"Holiday Camp\") e Muriel Box (\"Settimo velo\").\nLa \"The Company of Youth\", scuola di recitazione della Rank, spesso chiamata \"The Charm School\", venne fondata nel 1945. Essa rese possibili diverse carriere fra le quali quelle di: Donald Sinden, Dirk Bogarde, Diana Dors e Christopher Lee. Sebbene non fosse un'allieva della scuola, Petula Clark fu per un certo tempo sotto contratto con la Rank, recitando in un certo numero di film girati nei suoi \"studios\", fra i quali: \"London Town\" (1946), uno dei pi\u00f9 costosi fiaschi cinematografici nella storia del cinema britannico. Anche l'attore canadese Philip Gilbert ebbe un contratto con la Rank.\nCrisi e diversificazione.\nNonostante avesse prodotto eccellenti film, la Rank entr\u00f2 in crisi nel 1949, avendo accumulato fino ad allora debiti per 16 milioni di sterline ed avendo riportato nel conto economico di quell'anno una perdita di 3 milioni e mezzo.\nL'amministratore delegato John Davis ridusse il personale ed il \"buget\" e concentr\u00f2 la produzione cinematografica a Pinewood. Altri stabilimenti di produzione (Islington) furono chiusi, la Lime Grove Studios venduta e la Denham affittata.\nLa Rank Organisation chiuse l'Independent Producers Ltd. Le politiche di Davis portarono alla cessione di molte risorse dell'azienda, in particolare il regista David Lean, ritenuto responsabile di molti film finanziariamente criticabili, anche se di successo, dovette cercarsi un'altra sistemazione.\nNel 1949 vennero acquisiti gli stabilimenti di produzione della Bush Radio e la Rank inizi\u00f2 cos\u00ec la diversificazione delle proprie attivit\u00e0. All'inizio degli anni sessanta la Rank acquist\u00f2 la Murphy Radio, azienda inglese che produceva apparecchi radioricevitori e televisori, formando cos\u00ec il \"Rank Bush Murphy Group\" (che alla fine venne venduto alla Great Universal Stores nel 1978).\nNel 1956 Rank inizi\u00f2 la collaborazione, anche in forma societaria, con la Haloid Corporation, formando la Rank Xerox.\nRank fu anche un importante azionista del consorzio che divenne Southern Television, la prima rete di diffusione di programmi televisivi nell'Inghilterra del sud, la ITV.\nAlla fine degli anni cinquanta la Rank fond\u00f2 la \"Rank Records Ltd.\" (marchio depositato \"Top Rank\") e la \"Jaro Records\", la controllata che produceva musica Jazz (Nel 1961 per\u00f2 la \"Rank Records Ltd.\" fu ceduta alla EMI).\nLa \"Rank Audio Visual\" fu creata nel 1960, mettendo insieme le acquisizioni della Rank nei sistemi multimediali, compresa la Bell &amp; Howell (acquisita con la Gaumont British nel 1941), la Andrew Smith Harkness Ltd (1952) e la Wharfedale Ltd (1958). Successivamente furono acquisite la Strand Electric Holdings (1968) e la H.J. Leak &amp; Co. (1969). Nella seconda met\u00e0 degli anni settanta la Rank Audio Visual cre\u00f2 un centro di musica stereo e TV insieme alla giapponese Nec Corporation. La produzione \"classica\" della Rank TV procedette dalla met\u00e0 alla fine degli anni\u00a0settanta, alcuni modelli intermedi comparvero poi sul mercato, seguiti dalla produzione TV \"moderna\" agl'inizi degli anni ottanta. Il marchio NEC comparve, nei paesi che usavano il sistema PAL e la tensione di rete 220/240 volt, solo verso la met\u00e0 degli anni\u00a0'80.\nJ. Arthur Rank lasci\u00f2 il suo incarico di Amministratore Delegato della Rank Organisation nel 1952, mantenendo per\u00f2 la carica di Presidente fino al 1962.\nIl coinvolgimento nel declino dell'industria cinematografica.\nDagli anni 1950 furono prodotti meno film di avventura e furono stipulati accordi commerciali orientati alla produzione per il mercato della famiglie. Questo comprendeva commedie popolari come quelle di Norman Wisdom, le serie televisive \"Doctor\" e poi \"Carry On\". Comunque anche in questo periodo furono prodotti film di successo come \"Scuola di spie\", \"Zaffiro nero\" e \"Victim\", nonch\u00e9 un gruppo di film di eventi prestigiosi quali quelli sull'incoronazione della Regina Elisabetta II o quelli su spettacoli del \"Royal Ballet\".\nNel corso degli anni cinquanta il fotografo inglese Cornel Lucas cre\u00f2 il \"Pool Studio\" presso i Pinewood Studios, ove fotograf\u00f2 numerose stelle cinematografiche di quel periodo, come Marlene Dietrich e David Niven.\nDal 1959 al 1969 la societ\u00e0 produsse pi\u00f9 di 500 cortometraggi settimanali in una serie intitolata \"Look At Life\", ogni film della quale illustrava un aspetto della vita inglese.\nDal 1971 al 1976 la Rank invest\u00ec circa 1.5 milioni di sterline l'anno in produzioni cinematografiche. Nel 1977 Anthony Williams divenne capo della produzione e produsse un numero di film per un valore di 10 milioni di sterline, ma pochi di questi ebbero un buon ritorno d'incassi, con una perdita complessiva di 1.5 milioni di sterline. Nel 1980 la Rank si ritir\u00f2 dalla produzione cinematografica. Negli anni successivi la societ\u00e0 registr\u00f2 profitti prima delle tasse di 102 milioni di sterline.\nNel 1995 il \"Rank Group\" acquist\u00f2 le rimanenti quote della Rank Organisation."}
{"id": "4702507", "revid": "729019", "url": "https://it.wikipedia.org/wiki?curid=4702507", "title": "Epibulus", "text": "Epibulus \u00e8 un genere di pesci di acqua salata appartenenti alla famiglia Labridae provenienti dall'oceano Indiano e dall'oceano Pacifico.\nDescrizione.\nI pesci appartenenti a questo genere si riconoscono a causa della bocca che si pu\u00f2 allungare a formare un tubo, di solito tenuta ripiegata.\nLa specie di dimensioni maggiori \u00e8 \"E. insidiator\", che raggiunge i 54\u00a0cm.\nTassonomia.\nIn questo genere sono riconosciute soltanto due specie:"}
{"id": "4702508", "revid": "1573940", "url": "https://it.wikipedia.org/wiki?curid=4702508", "title": "Epibulus insidiator", "text": "Epibulus insidiator () \u00e8 un pesce d'acqua salata appartenente alla famiglia Labridae.\nDistribuzione e habitat.\nProviene dalle barriere coralline dell'oceano Indiano, del Pacifico e del Mar Rosso a profondit\u00e0 di circa 40 m. Si trova in particolare dalle isole Seychelles, Riunione ed anche sulle coste della Somalia.\nDescrizione.\nPresenta un corpo alto e compresso lateralmente, con la testa decisamente tozza. Una caratteristica particolare tipica di questa specie \u00e8 la bocca che si pu\u00f2 estendere a formare un tubo per catturare le prede, ma che per la maggior parte del tempo rimane piegata sotto la testa. La lunghezza massima registrata per questa specie \u00e8 di 54 cm.\nLa livrea varia moltissimo: i giovani sono marroni con sottili strisce bianche, ma crescendo diventano quasi completamente gialli. Nell'ultima fase il corpo \u00e8 nero, la testa bianca con l'occhio attraversato da una linea nera sottile, diagonale, dai bordi irregolari ed il dorso giallo ed arancione. Questa colorazione \u00e8 tipica solo dei maschi adulti. \nLe pinne sono abbastanza ampie e allungate; la pinna caudale presenta i raggi esterni pi\u00f9 lunghi di quelli interni. Le pinne pettorali sono nere sul bordo ed arancioni alla base.\nBiologia.\nComportamento.\n\u00c8 una specie solitaria.\nAlimentazione.\nSi nutre di pesci pi\u00f9 piccoli e crostacei (Galatheidae, granchi).\nRiproduzione.\n\u00c8 oviparo e la fecondazione \u00e8 esterna. \u00c8 ermafrodita, e gli esemplari pi\u00f9 grossi sono maschi, che sono molto territoriali. Le uova sono sferiche.\nPesca.\nViene a volte pescato per essere mangiato ed a volte lo si trova nei mercati del pesce asiatici, per\u00f2 sono stati segnalati casi di avvelenamento da ciguatera.\nAcquariofilia.\nNon \u00e8 spesso presente negli acquari, probabilmente a causa delle grandi dimensioni."}
{"id": "4702517", "revid": "599013", "url": "https://it.wikipedia.org/wiki?curid=4702517", "title": "Bob Hoffman", "text": ""}
{"id": "4702518", "revid": "690118", "url": "https://it.wikipedia.org/wiki?curid=4702518", "title": "60\u00ba Reggimento fanteria", "text": ""}
{"id": "4702520", "revid": "768068", "url": "https://it.wikipedia.org/wiki?curid=4702520", "title": "Thou (grammatica inglese)", "text": "La parola thou (pronuncia ) \u00e8 un pronome di seconda persona singolare della lingua inglese. Oggi \u00e8 considerato arcaico, essendo stato sostituito in quasi tutti i contesti da \"you\", ma \u00e8 ancora utilizzato in alcune parti del nord dell'Inghilterra e in Scozia. \"Thou\" \u00e8 la forma del caso nominativo; come complemento \u00e8 sostituito da \"thee\", l'aggettivo possessivo \u00e8 \"thy\" mentre il pronome possessivo \u00e8 \"thine\". Quando \"thou\" \u00e8 il soggetto grammaticale di un verbo finito nel modo indicativo presente, la forma verbale termina in \"-t\"; il pi\u00f9 delle volte per\u00f2 termina con la desinenza \"-est\" o \" -'st\" (ad esempio \"thou goest, thou dost, thou talk'st\"), ma in alcuni casi ha una coniugazione irregolare (ad esempio \"thou art\" e \"thou hast\", indicativo presente dei verbi essere e avere). Nel medio inglese \"thou\" era talvolta abbreviato graficamente utilizzando la lettera thorn (\u00fe) sormontata da una piccola \"u\".\nOriginariamente \"thou\" era semplicemente la controparte singolare del pronome ye, seconda persona plurale, derivato da un'antica radice indoeuropea. A seguito di un processo evolutivo comune ad altre lingue indoeuropee, \"thou\" \u00e8 stato poi utilizzato per esprimere l'intimit\u00e0, la familiarit\u00e0 e anche la mancanza di rispetto, mentre un altro pronome, \"you\", forma complemento di \"ye\", \u00e8 stato utilizzato per circostanze formali. Nel diciassettesimo secolo \"thou\" cadde in disuso nella lingua standard, ma persistette, a volte in forma modificata, in vari dialetti regionali di Inghilterra e Scozia, nonch\u00e9 nella lingua di alcuni gruppi religiosi come la Societ\u00e0 degli Amici. Nelle prime traduzioni in inglese della Bibbia, cos\u00ec come quelle del Corano, era usato \"thou\" e non \"you\" come seconda persona singolare, con il doppio scopo di mantenere \"thou\" in uso e anche di impregnare la traduzione con un'aria di solennit\u00e0 religiosa, antitetica rispetto al suo antico senso di familiarit\u00e0 o di mancanza di rispetto. Il fatto che nelle prime traduzioni della Bibbia si sia usato la forma familiare della seconda persona non significa \"mancanza di rispetto\", e non \u00e8 inusuale. La forma familiare \u00e8 utilizzata in molte lingue quando si parla a Dio, come francese, tedesco, spagnolo, italiano, russo. L'uso del pronome era molto comune anche in poesia (William Shakespeare, Christopher Marlowe).\nNella lingua inglese moderna \"thou\" continua ad essere usato solo in contesti religiosi formali, nella letteratura che cerca di riprodurre la lingua arcaica e in certe frasi fisse come \"pi\u00f9 santo di te\", tradotto con \"holier than thou\" o anche con \"fare thee well\". Per questo motivo molti associano il pronome con solennit\u00e0 o formalit\u00e0. Molti dialetti hanno compensato la mancanza di distinzione tra singolare e plurale causato dalla scomparsa di \"thou\" e \"ye\", attraverso la creazione di nuovi pronomi plurali o costruzioni pronominali, come \"you all\", \"y'all\", \"yinz\", \"youse\", \"you ens\", \"you mob\", \"you lot\", \"your lot\" e \"you guys\". Questi termini dialettali variano a livello regionale e di solito sono limitati al linguaggio colloquiale.\nEtimologia.\n\"Thou\" proviene dalla parola dell'inglese antico \u00fe\u016b, e, secondo una teoria di Jacob Grimm, dal proto-indoeuropeo \"tu\". \"Thou\" \u00e8 quindi affine con l'islandese e il norreno \u00fe\u00fa, il tedesco e scandinavo continentale du, il latino tu e il greco \u03c3\u03cd. Una forma affine di questo pronome esiste in quasi ogni altra lingua indo-europea. Anche la seconda persona singolare in alcune lingue uraliche come il finlandese e l'ungherese \u00e8 simile.\nStoria.\nIn inglese antico, \"thou\" era governato da una regola semplice: \"thou\" indicava una sola persona, \"you\" pi\u00f9 di uno. Dopo la conquista normanna, che segna l'inizio dell'influenza della lingua francese che ha caratterizzato l'inglese medio, \"thou\" \u00e8 stato gradualmente sostituito dal \"ye\" plurale come la forma di indirizzo per una persona superiore e pi\u00f9 tardi per un pari. Per lungo tempo, tuttavia, \"thou\" rimase la forma pi\u00f9 comune da usare con una persona inferiore.\nLa pratica di abbinare forme singolare e plurale con connotazioni formali e informali (ci\u00f2 che in italiano \u00e8 detto \"dare del tu\" e \"dare del lei\") \u00e8 in gran parte dovuto all'influenza del francese. Questa distinzione \u00e8 iniziata con la pratica di chiamare i re e la nobilt\u00e0 al plurale. Alla fine, questo \u00e8 stato generalizzato, come in francese, per riferirsi a qualsiasi persona superiore dal punto di vista sociale, pratica ritenuta pi\u00f9 educata. In francese, per esempio, \"tu\" \u00e8 considerato sia intimo che condiscendente, mentre la forma plurale \"vous\" \u00e8 riservato e formale.\nNel diciottesimo secolo Samuel Johnson, in un trattato di grammatica della lingua inglese, ha scritto: \"Nel linguaggio della cerimoniale la seconda persona plurale \u00e8 utilizzata per la seconda persona singolare\", il che implica che la seconda persona singolare era ancora utilizzata nel linguaggio di tutti i giorni. Al contrario, il \"Merriam Webster Dictionary of English Use\" dice che per la maggior parte dei fruitori dell'inglese parlato nel sud, \"thou\" era uscito dall'uso quotidiano, anche nel discorso familiare, a partire dal 1650. Il \"thou\" \u00e8 persistito in un certo numero di contesti religiosi, letterari e regionali, e quelle sacche di uso continuato del pronome tendevano a minare l'obsolescenza della distinzione formale-informale. \nThou e Shakespeare.\nUna notevole conseguenza del declino in uso della seconda persona singolare \"thou\" e dei suoi derivati rappresenta l'offuscamento di alcuni elementi socio-culturali dei primi testi inglesi moderni, come ad esempio molte interazioni dei personaggi in opere di William Shakespeare.\nCome per i suoi contemporanei, William Shakespeare usa \"thou\" sia nell'intimo, secondo lo stile francese, sia per sottolineare le differenze di rango, anche se lui non \u00e8 affatto coerente con la parola; infatti amici e amanti a volte chiamano l'un l'altro \"ye\" o \"you\" tutte le volte che si potrebbero chiamare l'un l'altro \"thou\", a volte in modi che possono essere analizzati per significato, ma spesso, apparentemente, a caso.\nAd esempio, nel seguente passo di \"Enrico IV\", Falstaff utilizza entrambe le forme con Henry. Inizialmente con \"you\" in confusione a un suo risveglio, per poi passare quindi ad un ambiente confortevole e intimo usando \"thou\".\nIn \"Amleto\", Shakespeare invece usa pronomi persona discordanti per esprimere la distanza di Amleto verso sua madre."}
{"id": "4702522", "revid": "61051", "url": "https://it.wikipedia.org/wiki?curid=4702522", "title": "Luisa Rold\u00e1n", "text": "Biografia.\nLuisa era figlia del celebre scultore sivigliano Pedro Rold\u00e1n e di Teresa de Jes\u00fas Ortega y Villavicencio. Adolescente, entr\u00f2 nella bottega paterna, dove apprese le basi del mestiere. Al termine del periodo di formazione, spos\u00f2 contro il volere paterno lo scultore Lu\u00eds Antonio de los Arcos (1671).\nDopo aver realizzato i primi lavori nella citt\u00e0 natale, si rec\u00f2 a Cadice, rimanendovi per due anni. Per la cattedrale di questa citt\u00e0, la scultrice scolp\u00ec attorno al 1686 le statue lignee policrome di \"San Servando\" e \"San Germano\", due delle sue opere pi\u00f9 conosciute. Nel 1689 si rec\u00f2 a Madrid in cerca di miglior fortuna economica. Grazie alla protezione di don Crist\u00f3bal de Onta\u00f1on, ottenne di essere presentata alla corte di re Carlo II. Il sovrano vide alcune delle opere che la Rold\u00e1n aveva portato con s\u00e9 e manifest\u00f2 un vivo entusiasmo, commissionandole un \"San Michele\" per l'Escorial. Pienamente soddisfatto del risultato, la nomin\u00f2 \"scultrice di Camera\" nel 1692, assicurandole il modesto stipendio di cento ducati ma anche la definitiva affermazione artistica."}
{"id": "4702525", "revid": "767487", "url": "https://it.wikipedia.org/wiki?curid=4702525", "title": "Wamy\u014d ruijush\u014d", "text": "Il \u00e8 un dizionario giapponese del 938 di Caratteri cinesi. Lo scolaro del periodo Heian ne inizi\u00f2 la stesura il 934, su richiesta della figlia dell'imperatore Daigo. \"Wamy\u014d ruijush\u014d\" \u00e8 abbreviato in \"Wamy\u014dsh\u014d\"; in tale forma c'\u00e8 una variazione ortografica di: \u548c\u540d\u985e\u805a\u6284 con per e \u502d\u540d\u985e\u805a\u9214 con per .\nRappresenta il pi\u00f9 vecchio dizionario giapponese ordinato per categorie semantiche. Questo antico sistema lessicografico di collazione si svilupp\u00f2 nei Dizionari cinesi come l\"'Erya\", lo \"Xiao Erya\", e lo \"Shiming\". Il \"Wamy\u014dsh\u014d\" ordina i \"kanji\", inizialmente sostantivi, in un capitolo principale(\"bu\" ) diviso in subcaptoli (\"rui\" ). Per istanza, i capitoli \"tenchi\" (\u5929\u5730 \"Paradiso e terra\") includono otto categorie semantiche come \"seishuku\" (\u661f\u5bbf \"stelle e costellazioni\"), \"un'u\" (\u96f2\u96e8 \"nuvole e pioggia\"), e \"f\u016bsetsu\" (\u98a8\u96ea \"vento e neve\").\nOgni lemma del dizionario fornisce il carattere cinese, le fonti, pronuncia cinese, definizioni e letture giapponesi (nel sistema Man'y\u014dgana che rappresenta le sillabe con altri kanji. Cita oltre 290 fonti, sia cinesi (come lo Shuowen Jiezi) che giapponesi (come il Man'y\u014dsh\u016b).\nIl \"Wamy\u014d ruijush\u014d\" sopravvive in un'edizione da 10 volumi(\u5341\u5dfb\u672c)e una da 20(\u4e8c\u5341\u5dfb\u672c). La pi\u00f9 grande fu scritta nel 1617 con commenti di Nawa D\u014den (\u90a3\u6ce2\u9053\u5186, 1595-1648) e si us\u00f2 nel Periodo Edo fino al 1883 con l'edizione a dieci volumi detta \"Sench\u016b Wamy\u014d ruijush\u014d\" (\u7b8b\u6ce8\u502d\u540d\u985e\u805a\u6284). Essa aveva 24 capitoli divisi in un totale di 128 subcapitoli, mentre quella da venti ne aveva rispettivamente 32 e 249. Questa tabella illustra quali capitoli sono categorizzati nell'edizione da 10 volumi.\nIl \"Wamy\u014d ruijush\u014d\" in generale fu un antenato delle enciclopedie giapponesi. Al giorno d'oggi, procura a linguisti e storici un registro della lingua giapponese di 1000 anni fa."}
{"id": "4702528", "revid": "287204", "url": "https://it.wikipedia.org/wiki?curid=4702528", "title": "Jodai Tokushu Kanazukai", "text": ""}
{"id": "4702536", "revid": "543975", "url": "https://it.wikipedia.org/wiki?curid=4702536", "title": "Curzio Troiano Nav\u00f2", "text": "Editore attivo a Venezia, pubblic\u00f2 nel 1540 le \"Rime\" di Francesco Berni."}
{"id": "4702539", "revid": "41824", "url": "https://it.wikipedia.org/wiki?curid=4702539", "title": "Accordi di sesta eccedente", "text": ""}
{"id": "4702543", "revid": "1305772", "url": "https://it.wikipedia.org/wiki?curid=4702543", "title": "Gianni Serra", "text": "Biografia.\nGianni Serra studia filosofia alla Governativa di Milano e durante alcuni anni si dedica alla pittura, esercitandosi nello studio di suo cugino, il pittore Ernesto Treccani, insieme a due altri giovani allievi, Ruggero Savinio e Lorenzo Tornabuoni. Insieme vanno a Parigi dove Gianni Serra si avvicina al cinema, su sollecitazione del pittore Friedensreich Hundertwasser e di Georges Franju, regista, giornalista, animatore di cineclub e cofondatore della Cin\u00e9math\u00e8que Fran\u00e7aise. Hundertwasser, agli inizi della sua carriera artistica, voleva che Serra filmasse dal cielo la terra, per raccogliere immagini simili a quelle da lui dipinte. Georges Franju a sua volta lo spinse a realizzare dei film.\nNemmeno trentenne, negli anni '50 Gianni Serra inizia a collaborare con la Rai, a Milano, occupandosi di regie di programmi di vario tipo, tra i quali \"La fiera dei sogni\" di Mike Bongiorno, \"Campanile sera\" e \"La Domenica Sportiva\" con Enzo Tortora. Parallelamente o subito dopo inizia a collaborare con \"RT Rotocalco Televisivo\" di Enzo Biagi e TV7, realizzando numerose inchieste, come \"I ragazzi di Arese\", ispirato da un reportage di Anna Maria Ortese, per l'ultimo numero di RT del 1968.\nNel 1979 diresse \"La ragazza di via Millelire\", un duro ritratto di una ragazza tredicenne della periferia torinese che si prostituisce e si droga; il film, presentato al Festival di Venezia, suscit\u00f2 forti polemiche per la cruda realt\u00e0 rappresentata e la presenza di numerose bestemmie.\nIl suo lungometraggio \"Una lepre con la faccia di bambina\" (1988), tratto dall'omonimo romanzo di Laura Conti sul disastro di Seveso, fu trasmesso come miniserie televisiva sulla Rai, e fu oggetto di un'interrogazione parlamentare di Roberto Formigoni perch\u00e9 avrebbe diffamato la comunit\u00e0 di Seveso.\nGianni Serra viveva a Roma con la moglie Gioia Benelli; \u00e8 morto il 3 settembre 2020."}
{"id": "4702544", "revid": "438678", "url": "https://it.wikipedia.org/wiki?curid=4702544", "title": "Marco Fantuzzi da Bologna", "text": "Biografia.\nReligioso dei frati minori osservanti, fu discepolo di Bernardino da Siena, divenendo poi vicario generale del proprio ordine. \nCulto.\nFu beatificato da papa Pio IX nel 1868.\nIl suo elogio si legge nel Martirologio romano al 10 aprile:"}
{"id": "4702546", "revid": "767487", "url": "https://it.wikipedia.org/wiki?curid=4702546", "title": "Rayhana bint Zayd", "text": "Ray\u1e25\u0101na bint Zayd ibn \u02bfAmr () \u00e8 stata una donna ebrea appartenente alla trib\u00f9 dei Ban\u016b Quray\u1e93a di Yathrib. \nRay\u1e25\u0101na era originariamente appartenente alla trib\u00f9 dei Ban\u016b Na\u1e0d\u012br, sempre di Yathrib, ma l'aver sposato un uomo che faceva parte dei B. Quray\u1e93a, la port\u00f2 inevitabilmente a far parte di costoro. Dopo che i B. Quray\u1e93a furono sconfitti dai guerrieri di Maometto nella Battaglia del Fossato, Ray\u1e25\u0101na fu ridotta in schiavit\u00f9: sorte questa che tocc\u00f2 a tutte le donne della trib\u00f9 e agli impuberi, mentre la morte fu decretata per i maschi della trib\u00f9 ebraica. \nSecondo Ibn Ishaq, Maometto la prese come bottino di guerra e le offr\u00ec di affrancarla qualora l'avesse sposato e si fosse precedentemente convertita all'Islam, ma Ray\u1e25\u0101na rifiut\u00f2 sdegnosamente. &lt;br&gt;\nLa cosa sarebbe confermata dal fatto che, secondo vari cronisti, ella sarebbe morta schiava, pur essendo diventata la concubina del Profeta. \nIbn Sa'd scrive citando al-Waqidi che Ray\u1e25\u0101na sarebbe stata liberata e avrebbe poi sposato Maometto. Secondo al-\u1e24alab\u012b, Maometto l'avrebbe sposata legalmente, assegnandole precedentemente la necessaria dote (\"mahr\"). Si dice inoltre che Ray\u1e25\u0101na, dopo il matrimonio, rifiut\u00f2 di indossare l'hijab, provocando un contrasto tra lei e Maometto. La coppia poi si riconcili\u00f2.\nMor\u00ec ancor giovane, poco dopo il \"hajj d'Addio\" del Profeta e fu inumata nel Jannat al-Baq\u012b\u02bf (cosa che avvalorerebbe la sua conversione all'Islam). Ibn \u1e24ajar riporta una descrizione della casa che Maometto dette a Ray\u1e25\u0101na dopo il loro matrimonio (dalla \"Storia di Medina\" di Mu\u1e25ammad b. al-\u1e24ass\u0101m).\nIn un'altra versione, \u1e24\u0101fi\u1e93 b. Minda scrive che Maometto liber\u00f2 Ray\u1e25\u0101na e che ella tornasse tra la sua gente. Questa tradizione \u00e8 avvalorata dal grande studioso musulmano del XIX secolo, Shibli No'mani."}
{"id": "4702548", "revid": "287204", "url": "https://it.wikipedia.org/wiki?curid=4702548", "title": "Martin Cauteruccio", "text": ""}
{"id": "4702552", "revid": "1935652", "url": "https://it.wikipedia.org/wiki?curid=4702552", "title": "Secondo Bologna", "text": "Biografia.\nNacque a San Pietro del Gallo, frazione di Cuneo, il 9 agosto 1898.\nDopo aver frequentato le scuole elementari del suo paese e quelle di Caraglio, entr\u00f2 in seminario nel 1909 per terminare la quinta elementare, il ginnasio e il liceo. Chiamato alle armi nel 1915 come soldato e poi come sottotenente in Turchia, torn\u00f2 ai suoi studi solo nel 1920. Quattro anni dopo, il 24 giugno 1924 fu ordinato sacerdote. Dopo aver insegnato per qualche tempo in seminario, nel 1927 venne nominato viceparroco della nuova parrocchia del Sacro Cuore in Cuneo, divenendone parroco nel 1932, alla morte del fondatore Dalmazio Peano. L'8 gennaio 1940 venne nominato vescovo di Boiano-Campobasso. Ricevette la consacrazione episcopale il successivo 31 marzo per mano del vescovo di Cuneo Giacomo Rosso nella chiesa del Sacro Cuore, che ricorda ancora oggi l'avvenimento con una lapide nella navata centrale. A Campobasso arriv\u00f2 quando la guerra era gi\u00e0 scoppiata: per tutta la durata del conflitto rimase vicino alla gente. Quando nel 1943 le truppe tedesche occuparono la citt\u00e0 si premur\u00f2 di evitare stragi e distruzioni all'interno di essa. Il 10 ottobre 1943 disse, nell'omelia della messa mattutina, \"Signore, se per la salvezza di Campobasso serve una vittima prendi me e salva il mio popolo\". Mor\u00ec la sera stessa nella cappella del seminario in seguito allo scoppio di una granata d'artiglieria lanciata, probabilmente, dall'esercito canadese.\nGenealogia episcopale.\nLa genealogia episcopale \u00e8:"}
{"id": "4702553", "revid": "599013", "url": "https://it.wikipedia.org/wiki?curid=4702553", "title": "Filippo Belardini", "text": "Carriera.\nHa giocato in Serie B con la SPAL, collezionando 56 presenze e 13 reti; in seguito \u00e8 passato al Padova, con cui in due stagioni ha realizzato complessivamente 4 reti in 18 presenze, sempre nella serie cadetta.\nIn carriera ha collezionato complessivamente 74 presenze e 17 reti in Serie B."}
{"id": "4702554", "revid": "767487", "url": "https://it.wikipedia.org/wiki?curid=4702554", "title": "Tiny, Slim and Fat", "text": "Tiny, Slim and Fat \u00e8 un cortometraggio muto del 1917 prodotto dalla Essanay di Chicago. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di 100 metri - usc\u00ec nelle sale cinematografiche USA il 21 febbraio 1917. Nelle proiezioni, veniva programmato con il sistema dello split reel, accorpato in un'unica bobina con due altri cortometraggi prodotti dall'Essanay, il documentario \"British Columbia\" e il cartoon \"Canimated Nooz Pictorial, No. 25\"."}
{"id": "4702555", "revid": "599013", "url": "https://it.wikipedia.org/wiki?curid=4702555", "title": "Ray Lopes", "text": ""}
{"id": "4702556", "revid": "762947", "url": "https://it.wikipedia.org/wiki?curid=4702556", "title": "Felicity Lott", "text": "Biografia e percorso artistico.\nHa iniziato lo studio del pianoforte all'et\u00e0 di 5 anni. Ha anche suonato il violino e preso lezioni di canto a 12. La Lott \u00e8 un ex-alunna del Royal Holloway, Universit\u00e0 di Londra dove ha ottenuto una Bachelor of Arts in francese e latino nel 1969. Durante il suo anno in Francia, nell'ambito del corso di laurea 1967-68, ha preso lezioni di canto al Conservatorio di Grenoble. Si \u00e8 laureata presso la Royal Academy of Music vincendo il Premio principale.\nHa fatto il suo debutto nel 1975 come Pamina ne Il flauto magico all'English National Opera. Nel luglio 1976 \u00e8 apparsa come Young Lady 3/Young Girl 3/Victim 3 nella premi\u00e8re We Come to the River di Hans Werner Henze presso la Royal Opera House, Covent Garden di Londra.\nIn settembre dello stesso anno ha iniziato anche una lunga relazione con il Festival di Glyndebourne debuttando come The Countess in Capriccio (Strauss) portato in trasferta anche a Norwich, Oxford, Manchester, Bristol e Southampton, nel 1977 \u00e8 Anne in The Rake's Progress con la London Philharmonic Orchestra, Samuel Ramey e Rosalind Elias diretta da Bernard Haitink ed Elle ne La voce umana (opera), nel 1978 Pamina in Die Zauberfl\u00f6te e Fiordiligi in Cos\u00ec fan tutte diretta da Simon Rattle anche in trasferta a Nottingham e Birmingham, nel 1980 Octavian in Der Rosenkavalier, nel 1981 Helena in Sogno di una notte di mezza estate (opera) con Ileana Cotruba\u0219 e la Contessa Almaviva ne Le nozze di Figaro, nel 1983 Christine in Intermezzo di Richard Strauss, nel 1985 Arabella (opera), nel 1986 Donna Elvira in Don Giovanni (opera) con Carol Vaness, nel 1993 Hanna Glawari in Die lustige Witwe con John Aler e nel 2002 Lady Billows in Albert Herring di Benjamin Britten con Alfie Boe.\nNel 1977 \u00e8 Jenifer nella prima rappresentazione radiofonica nello Studio 104 dell'Office de Radiodiffusion-T\u00e9l\u00e9vision Fran\u00e7aise di Parigi del 1\u00b0 e 3\u00b0 atto di \"The Midsummer Marriage\" di Michael Tippett.\nPer la Scottish Opera nel 1978 \u00e8 Ma\u0159enka ne La sposa venduta a Glasgow ed Edimburgo e nel 1979 Euridice in Orfeo ed Euridice (Gluck) a Glasgow e Londra.\nAncora al Covent Garden nel 1980 \u00e8 Anne in The Rake's Progress, nel 1983 Blanche ne I dialoghi delle Carmelitane (opera) con R\u00e9gine Crespin, nel 1986 Helena in A Midsummer Night's Dream, nel 1987 The Marschallin in Der Rosenkavalier con Ann Murray e Barbara Bonney diretta da Haitink, nel 1989 Ellen Orford in Peter Grimes (Britten), nel 1990 Eva in Die Meistersinger von N\u00fcrnberg con Hermann Prey, nel 1991 la Contessa Almaviva ne Le nozze di Figaro, nel 1996 Donna Elvira in Don Giovanni e nel 1997 Hanna Glawari ne La vedova allegra (operetta).\nNel 1984 \u00e8 la contessa Rosina ne \"Le nozze di Figaro\" in \"Ah Tutti Contenti\" con Samuel Ramey e gli Academy of Saint Martin in the Fields diretta da Neville Marriner nella colonna sonora di Amadeus (film).\nLa Lott ha cantato le opere di Richard Strauss, tra cui vari lieder, i Four Last Songs ed i ruoli della Marescialla ne Il cavaliere della rosa e della Contessa di Capriccio. \u00c8 apparsa anche in operette, cantando il ruolo da protagonista ne La vedova allegra di Franz Leh\u00e1r a Glyndebourne, cos\u00ec come Rosalinde in Die Fledermaus ed i ruoli del titolo ne La Belle H\u00e9l\u00e8ne e ne La Grande-Duchesse de G\u00e9rolstein.\nLa Lott ha guadagnato una reputazione internazionale come cantante da concerto, collaborando con la maggior parte dei grandi direttori attualmente attivi. L'artista ha un amore speciale per le \"Melodie\" francesi, i \"Lied\" tedeschi ed il repertorio delle arie inglesi, in particolare delle arie di Britten. Il suo accompagnatore \u00e8 stato Graham Johnson con il quale ha tenuto un grande numero di recital insieme. Si \u00e8 esibita anche in recital in duetto con il mezzosoprano Murray, il baritono Thomas Allen e il mezzosoprano Angelika Kirchschlager. Inoltre ha cantato in una registrazione del Requiem di Mozart con la London Philharmonic Orchestra e Choir.\nFelicity Lott ha ricevuto numerose lauree honoris causa ed \u00e8 stata decorata con la Legion d'onore francese e con l'Ordine dell'Impero Britannico nel 1996. Ha cantato al matrimonio di Andrea, duca di York nel 1986.\nNel 1987 \u00e8 la contessa Madeleine nella prima rappresentazione nel Teatro della Pergola di Firenze di \"Capriccio\".\nAll'Opera di Chicago nel 1987 \u00e8 la Contessa Almaviva ne Le nozze di Figaro con Ramey e Frederica von Stade, nel 1994 la Contessa in Capriccio e nel 1996 Rosalinda in Die Fledermaus.\nAl Metropolitan Opera House di New York debutta nel 1990 come Princess von Werdenberg in Der Rosenkavalier con Anne Sofie von Otter e la Bonney diretta da Carlos Kleiber e nel 1991 \u00e8 la Contessa Almaviva ne Le nozze di Figaro con Ramey e la von Stade diretta da James Conlon.\nPer il Teatro alla Scala di Milano nel 1990 canta in Elia (oratorio) nella Basilica di San Simpliciano con Bernadette Manca di Nissa, nel 1992 \u00e8 Arabella nella prima rappresentazione diretta da Wolfgang Sawallisch e tiene un concerto con Ann Murray, nel 1995 e 2001 tiene un recital, nel 2003 canta in un concerto al Teatro degli Arcimboldi diretta da Charles Dutoit trasmessa da Retequattro e nel 2006 un concerto con la Murray.\nAl Grand Th\u00e9\u00e2tre di Ginevra tiene un recital negli anni 1990, 1995, 1999 e 2005 e nel 2002 un concerto con la Murray.\nAl Wiener Staatsoper debutta nel 1991 come Arabella, nel 1993 \u00e8 Die Gr\u00e4fin in Capriccio con Walter Berry e nel 1994 Die Feldmarschallin in Der Rosenkavalier con Kurt Moll, la von Otter e la Bonney diretta da Kleiber.\nNel Teatro La Fenice di Venezia ha tenuto un concerto con la Murray nel 1992.\nA Salisburgo nel 1992 \u00e8 La Contessa di Almaviva ne Le nozze di Figaro con i Wiener Philharmoniker, Sylvia McNair e Ferruccio Furlanetto diretta da Haitink e tiene un recital, nel 1994 tiene un concerto con la Murray e canta in un concerto diretta da Pierre Boulez e nel 2000 canta in un concerto.\nAlla San Francisco Opera nel 1993 \u00e8 The Marschallin in Der Rosenkavalier con la von Stade diretta da Charles Mackerras.\nAll'Op\u00e9ra National de Paris nel 1993 \u00e8 Der Gr\u00e4fin (La Comtesse) in Capriccio, nel 1998 Die Feldmarschallin ne Il cavaliere della rosa e nel 2012 La Duchesse de Crakentorp ne La figlia del reggimento con Natalie Dessay.\nNel 2003, Dame Felicity \u00e8 stata insignita del titolo di Bayerische Kammers\u00e4ngerin. \u00c8 Vicepresidente della British Youth Opera e del Coro Bach.\nNell'autunno del 2009 \u00e8 stata nominata Professore invitato della Royal Holloway, essendo gi\u00e0 stata nominata Honorary Fellow del Collegio.\nNel 2010 tiene un recital nel Gran Teatre del Liceu.\nIl 9 febbraio 2010, le \u00e8 stata conferita nella Wigmore Hall Medal da Sua Altezza Reale Edward, duca di Kent l'Ordine della Giarrettiera, in occasione del lancio del 110\u00ba anniversario della sala. La medaglia \u00e8 stata introdotta nel 2006 e viene assegnato ad importanti figure artistiche di livello internazionale nel riconoscimento del loro importante contributo alla Wigmore Hall. I due destinatari precedenti sono stati Matthias Goerne ed Andr\u00e1s Schiff.\nNel 2012 tiene un recital nel Th\u00e9\u00e2tre national de l'Op\u00e9ra-Comique e a Lilla.\nNel 2013 tiene un recital a Tours.\nNel 2019 debutta al Royal National Theatre di Londra nel suo primo musical, \"Follies\" con la colonna sonora di Stephen Sondheim ed il libretto di James Goldman. \n\u00c8 una patrona del Bampton Classical Opera e della British Voice Association.\n\u00c8 sposata con l'attore Gabriel Woolf, da cui ha avuto una figlia, Emily, nata nel 1984."}
{"id": "4702557", "revid": "52076", "url": "https://it.wikipedia.org/wiki?curid=4702557", "title": "Alandesi", "text": ""}
{"id": "4702561", "revid": "52076", "url": "https://it.wikipedia.org/wiki?curid=4702561", "title": "Anguillani", "text": ""}
{"id": "4702562", "revid": "52076", "url": "https://it.wikipedia.org/wiki?curid=4702562", "title": "Antiguo-barbudani", "text": ""}
{"id": "4702563", "revid": "52076", "url": "https://it.wikipedia.org/wiki?curid=4702563", "title": "Arubani", "text": ""}
{"id": "4702564", "revid": "117908513", "url": "https://it.wikipedia.org/wiki?curid=4702564", "title": "Sahaba non arabi", "text": "I Sahaba non arabi (ossia gli individui non arabi convertitisi all'Islam e contemporanei del profeta Maometto) furono i seguenti."}
{"id": "4702565", "revid": "11959", "url": "https://it.wikipedia.org/wiki?curid=4702565", "title": "Bilal ibn Ribah", "text": ""}
{"id": "4702567", "revid": "1543377", "url": "https://it.wikipedia.org/wiki?curid=4702567", "title": "Base navale di Yokosuka", "text": "La base navale di Yokosuka (\"United States Fleet Activities Yokosuka\") \u00e8 una base navale situata in Giappone nei pressi di Yokosuka, circa 65\u00a0km a sud di Tokyo. Occupa un'area di 2,3\u00a0km\u00b2 e dal 1960 \u00e8 gestita congiuntamente dalle Forze armate degli Stati Uniti e dalle Forze di autodifesa giapponesi.\nStoria.\nL'arsenale navale di Yokosuka (\"Yokosuka Kaigun Kosho\") fu costruito tra il 1866 e il 1871 sotto la direzione dell'architetto navale francese L\u00e9once Verny (1837\u20131908). Era uno dei quattro maggiori cantieri navali del Giappone e divent\u00f2 la base principale della Marina imperiale giapponese. Nel 1872 fu varata in questo cantiere la prima nave da guerra moderna del Giappone. Durante la seconda guerra mondiale nel cantiere di Yokosuka lavoravano 40.000 operai e vi furono costruite un centinaio di navi da guerra.\nIl 30 agosto 1945, in seguito alla resa del Giappone, le forze armate giapponesi furono sciolte e contingenti americani (principalmente del corpo dei Marines) occuparono le basi militari giapponesi e altri punti strategici. La base navale di Yokosuka pass\u00f2 sotto il comando delle forze armate degli Stati Uniti.\nCon l'inizio della guerra di Corea, il 25 giugno 1950, la base di Yokosuka divent\u00f2 molto importante. Gli Stati Uniti dedicarono la maggior parte delle loro forze in Estremo Oriente per la difesa della Corea del Sud. La base venne dotata di un grande cantiere per la riparazione delle navi (la \"Ship Repair Facility\") ed assunse un ruolo di primo piano per la manutenzione e riparazione delle unit\u00e0 della Settima flotta impegnate nella guerra di Corea, e in seguito anche nella guerra del Vietnam.\nIn dicembre 1952 il comando delle forze navali statunitensi in Estremo Oriente (\"Naval Forces Far East\") fu spostato da Tokyo a Yokosuka.\nIn gennaio 1960 venne firmato a Washington il \u00abTreaty of Mutual Cooperation and Security between the United States and Japan\u00bb, un trattato con il quale gli Stati Uniti si impegnavano a difendere il Giappone, che a sua volta autorizzava gli Stati Uniti a mantenere per un tempo indefinito basi navali e aeronautiche in Giappone. Da allora il comando della base \u00e8 affidato congiuntamente alle forze armate degli Stati Uniti e alle forze di autodifesa giapponesi.\nIn ottobre 1973 la portaerei , e il suo gruppo navale furono assegnate alla base di Yokosuka e diventarono il primo \"carrier task group\" ad essere stazionato permanentemente in un porto del Giappone. In agosto 1991 la USS \"Midway\" fu sostituita dalla . In agosto 1998 la prese il posto della \"Midway\" e in settembre 2008 la portaerei della classe Nimitz divent\u00f2 la prima portaerei statunitense a propulsione nucleare ad avere la base di supporto in Giappone.\nIn marzo 2011, in seguito al terremoto e maremoto del T\u014dhoku, la base di Yokosuka e altre basi statunitensi in Giappone hanno preso parte alla \"Operation Tomodachi\" (\"Operazione amicizia\"), per portare aiuto alla popolazione colpita dal fortissimo terremoto e tsunami."}
{"id": "4702570", "revid": "767487", "url": "https://it.wikipedia.org/wiki?curid=4702570", "title": "Licks", "text": "Licks \u00e8 un film statunitense del 2013, diretto da Jonathan Singer-Vine, \u00e8 stato presentato, nella selezione ufficiale al South by Southwest film festival (SXSW). Ha partecipato nel concorso lungometraggi al Milano Film Festival.\nTrama.\nD \u00e8 un ragazzo cresciuto in quartiere degradato come quello di Oakland, dove imperversano le bande criminali che hanno il controllo dei traffici di armi, sostanze stupefacenti e prostituzione. Dopo essere stato due anni in prigione, D si ritrova spaesato e prova a ricominciare a costruirsi una nuova vita."}
{"id": "4702572", "revid": "52076", "url": "https://it.wikipedia.org/wiki?curid=4702572", "title": "Barbadoregni", "text": ""}
{"id": "4702574", "revid": "729019", "url": "https://it.wikipedia.org/wiki?curid=4702574", "title": "Boeing XPBB Sea Ranger", "text": "Il Boeing XPBB Sea Ranger era un idrovolante da ricognizione antisommergibile a lungo raggio, sviluppato dall'azienda aeronautica statunitense Boeing negli anni quaranta per la United States Navy, e rimasto allo stadio di prototipo.\nStoria del progetto.\nBen prima che gli Stati Uniti d'America entrassero nella seconda guerra mondiale, l'US Navy avvi\u00f2 un programma di sviluppo relativo ad un idrovolante da ricognizione a lungo raggio e bombardamento, in grado di coprire la vasta distesa dell'Oceano Pacifico. Inoltre durante le prime fasi della guerra era chiaramente emerso che la Germania avrebbe compiuto ogni sforzo possibile per incrementare la sua flotta di sommergibili, nel tentativo di ostacolare, o bloccare, le importazioni di merci e materiale bellico in Gran Bretagna. Il nuovo velivolo avrebbe quindi assunto un ruolo essenziale nel mantenere le rotte commerciali con la Gran Bretagna libere da sommergibili e navi corsare nemiche. In risposta alla specifica presentarono progetti la Boeing, la Martin Company e la Consolidated Aircraft. La prima offr\u00ec il Model 344, che risult\u00f2 vincitore, ottenendo un contratto per la produzione di un prototipo \"XPBB-1\" e 57 velivoli di serie \"PBB-1\", assegnato il 29 giugno 1940. La denominazione data al modello, PBB, stava per Patrol Bomber Boeing, cio\u00e8 il primo aereo della categoria PB costruito dalla fabbrica Boeing per la Marina statunitense. In realt\u00e0 la ditta disponeva gi\u00e0 di un'importante esperienza nella costruzione di idrovolanti di grandi dimensioni, avendo realizzato per il trasporto passeggeri il Model 314 Clipper. Gli impennaggi di coda erano del tipo tradizionale. Per costruire il grande PBB, che utilizzava un'ala simile a quella del B-29, la Boeing inizi\u00f2 la realizzazione di una nuova fabbrica in riva al lago di Renton, nello stato di Washington, che era di propriet\u00e0 della Marina degli Stati Uniti. Tuttavia il prototipo fu costruito principalmente a Seattle, e fu trasferito a Renton solo per essere completato.\nTecnica.\nIl Boeing XPBB-1 era un idrovolante a scafo centrale destinato alla ricognizione a lungo raggio antisommergibile. Di costruzione interamente metallica lo scafo era dotato di forme aerodinamicamente pulite. La configurazione alare era monoplana, con ala alta a sbalzo.\nLa parte inferiore dello scafo era suddivisa in sette compartimenti stagni, e disponeva di breve ponte superiore dove si trovavano i posti a sedere per l'equipaggio, e la cabina di pilotaggio del velivolo. L'ala del PBB era realizzata con una serie di centine e longheroni alari che creavano una robusta struttura. La sezione centrale dell'ala ospitava le gondole motori e le stive bombe interne, cos\u00ec come serbatoi principali del carburante e dell'olio motore. I pannelli alari esterni contenevano i serbatoi di carburante ausiliari, tutti integrali. A due terzi della lunghezza dell'ala erano posizionati i galleggianti stabilizzatori fissi.\nIl velivolo era bimotore, con entrambi i propulsori posizionati in gondole sporgenti dal bordo d'entrata alare. I due motori impiegati erano radiali Wright R-3350-8 Duplex Cyclone a 18 cilindri a doppia stella, raffreddati ad aria. La potenza erogata da ciascun propulsore, che azionava un'elica tripala metallica \"Curtiss Electric\" a passo variabile in volo, era pari a 2\u00a0332\u00a0 CV (pari a circa 1\u00a0791\u00a0kW). \nPer disporre dell'autonomia necessaria per volare nelle lunghe missioni di pattugliamento il Model 344 era dotato di serbatoi del carburante che contenevano un totale di 9\u00a0545 U.S. Gal, circa 36\u00a0245 litri, di benzina. Il raggio d'azione con i normali serbatoi era pari a 6\u00a0830\u00a0km, mentre l'installazione di due serbatoi supplementari, uno da 1\u00a0710 US gallon, e uno da 1\u00a0565 US gallon, era autorizzata solo con il lancio da catapulta. Con tale disponibilit\u00e0 supplementare l'autonomia massima saliva a 17\u00a0700\u00a0km.\nL'armamento difensivo consisteva in cinque torrette blindate, equipaggiate con mitragliatrici Browning M2 calibro 12,7\u00a0mm (0.50\u00a0in). Le torrette difensive erano posizionate sul muso, sulla coda, sulla parte superiore della fusoliera, appena dietro al bordo di uscita dell'ala, e due, una per parte, sul lato esterno della fusoliera posteriore. Fatta eccezione per le due torrette laterali, le altre disponevano di due mitragliatrici ciascuna. L'armamento offensivo era costituito da un massimo di 9\u00a0000 kg (20\u00a0000\u00a0lb) di bombe trasportate nelle stive interne della sezione centrale dell'ala, o due siluri Mk.13 o Mk.15 appesi sotto la sezione centrale dell'ala.\nImpiego operativo.\nIl prototipo, designato XPBB-1, effettu\u00f2 il primo volo il 9 luglio 1942 dal lago di Washington. I primi collaudi operativi diedero esito positivo, e l'aereo fu ritenuto estremamente riuscito dai tecnici della ditta. Il programma di produzione venne annullato gi\u00e0 nel corso dell'anno, in quanto la produzione dei nuovi bombardieri Boeing B-29 Superfortress fu ritenuta prioritaria dalle autorit\u00e0 governative. La costruzione a Renton anche di un piccolo numero di PBB-1 avrebbe avuto un impatto negativo sul tasso di produzione del B-29. In pi\u00f9 la necessit\u00e0 di un idrovolante da ricognizione a lungo raggio era stata ridotta dalla possibilit\u00e0 di impiegare in tale ruolo aerei terrestri come il Consolidated PB4Y-2 Privateer. L'US Navy aveva infatti permesso all'US Army Air Force di impiegare tale fabbrica per la produzione di bombardieri B-29, ottenendo in cambio l'uso di un altro stabilimento nel Kansas. \nL'unico esemplare di XPBB-1 costruito venne comunque consegnato all'US Navy il 25 ottobre 1943, e fu trasferito a San Diego per essere utilizzato in programmi sperimentali fino al 1947, quando venne radiato dal servizio e immagazzinato per un breve periodo a Norfolk, Virginia. Nonostante alcune insistenze per avviare una piccola produzione in un altro stabilimento, l'aereo rimase l'unico esemplare costruito del tipo, e fu quindi soprannominato \"Lone Ranger\".\nIl previsto lancio da catapulta.\nNel marzo 1941 il Bureau of Aeronautics della Marina richiese alla Naval Aircraft Factory di costruire una catapulta in grado di lanciare un idrovolante PBB-1. La N.A.F. realizz\u00f2 il progetto della catapulta Mark VII che sarebbe stata in grado di lanciare un velivolo PBB-1, del peso di circa cinquanta tonnellate, ad una velocit\u00e0 di 130 miglia all'ora. Tale catapulta sarebbe stata installata su una lunga rotaia, in modo che l'idrovolante potesse essere sollevato su di essa con una grande gru o attraverso martinetti idraulici. Durante l'estate del 1942, mentre lo sviluppo della catapulta Mk.VII era ancora in corso, la Marina statunitense annull\u00f2 il progetto perch\u00e9 ormai considerava pi\u00f9 pratica l'assistenza al decollo mediante razzi JATO."}
{"id": "4702576", "revid": "52076", "url": "https://it.wikipedia.org/wiki?curid=4702576", "title": "Bermudiani", "text": ""}
{"id": "4702580", "revid": "52076", "url": "https://it.wikipedia.org/wiki?curid=4702580", "title": "Bhutanesi", "text": ""}
{"id": "4702582", "revid": "827882", "url": "https://it.wikipedia.org/wiki?curid=4702582", "title": "Madeleine Dawnay", "text": "Madeleine Dawnay \u00e8 un personaggio televisivo co-protagonista dello sceneggiato televisivo britannico del 1961 \"A for Andromeda\", dei remake dello stesso, del suo sequel \"The Andromeda Breakthrough\" (1962) e dei romanzi da essi tratti, scritti da Fred Hoyle e John Elliot.\nStoria.\nLa dottoressa Madeleine Dawnay \u00e8 un'illustre biologa di Edimburgo, chiamata dal professor Ernest Reinhart alla base missilistica di Thorness con il compito di interpretare i dati che il calcolatore fornisce all'\u00e9quipe del dottor John Fleming; questo infatti, dopo che, attraverso uno scambio di domande e risposte, ha completato le informazioni sulla tavola periodica passa dalla fisica alla biologia, chiedendo notizie sugli amminoacidi e quindi sull'origine della vita, e potere proseguire nella fornitura di informazioni si rende necessaria la competenza di una esperta del campo.\nLa biologa si mostra molto interessata al \"comportamento\" del calcolatore, offrendo a Fleming la propria volont\u00e0 di collaborare nella continuazione dello studio ma questi rifiuta, ponendo per la prima volta le proprie perplessit\u00e0 sui suoi \"fini\", e, pur rimanendo alla base di Thorness, decide di collocarsi momentaneamente al di fuori del progetto, continuando tuttavia ad esserne informato dall'ingegner Dennis Bridger. La dottoressa Dawnay nel frattempo ritiene che il calcolatore abbia fornito gli elementi per la creazione di una cellula vivente, ed, allo scopo, su sua richiesta viene autorizzata la costruzione di sintetizzatore di DNA per realizzarla ma, una volta che questa riesce a mantenersi in vita ed a svilupparsi, Fleming tenta di distruggerla, sollevando le ire di Madeleine, la quale chiede il suo allontanamento dal laboratorio.\nLa crescita dell'agglomerato di cellule si sviluppa nutrendosi per osmosi e Madeleine richiede il suo staff universitario per approfondire gli studi, tra i quali Christine Flemstad, un'esperta in microbiologia, accettando anche, su richiesta di Reinhart, il rientro di Fleming nell'\u00e9quipe. Questi tenta di scoprire il funzionamento dei terminali del calcolatore mettendosi tra di essi senza nessuna conseguenza mentre Christine sviene, venendo da quel momento \"affascinata\" dal calcolatore, fino a quando non viene indotta ad afferrarli morendo folgorata.\nLa morte di Christine, e conseguentemente l'acquisizione rapida di dati sugli esseri umani assimilate dal calcolatore, accelerano lo sviluppo dell'agglomerato di cellule studiate da Madeleine ma a quel punto le autorit\u00e0 militari, sia britanniche che americane, prendono possesso del calcolatore e del sintetizzatore, affidando, nonostante le proteste di Reinhart, la direzione del progetto al colonnello Geers, comandante della base, e, per la parte biologica al tenente colonnello medico Hunter e, pochi giorni dopo, il sintetizzatore consente la nascita di una creatura con le sembianze di Christine, battezzata da Madeleine \nAndromeda.\nLa dottoressa Dawnay, nonostante le obiezioni di Fleming, il quale vorrebbe eliminare la ragazza, seguita a dimostrarsi entusiasta del risultato, seguendo personalmente Andromeda nel suo percorso iniziale di conoscenza degli esseri umani, riconoscendo in lei un'intelligenza superiore, ma i militari progressivamente iniziano a tenerla lontana da lei, affidandone il controllo a Judy Adamson, un'agente servizio segreto, ed utilizzandola per progettare un missile che sar\u00e0 utilizzato per distruggere un oggetto non identificato in orbita intorno alla Terra.\nIl calcolatore, dopo che Andromeda \u00e8 rimasta ustionata alle mani, elabora un enzima che consente la rigenerazione in tempi rapidissimi delle cellule distrutte e Madeleine per la prima volta si scontra con le decisioni del Governo britannico sull'utilizzo commerciale del \"prodotto\", esternando i propri dubbi a Fleming, il quale la esorta a sorvegliare quanto sta accadendo, senza tuttavia fare trapelare quello che pensa, ma, una volta che Andromeda ed il calcolatore producono la formula dell'enzima, Madeleine, entrata in contatto con esso, ne resta intossicata, morendo pochi giorni dopo.\nAdattamenti e sequel.\nIl romanzo e lo sceneggiato televisivo britannico, dove Madeleine Dawnay \u00e8 interpretata da Mary Morris, sono stati seguiti dal sequel britannico \"The Andromeda Breakthrough\", sempre interpretata da Mary Morris, e dallo sceneggiato televisivo italiano del 1972 \"A come Andromeda\", per la regia di Vittorio Cottafavi, dove \u00e8 interpretata da Gabriella Giacobbe, mentre nel 2006 \u00e8 stato realizzato il film tv britannico \"A for Andromeda\", diretto da John Strickland, dove \u00e8 interpretata da Jane Asher."}
{"id": "4702583", "revid": "262457", "url": "https://it.wikipedia.org/wiki?curid=4702583", "title": "Laminette orfiche", "text": ""}
{"id": "4702585", "revid": "1359186", "url": "https://it.wikipedia.org/wiki?curid=4702585", "title": "Robert Huff", "text": "Carriera.\nInizi.\nRobert intraprese una lunga carriera da giovane nel karting. Frequent\u00f2 la St. Faith's School e la Leys School di Cambridge dal 1993 al 1996. Vinse il campionato Formula Vauxhall nel 2000 e la classe B del campionato Ethyl MG del 2001 (dopo aver concluso 2\u00ba l'anno precedente). La Chartered Surveying di suo padre fu uno dei suoi sponsor principali.\nCampionato britannico turismo.\nAd ogni modo, Huff entr\u00f2 nel grande giro vincendo il campionato inaugurale SEAT Cupra Challenge nel 2003 a Thruxton, ottenendo un sedile pagato nel British Touring Car Championship (BTCC) per la stagione successiva insieme all'ex campione Jason Plato. Battagli\u00f2 con lui in gara-2 a Thruxton, ma successivamente perse il paraurti anteriore e si dovette ritirare, cosa che si ripet\u00e9 in gara-3. Huff part\u00ec 5\u00ba a Brands Hatch e si trov\u00f2 al comando poco prima che uscisse la safety car. Fu al comando anche alla ripartenza, ma fu poi sorpassato da Matt Neal il giro successivo e rimase in quella posizione fino al termine della gara, ottenendo il primo podio in BTCC. Fu in pole position in gara-2 a Silverstone a causa della griglia invertita, ma Kelvin Burt, che scatt\u00f2 dalla seconda piazzola, conquist\u00f2 subito il primo posto, mentre Robert fu vittima della Vauxhall di James Thompson che lo tampon\u00f2. Per una collisione con Michael Bentwood in gara-2 al Mondello Park fu squalificato e prese il via di gara-3 dal fondo dello schieramento. Huff alla fine arriv\u00f2 a podio per la seconda volta in stagione in gara-3. Ottenne la sua prima vittoria in BTCC nel round 24 a Brands Hatch e ripet\u00e9 questo successo due settimane dopo a Snetterton. Concluse il campionato al 7\u00ba posto assoluto.\nCampionato del mondo turismo.\nChevrolet (2005-2012).\nIl team BTCC della SEAT fu diretto da Ray Mallock nel 2004 e quando la sua azienda prese parte al progetto Chevrolet in WTCC mantennero Huff. Alla prima gara dell'anno, a Monza, concluse davanti ai pi\u00f9 esperti compagni di team Alain Menu e Nicola Larini in gara-1. Entr\u00f2 in collisione con la BMW di Antonio Garc\u00eda nella sua gara di casa a Silverstone, costringendolo al ritiro. In quella che fu una stagione difficile con la nuova vettura, il miglior risultato di Huff del 2005 fu un 6\u00ba posto in Messico e con questo ottenne i primi punti per la Lacetti nel WTCC. Concluse la stagione 20\u00ba a pari merito con St\u00e9phane Ortelli e con solo i tre punti segnati in Messico. Quell'anno fece anche un'apparizione nella Porsche Carrera Cup britannica, ma tampon\u00f2 uno dei protagonisti del campionato, Tim Harvey, in gara-1.\nNel 2006 fin\u00ec 4\u00ba a Brands Hatch come miglior risultato della prima met\u00e0 di stagione. Fu portato all'ospedale dopo un incidente in Messico, a Puebla. All'evento successivo, a Brno, Huff part\u00ec 24\u00ba dopo due penalit\u00e0 di 10 posizioni in griglia, ma lott\u00f2 fino ad ottenere l'8\u00ba posto in gara-1, che significava pole position per gara-2, una leadership che non lasci\u00f2 pi\u00f9 sino al termine, ottenendo cos\u00ec la prima vittoria in WTCC sia per s\u00e9 sia per la Chevrolet sull'asciutto Ad ogni modo, il resto della stagione fu avaro di risultati, concluse 16\u00ba assoluto.\nCi fu un miglioramento nelle prestazioni della Chevrolet nel 2007 e Huff conquist\u00f2 un'altra vittoria nella Svezia, oltre a tre podi ulteriori, di cui uno ottenuto nella tripletta Chevrolet a Porto. Questi risultati lo collocarono al 9\u00ba posto finale, ma dietro ai compagni Larini e Menu. Il team ottenne la vittoria in ognuno dei circuiti nuovi introdotti nella stagione 2007\nApr\u00ec la stagione 2008 con 4 punti, ma vinse gara-1 e arriv\u00f2 2\u00ba in gara-2 a Valencia. Fu squalificato da gara-2 in Repubblica Ceca per un'irregolarit\u00e0 tecnica legata alla barra anti-rollio. A Brands Hatch fece la sua centesima partenza, qualificandosi 3\u00ba e prendendo il comando dopo un incidente al primo giro tra Menu e l'autore della pole position, Augusto Farfus. Domin\u00f2 fino a tre giri dal termine, quando for\u00f2. Concluse la stagione 3\u00ba, dietro ai piloti SEAT, Yvan Muller e Gabriele Tarquini.\nNel 2009, la Chevrolet cambi\u00f2 vettura, passando alla Cruze. Huff non fu autore di un grande inizio di stagione, non riuscendo a entrare in Q2 in Brasile e non facendo alcun punto. Non cambi\u00f2 nulla fino al Marocco, quando le cose migliorarono; Huff ottenne la pole position e vinse la prima gara della stagione sua e della Chevrolet, ottenendo nel contempo i primi punti e la prima vittoria del nuovo modello Cruze. Si qualific\u00f2 5\u00ba in Francia, ma una buona partenza gli consent\u00ec di sorpassare l'autore della pole position Andy Priaulx e poi Farfus al giro 2, lanciandosi cos\u00ec verso la conquista della seconda vittoria della stagione. Huff si qualific\u00f2 in prima fila nella sua gara di casa, in Gran Bretagna. Sorpass\u00f2 Menu e stette al comando fino alla ripartenza dopo la safety car, ma fu ripassato da Menu, che lo priv\u00f2 della vittoria in casa e lo mise sotto la pressione della BMW di Priaulx. Huff part\u00ec 6\u00ba in Germania, ma fu relegato al 16\u00ba posto a causa di un cambio di motore che gli provoc\u00f2 la penalizzazione di dieci posizioni sulla griglia di partenza. Un incidente al primo giro elimin\u00f2 lui, J\u00f6rg M\u00fcller, Jordi Gen\u00e9 e Farfus. Gen\u00e9 caus\u00f2 anche un incidente in gara-1 in Italia, entrando in contatto con Huff in frenata e, di conseguenza, il britannico tampon\u00f2 la SEAT di Rickard Rydell. Huff riusc\u00ec a non subire gravi danni e riusc\u00ec a mantenersi tra i primi, giungendo 3\u00ba al traguardo. Segn\u00f2 la pole position nell'ultima gara della stagione a Macao e domin\u00f2 gara-1. Huff fin\u00ec la stagione 5\u00ba in campionato, davanti ai compagni Alain Menu e Nicola Larini.\nNel 2010, concluse il campionato 3\u00ba dietro al nuovo compagno Yvan Muller e a Tarquini.\nLa Chevrolet Cruze fu la vettura dominante nel 2011 e vinse tutte le gare eccetto tre. I piloti Chevrolet battagliarono per il titolo tra loro, con Huff al comando del campionato a inizio stagione. Muller prese la prima posizione pi\u00f9 avanti, facendo sua la battaglia all'ultima gara a Macao. Huff vinse entrambe le gare, ma non fu sufficiente per battere Muller, al suo secondo titolo in Chevrolet e terzo totale.\nNel 2012, la Chevrolet annunci\u00f2 che sarebbe stata la sua ultima stagione in WTCC. La Chevy Cruze \"treno blu\" con Huff, Yvan Muller e Alain Menu fu ancora una volta dominante, ottenendo 20 vittorie in 24 gare. Muller fece 9 vittorie e guid\u00f2 il campionato per la maggior parte della stagione, Huff fu costante e concluse a punti per tutte le gare eccetto due. Finire dietro a Muller non sembr\u00f2 abbastanza fino a quando Muller tolse a Menu la leadership in Cina, penultimo round del campionato, facendo andare lungo lo svizzero e permettendo ad Huff di sorpassare entrambi e vincere la gara. Menu perse una vittoria fondamentale e a Muller fu data una penalit\u00e0 dopo la gara che lo mand\u00f2 fuori dalla zona punti, dando ad Huff un grande vantaggio. Menu fu furioso con Muller, dicendo: \"Yvan ha rovinato il campionato di entrambi\". Nell'ultimo round a Macao, Huff fu il chiaro favorito, con 37 punti di vantaggio su Menu e 42 su Muller dopo le qualifiche e la pole position. In gara-1, Huff perse la leadership a favore di Muller al giro 1, per poi risuperarlo al giro 4. Successivamente, per\u00f2, dopo aver commesso un errore tocc\u00f2 le barriere due volte, il che lo forz\u00f2 al ritiro con danni. Muller vinse la gara davanti a Menu, mantenendo vive entrambe le chance per la vittoria del campionato. La vettura di Huff fu riparata per gara-2, con l'aiuto dei meccanici di Muller e Menu alla Chevrolet. Robert scatt\u00f2 dall'8\u00ba posto e avrebbe dovuto finire almeno 5\u00ba per assicurarsi il campionato. Al giro 4, Yvan Muller tocc\u00f2 il posteriore della Chevrolet di Alex MacDowall all'uscita della Mandarin, la curva pi\u00f9 veloce del calendario WTCC, il che fece sbattere MacDowall pesantemente contro il muro. Durante la corsa ci furono due periodi di safety car. Huff fin\u00ec la gara 2\u00ba, dietro a Menu ma davanti a Muller, con la Chevrolet che concluse il suo impegno in WTCC con una tripletta. I punti del 2\u00ba posto furono pi\u00f9 che sufficienti per permettere ad Huff di conquistare il suo primo titolo di Campione del Mondo WTCC, che fu anche il primo per un pilota britannico dal titolo vinto da Andy Priaulx nel 2007.\nM\u00fcnnich Motorsport (2013).\nNel febbraio 2013, dopo essere rimasto senza contratto in seguito al ritiro della Chevrolet dal WTCC, viene ingaggiato dalla ALL-INKL.COM M\u00fcnnich Motorsport, scuderia debuttante nel WTCC con tre SEAT Le\u00f3n WTCC. Per ingaggiare Huff la scuderia ha licenziato Markus Winkelhock,uno dei piloti precedentemente confermati. Al debutto con la nuova scuderia, nella gara di Monza non riesce a far segnare un tempo valido a causa di un incidente con la BMW 320 TC di Fredy Barth nei primi minuti della Q1, che gli \u00e8 costato rottura della sospensione. Partito dal fondo, riesce a rimontare fino al sesto posto in gara-1. La sua vettura viene nuovamente riparata prima di gara-2, venendo costretto a partire dalla pit lane e terminando decimo. Dopo una serie di risultati non brillanti, dovuti principalmente alla necessit\u00e0 del pilota di adattarsi alla nuova vettura, ottiene la sua prima vittoria al quarto appuntamento della stagione, nella seconda gara d'Ungheria. Dopo tre podi nelle gare di Russia e Portogallo e nella prima gara di Macao, ottiene la sua seconda e ultima vittoria della stagione nella seconda gara di Macao, che gli vale il sorpasso su Tom Chilton e Michel Nykj\u00e6r in classifica generale. Chiude la sua prima e unica stagione con la M\u00fcnnich Motorsport al quarto posto in classifica generale, con 215 punti.\nLada (2014-2015).\nIl 3 novembre 2013, a campionato non ancora finito, firma un contratto biennale con la Lada valido a partire dalla stagione 2014. Durante la presentazione ha dichiarato di aver scelto di lasciare la M\u00fcnnich Motorsport per poter tornare a correre con una scuderia ufficiale. A causa della scarsa competitivit\u00e0 della nuova vettura, una Lada Granta 1.6T il pilota britannico ottiene solo 13 punti nei primi sette weekend di gara (quattordicesima posizione provvisoria). Ottiene il suo primo podio (secondo posto) nella seconda gara d'Argentina e la sua prima vittoria nella gara di Pechino. L'unica altra vittoria arriva nella gara di Macao, che gli garantisce un record di sette vittorie sul circuito da Guia. Chiude la stagione al decimo posto con 93 punti, davanti comunque ai compagni di squadra James Thompson e Michail Kozlovskij. \u00c8 stato inoltre il pilota non Citro\u00ebn a vincere pi\u00f9 gare.\nPer la stagione 2015 la Lada ha preparato la nuova Vesta. L'auto non si \u00e8 tuttavia rivelata competitiva fin da subito, tanto che il pilota britannico \u00e8 costretto a ritirarsi ben cinque volte nei primi quattro weekend di gara. Ottiene il suo primo podio (secondo posto) nella seconda gara di Russia, grazie a una incredibile gara che lo vede partire settimo e conquistare ben 5 posizioni. Nonostante i miglioramenti della nuova Vesta, Huff riesce a ottenere solo un altro podio (terzo posto) nella seconda gara del Giappone, ancora una volta grazie ad una grande rimonta che lo vede partire dodicesimo e farsi strada fino al terzo posto. Si classifica ancora una volta decimo in classifica piloti, con 103. Causa principale della stagione deludente sono i numerosi ritiri (ben 10 su 24 gare disputate) che hanno compromesso la classifica finale del pilota; nelle gare in cui non si \u00e8 ritirato, infatti, ha concluso fuori dalla zona punti solo una volta. \u00c8 stato inoltre l'unico pilota Lada a disputare l'intera stagione, in quanto Thompson e Kozlovskij sono stati licenziati dopo la gara d'Ungheria per essere sostituiti da Nick Catsburg e Jaap van Lagen, a sua volta sostituito da Nicolas Lapierre dopo la gara del Portogallo.\nHonda (2016-).\nIl 13 gennaio 2016 firma un contratto con la Honda come pilota ufficiale nel WTCC, trovando come compagni di squadra Tiago Monteiro e Norbert Michelisz. Potendo finalmente contare su una vettura competitiva (la Civic) vince subito la gara di apertura della stagione, svoltasi al circuito Paul Ricard. Dopo un podio ottenuto nella gara di Slovacchia, vince la sua seconda gara della stagione al N\u00fcrburgring.\nRisultati.\nCampionato del mondo turismo.\n\u2020 \u2014 Non ha finito la gara, ma \u00e8 stato classificato per aver coperto pi\u00f9 del 90% della distanza.\nSTCC TCR Scandinavia Touring Car Championship.\n\u2020 \u2014 Non ha finito la gara, ma \u00e8 stato classificato per aver coperto pi\u00f9 del 90% della distanza.\nPorsche Carrera Cup britannica.\n\u2020 Pilota ospite\nGinetta G50 Cup.\n\u2020 Pilota ospite"}
{"id": "4702589", "revid": "52076", "url": "https://it.wikipedia.org/wiki?curid=4702589", "title": "Bruneiani", "text": ""}
{"id": "4702590", "revid": "767487", "url": "https://it.wikipedia.org/wiki?curid=4702590", "title": "A Four Cent Courtship", "text": "A Four Cent Courtship \u00e8 un cortometraggio muto del 1917 diretto da Lawrence C. Windom e prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA il 20 febbraio 1917."}
{"id": "4702591", "revid": "52076", "url": "https://it.wikipedia.org/wiki?curid=4702591", "title": "Erzegovini", "text": ""}
{"id": "4702594", "revid": "1305772", "url": "https://it.wikipedia.org/wiki?curid=4702594", "title": "Luvisol", "text": "Il luvisol, nel sistema di classificazione francese RP o in quello WRB, \u00e8 un suolo caratterizzato da un accumulo superficiale di humus che sovrasta uno strato ampiamente dilavato, quasi privo di argilla e di minerali contenenti ferro; sotto questo si trova uno strato di accumulo di argilla che ha livelli elevati di ioni nutrienti disponibili comprendenti calcio, magnesio, sodio e potassio.\nCaratteristiche.\n\u00c8 caratterizzato dalla seguente sequenza, dall'alto verso il basso:\nClassicamente si spiega la genesi dei luvisol con il trascinamento dell'argilla che, sotto l'azione dell'acqua e della gravit\u00e0, cio\u00e8 del dilavamento, lascia l'orizzonte E per accumularsi in quello B. Il fenomeno \u00e8 tuttavia pi\u00f9 complesso."}
{"id": "4702596", "revid": "110157", "url": "https://it.wikipedia.org/wiki?curid=4702596", "title": "Rexburg", "text": "Rexburg \u00e8 una citt\u00e0 statunitense, sita nello stato dell'Idaho; \u00e8 il capoluogo della contea di Madison."}
{"id": "4702599", "revid": "110157", "url": "https://it.wikipedia.org/wiki?curid=4702599", "title": "Apostolo (nome)", "text": "Origine e diffusione.\nRiprende il nome degli apostoli, i dodici discepoli pi\u00f9 vicini a Ges\u00f9, ed \u00e8 quindi un nome di chiara connotazione religiosa.\nEtimologicamente, si rif\u00e0 al greco \u0391\u03c0\u03bf\u03c3\u03c4\u03bf\u03bb\u03bf\u03c2 (\"Apostolos\"), che vuol dire \"messaggero\", \"messo\" (da \"apostellein\", \"mandare\", \"inviare\"). Lo stesso significato lo hanno i nomi Angelo, Malak e Vesna.\nOnomastico.\nSi tratta di un nome adespota, cio\u00e8 privo di santo patrono; l'onomastico pu\u00f2 essere festeggiato ad Ognissanti, il 1\u00ba novembre."}
{"id": "4702601", "revid": "47767", "url": "https://it.wikipedia.org/wiki?curid=4702601", "title": "Apostolos", "text": ""}
{"id": "4702602", "revid": "439868", "url": "https://it.wikipedia.org/wiki?curid=4702602", "title": "Signoria di Broich", "text": "La Signoria di Broich fu uno stato del Sacro Romano Impero esistito nella regione della Ruhr tra il Basso Medioevo e l'et\u00e0 napoleonica. Il territorio, corrispondente all'attuale citt\u00e0 extracircondariale di M\u00fclheim an der Ruhr, era una suddivisione del Ducato di Berg. Venne sciolto nel 1806 con la riorganizzazione della Germania dovuta alla fine del Sacro Romano Impero."}
{"id": "4702604", "revid": "52076", "url": "https://it.wikipedia.org/wiki?curid=4702604", "title": "Capoverdiani", "text": ""}
{"id": "4702606", "revid": "394", "url": "https://it.wikipedia.org/wiki?curid=4702606", "title": "Apostol", "text": ""}
{"id": "4702608", "revid": "97701", "url": "https://it.wikipedia.org/wiki?curid=4702608", "title": "Broich", "text": ""}
{"id": "4702609", "revid": "1543377", "url": "https://it.wikipedia.org/wiki?curid=4702609", "title": "Here We Go Again (singolo Demi Lovato)", "text": "Here We Go Again \u00e8 un brano della cantante statunitense Demi Lovato, pubblicato il 29 giugno 2009 come primo singolo dal suo omonimo secondo album. Il video conta 31 milioni di visualizzazioni.\nTracce.\nDownload digitale"}
{"id": "4702611", "revid": "52076", "url": "https://it.wikipedia.org/wiki?curid=4702611", "title": "Comoriani", "text": ""}
{"id": "4702613", "revid": "52076", "url": "https://it.wikipedia.org/wiki?curid=4702613", "title": "Cookesi", "text": ""}
{"id": "4702614", "revid": "52076", "url": "https://it.wikipedia.org/wiki?curid=4702614", "title": "Nordcoreani", "text": ""}
{"id": "4702615", "revid": "52076", "url": "https://it.wikipedia.org/wiki?curid=4702615", "title": "Cubani", "text": ""}
{"id": "4702619", "revid": "52076", "url": "https://it.wikipedia.org/wiki?curid=4702619", "title": "Figiani", "text": ""}
{"id": "4702621", "revid": "1094968", "url": "https://it.wikipedia.org/wiki?curid=4702621", "title": "Felizon", "text": "Il rio Felizon \u00e8 un torrente che scorre a nord della Conca Ampezzana attraversando la val Felizon in cui ha scavato una forra di 80\u00a0m di profondit\u00e0.\nNasce ad ovest della Forzela Verza e, dopo aver raccolto le acque del Rufiedo, si getta nel Boite.\nSul rio Felizon si pratica il torrentismo (\"canyoning\"), mentre l'itinerario circolare tra la Rocca di Podestagno e la forra del rio Felizon (segnavia CAI 201) \u00e8 un'escursione classica del Parco naturale regionale delle Dolomiti d'Ampezzo.\nD'inverno le cascate di ghiaccio della gola richiamano gli sportivi appassionati di arrampicate sul ghiaccio."}
{"id": "4702623", "revid": "52076", "url": "https://it.wikipedia.org/wiki?curid=4702623", "title": "Hongkonghesi", "text": ""}
{"id": "4702625", "revid": "767487", "url": "https://it.wikipedia.org/wiki?curid=4702625", "title": "Max Comes Across", "text": "Max Comes Across (conosciuto anche come \"Max in America\") \u00e8 un cortometraggio muto del 1917 diretto da Max Linder e prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla K-E-S-E Service, il film - un cortometraggio di 830 metri - usc\u00ec nelle sale cinematografiche USA il 18 febbraio 1917."}
{"id": "4702630", "revid": "436907", "url": "https://it.wikipedia.org/wiki?curid=4702630", "title": "LEVEL3", "text": " \u00e8 il quinto album in studio del trio j-pop Perfume, pubblicato il 2 ottobre 2013.\nEsistono due edizioni dell'album: una normale con custodia jewel case, ed una speciale in edizione limitata con custodia jewel case di tre colori diversi (bianca, gialla e rossa trasparenti) e DVD extra.\nTracce.\nTutti i brani sono parole e musica di Yasutaka Nakata.\nDopo il titolo \u00e8 indicata fra parentesi \"()\" la grafia originale del titolo.\nDVD.\nVideoclip, registrazioni di live ed extra."}
{"id": "4702634", "revid": "85673995", "url": "https://it.wikipedia.org/wiki?curid=4702634", "title": "Ye (grammatica inglese)", "text": "Ye (pronuncia moderna , in origine ) \u00e8 il pronome di seconda persona plurale dell'inglese antico, oggi considerato arcaico e quindi in disuso. Nell'inglese medio e nel primo inglese moderno \u00e8 stato utilizzato per rivolgersi a una persona di pari posizione sociale o superiore. Dal momento che nell'inglese standard attuale la seconda persona singolare e la seconda persona plurale utilizzano lo stesso pronome (\"you\"), oggi \u00e8 talvolta usato in Irlanda, nell'inglese irlandese, per evitare ambiguit\u00e0 con la forma \"you\" usata per il singolare.\n\"Ye\" \u00e8 talvolta usato per rappresentare una forma di primo inglese moderno della parola \"the\" (tradizionalmente pronunciato ), come ad esempio in \"Ye Olde Shoppe\". In questo modo di scrivere, la lettera \"Y\" \u00e8 in realt\u00e0 una thorn (\u00fe), il predecessore del moderno digramma \"th\": la parola \"the\" allora era pertanto scritta \"\u00fee\". Le macchine da stampa medievali non contenevano la lettera thorn, cos\u00ec fu sostituita dalla lettera \"y\" a causa della sua somiglianza con alcuni stili di scrittura medievali, soprattutto quelli pi\u00f9 tardi. Questa ortografia ha talvolta indotto gli anglofoni attuali a pronunciare \"ye\" (nel senso di \"the\") come /ji:/.\nEtimologia.\nIn inglese antico la distinzione fra seconda persona singolare e seconda plurale era ancora del tutto vitale: \"thou\" era il pronome singolare (corrispondente all'italiano \"tu\"), e \"ye\" quello plurale (corrispondente all'italiano \"voi\"). Dopo la conquista normanna, che segna l'inizio dell'influenza lessicale del francese che caratterizza il medio inglese, \"thou\" \u00e8 stato gradualmente sostituito dal plurale \"ye\" (a sua volta poi soppiantato dalla forma complemento \"you\") come forma per rivolgersi a un superiore, analogamente al francese \"vous\" nella forma di cortesia, e pi\u00f9 tardi per un pari. La pratica di distinguere fra pronome singolare e plurale con connotazione rispettivamente informale e formale \u00e8 in inglese ampiamente dovuto all'influsso del francese: inizialmente fu abitudine chiamare i re e la nobilt\u00e0 al plurale, ma in seguito questo uso si \u00e8 generalizzato, come in francese, per rivolgersi a qualsiasi persona in posizione sociale superiore o anche a stranieri, considerandolo un comportamento pi\u00f9 educato. Nel primo inglese moderno, \"ye\" era usato sia come plurale informale che come singolare formale. \"Ye\" \u00e8 ancora comunemente usato come plurale informale nell'inglese irlandese."}
{"id": "4702636", "revid": "767487", "url": "https://it.wikipedia.org/wiki?curid=4702636", "title": "Vernus Abbott", "text": ""}
{"id": "4702640", "revid": "1522738", "url": "https://it.wikipedia.org/wiki?curid=4702640", "title": "Justin Suarez", "text": ""}
{"id": "4702641", "revid": "1442080", "url": "https://it.wikipedia.org/wiki?curid=4702641", "title": "I. Stanford Jolley", "text": "Ha recitato in 280 film dal 1935 al 1972 ed \u00e8 apparso in oltre 80 produzioni televisive dal 1951 al 1976. \u00c8 stato accreditato anche con i nomi I Stan Jolley, I. Stan Jolley, J. Stanford Jolley, I. Stanford Jolley, Stanford Jolley, Stan Jolley, Stan Jolley, I. Stan Jolly e Stan Jolly. Conosciuto per la sua corporatura esile, il viso stretto e i sottili baffi, Jolley interpret\u00f2 numerosi ruoli, molti non accreditati, in particolare quelli di cattivi e scagnozzi nei film western.\nBiografia.\nI. Stanford Jolley nacque a Morristown, in New Jersey, il 24 ottobre 1900. Da bambino segu\u00ec il padre con il suo circo itinerante e cominci\u00f2 la sua carriera artistica da ragazzo nel vaudeville. Si esib\u00ec dapprima a Broadway nei primi anni venti, quindi lavor\u00f2 per un breve periodo in radio. Fece il suo debutto sul grande schermo nel 1935, non accreditato, nel film \"Front Page Woman\". Continu\u00f2 ad interpretare numerosi western sia per il cinema che per la televisione, in ruoli spesso secondari e dando a vita a pi\u00f9 personaggi per serie televisiva in veste di guest star.\nLa sua ultima apparizione sullo schermo avvenne nell'episodio \"Day of Outrage\" della serie televisiva \"Racconti della frontiera\", andato in onda il 27 ottobre 1976, che lo vede nel ruolo di un ubriaco.\nMor\u00ec a Woodland Hills, in California, il 7 dicembre 1978 e fu seppellito al Forest Lawn Memorial Park di Hollywood Hills. Jolley e sua moglie, Emily Mae o \"Peggy\" Jolley (1901-2003), ebbero due figli: il direttore artistico Stanford Jolley Jr., conosciuto come Stan Jolley (1926-2012), e Sandra Jolley Carson (1919-1986), l'ex moglie dell'attore Forrest Tucker e vedova dell'attore Jack Carson."}
{"id": "4702651", "revid": "107883533", "url": "https://it.wikipedia.org/wiki?curid=4702651", "title": "Campionati del mondo di ciclismo su strada 2011 - Cronometro maschile Under-23", "text": "La cronometro maschile Under-23 dei Campionati del mondo di ciclismo su strada 2011 \u00e8 stata corsa il 19 settembre in Danimarca, nei pressi di Copenaghen, su un percorso totale di 35,2\u00a0km. L'australiano Luke Durbridge ha vinto la gara con il tempo di 42'47\", alla media di 49,362\u00a0km/h."}
{"id": "4702652", "revid": "1718925", "url": "https://it.wikipedia.org/wiki?curid=4702652", "title": "Geografia del Marocco", "text": "Il Marocco \u00e8 un Paese dell'Africa settentrionale che confina con l'Algeria e Mauritania a SO e si affaccia a NE al Mar Mediterraneo, a NO e a O all'Oceano Atlantico. Si estende su una superficie di 458.745km\u00b2.\nIl rilievo.\nL'orografia del Marocco \u00e8 caratterizzata da quattro grandi sistemi montuosi (Rif, Medio Atlante, Alto Atlante, Anti Atlante), i quali - insieme con gli altopiani e le pianure adiacenti - conferiscono al rilievo un'impronta variata ed energica. \nLa catena del Rif.\nIl Rif, che occupa la parte pi\u00f9 settentrionale del Paese, corre pressappoco parallelamente alla costa mediterranea, dallo Stretto di Gibilterra fino al corso inferiore del fiume Muluia presso il confine algerino. Esso descrive un arco con la concavit\u00e0 rivolta verso la penisola iberica e si collega geologicamente - oltre lo Stretto di Gibilterra - alle catene pi\u00f9 meridionali della penisola iberica stessa (Cordigliera Betica), al pari delle quali appartiene al complesso dei corrugamenti alpini dell'Europa del Sud.\nQuesta affinit\u00e0 del Rif rispetto all'Europa meridionale \u00e8 confermata dal fatto che lo Stretto di Gibilterra ha, sotto l'aspetto della cronologia geologica, un'origine relativamente recente. Infatti, prima che un braccio di mare venisse a separare il Rif dalla Cordigliera Betica, il Mediterraneo si collegava all'Atlantico a sud del Rif stesso, lungo il cosiddetto corridoio di Taza, e prima ancora molto pi\u00f9 a nord, in corrispondenza del bacino del Guadalquivir (Spagna).\nLa catena del Rif si sviluppa su una lunghezza di circa 300 km e su una larghezza di 100. In realt\u00e0, pi\u00f9 che di una catena, si tratta di un insieme di massicci montuosi, tra i quali sono incise profonde valli, che divergono da un lato verso il Mediterraneo e dall'altro verso il corso del Sebou. Lo spartiacque, che divide questi due versanti, supera in generale i 2000 m, culminando a 2452 m col Djebel Tidiquin.\nNel tratto adiacente allo Stretto di Gibilterra (Djebala o Yebala) l'altitudine diminuisce, ma l'erosione, favorita dalle piogge di origine atlantica, rende ancor pi\u00f9 tormentata la morfologia del terreno. Presso Ceuta lo sperone roccioso detto El-Acho che si stacca dal Djebel Haus (826 m) rappresenta una delle due \u00abcolonne d'Ercole\u00bb, poste - secondo gli antichi - ai confini del mondo (l'altra corrisponde alla roccia di Gibilterra).\nAnche nella parte orientale del Rif, tra i fiumi Kert e Muluia (regione del Garet), l'altitudine \u00e8 pi\u00f9 modesta, ma qui in luogo dell'umidit\u00e0 atlantica influisce sulla morfologia del terreno il clima subdesertico, donde viene una grande abbondanza di detriti che ingombrano i larghi letti dei torrenti.\nIl Medio Atlante.\nDall'estremit\u00e0 meridionale del Rif, da cui lo separa il gi\u00e0 citato corridoio di Taza (558 m), si stacca la catena del Medio Atlante, che si spinge verso sud-ovest fino a saldarsi all'Alto Atlante con i monti Beni Mellal. Essa \u00e8 delimitata ad est dalla valle superiore della Muluia, su cui incombe col Jbel Bou Naceur (3354 m), che \u00e8 la sua montagna pi\u00f9 alta, mentre ad ovest digrada verso la pianura costiera atlantica del Gharb.\nSebbene possieda molte cime elevate, il Medio Atlante presenta in prevalenza l'aspetto di un altopiano, sia pure quasi sempre superiore ai 1000 m. Il paesaggio \u00e8 tuttavia molto vario a seconda dell'altitudine e della natura delle rocce. Per esempio, negli alti bacini dei fiumi Oum Er-Rbia e Bou Regreg si trovano terreni di origine vulcanica, incisi da profonde gole, mentre pi\u00f9 a nord compaiono terreni calcarei crivellati da doline, che possono ospitare laghi periodici. In genere, per\u00f2, le valli che scendono verso l'Atlantico sono ben dotate d'acque ed ospitano molti dei principali fiumi marocchini. Anzi la fascia pedemontana, chiamata Dir, che si stende in tale direzione ai piedi del Medio ed anche dell'Alto Atlante, deve la sua fertilit\u00e0 proprio alla ricchezza delle sue risorse idriche.\nL'Alto Atlante.\nL'Alto Atlante si stende a sud del Medio Atlante ed anzi con la sua parte nord-orientale corre pressappoco parallelamente a questo, che s'interpone perci\u00f2 tra esso e le pianure costiere atlantiche. L'Alto Atlante pu\u00f2 essere diviso, con riferimento al Tizi-n'Tichka (\"Tizi\" in berbero significa passo) alto 2270 m ed alla valle dell'Oued Rdat, in due parti nettamente diverse dal punto di vista della struttura e del rilievo.\nL'Alto Atlante occidentale costituisce la parte pi\u00f9 stretta (circa 70 km), ma pi\u00f9 elevata della catena. Esso culmina col Djebel Toubkal (4165 m), che \u00e8 la cima pi\u00f9 alta del Marocco e dell'intera Africa settentrionale, e presenta l'aspetto di un bastione di rocce primarie (scisti metamorfici, calcari cristallini, graniti), il quale domina verso nord la pianura di Marrakesh, che raggiunge i 900 m, e verso sud la pianura del Sous.\nQuesta parte dell'Alto Atlante \u00e8 un blocco di terreni molto antichi, sottoposti successivamente a fratture e sollevamenti, e coperti da una tenue coltre sedimentaria, che \u00e8 stata solo debolmente interessata dal corrugamento alpino. Perci\u00f2 la sezione assiale di questo tratto della catena ha spesso forme tozze e spianate, con altopiani che strapiombano con ripide pareti sulle valli sottostanti. Ma sopra i 3700 m il paesaggio assume caratteri vari a causa dell'impronta lasciata dalla glaciazione quaternaria.\nSotto tale aspetto, comunque, \u00e8 particolarmente notevole l'intensa erosione operata dalle precipitazioni alimentate dall'oceano, le quali hanno inciso nel rilievo un gran numero di solchi vallivi, separati da creste aguzze. Questa intensa azione erosiva ha interrotto frequentemente le valli con gole selvagge, mentre ha dato origine ad ampi conoidi di deiezione in corrispondenza dello sbocco delle valli stesse nella pianura.\nAd E del Tizi-n'Tichka, l'Alto Atlante orientale vede aumentare la sua larghezza media fino a un centinaio di chilometri. Le cime raggiungono ancora altitudini considerevoli, per lo meno nel primo tratto, che comprende l'Ighil M'Goun (4071 m) e il Djebel Ayachi (3751 m). Per\u00f2 l'aspetto generale \u00e8 diverso, cio\u00e8 pi\u00f9 monotono, nel senso che l'erosione \u00e8 meno progredita a causa della maggiore aridit\u00e0 del clima, dovuta alla distanza dall'oceano, nonch\u00e9 a causa della diffusione dei terreni calcarei, i quali favoriscono la circolazione sotterranea delle acque. Cionondimeno anche nell'Alto Atlante orientale alcuni fenomeni particolari imprimono una certa variet\u00e0 alla morfologia del terreno, come le doline, le conoidi di deiezione e le profonde chiuse che caratterizzano soprattutto le valli del versante meridionale.\nAncora pi\u00f9 ad est, cio\u00e8 oltre il Djebel Ayachi, l'Alto Atlante orientale si deprime e si dirama in catene divergenti. Ivi la montagna trapassa nell'arido altopiano di Dahra, prossimo al confine algerino. Molte valli incidono i fianchi dell'Alto Atlante, alcune parallele ed altre trasversali rispetto all'asse della catena. Esse rappresentano le aree di concentrazione della popolazione e le principali direttrici della circolazione. Importanti, sotto questo secondo aspetto, sono alcuni passi, come il Tizi-Machou e il Tizi-n'Test, che uniscono la pianura di Marrakesh a quella del Sous; il gi\u00e0 citato Tizi-n'Tichka, che da Marrakesh conduce nell'alta valle del Dra e quindi nel Sahara; il Tizi-n'Talghemt, che - pi\u00f9 a N - unisce la valle della Muluia a quella dell'Oued Ziz, ecc. Le valli che scendono verso l'Atlantico sono naturalmente pi\u00f9 ricche d'acqua di quelle rivolte a sud, ma anche in queste ultime si possono trovare fertili plaghe irrigue come i bacini superiori del Sous e del Dra.\nL'Anti Atlante.\nLa pi\u00f9 meridionale delle catene montuose del Marocco \u00e8 costituita dall'Anti Atlante, saldato all'Alto Atlante dal massiccio del Djebel Siroua (3304 m), che ha un'origine vulcanica. L'Anti Atlante presenta ben maggiori analogie con i rilievi sahariani che non con quelli mediterranei. Infatti questo sistema montuoso, formato da rocce antiche, pur raggiungendo i 2000 m, \u00e8 caratterizzato da vasti tavolati, percorsi da deboli ondulazioni o punteggiati da qualche picco isolato.\nLa parte pi\u00f9 occidentale dell'Anti Atlante, grazie alla vicinanza dell'oceano, gode ancora di un grado di umidit\u00e0 che permette un certo sviluppo della vegetazione e dell'insediamento umano, ma verso E l'ambiente si fa sempre pi\u00f9 arido e desertico. Ci\u00f2 si nota soprattutto ad oriente della valle trasversale del Dra, dove all'Anti Atlante propriamente detto succede quel suo prolungamento che \u00e8 il Djebel Sargho, il quale prosegue fino alla regione del Tafilalet.\nLe pianure.\nIl Rif, il Medio Atlante e la parte occidentale dell'Alto Atlante abbracciano, come si \u00e8 detto, simili ad un grande anfiteatro rivolto verso l'Atlantico, un insieme di pianure e di altopiani, che costituiscono la parte pi\u00f9 popolata e pi\u00f9 ricca dell'intero Marocco. In questa si possono distinguere due grandi zone: a nord, la pianura del Sebou; a sud, la cosiddetta \"meseta\".\nIl bacino del Sebou comprende subregioni diverse dal punto di vista fisico, cio\u00e8 il gi\u00e0 citato corridoio di Taza, la media valle del Sebou con le valli laterali, la pianura costiera del Gharb (in arabo = occidente), le colline che rappresentano gli estremi contrafforti meridionali del Rif, le pianure di origine lacustre di F\u00e8s e Mekn\u00e8s. Tutte queste plaghe, comunque, hanno in comune una economia agricola abbastanza sviluppata e una popolazione relativamente densa.\nA S del fiume Regreg si stende la \"meseta\" marocchina, cos\u00ec chiamata dagli studiosi per le sue analogie con la \"meseta\" spagnola, vale a dire con l'altopiano che occupa l'interno della penisola iberica. La sua altitudine \u00e8 per\u00f2 modesta perch\u00e9 resta compresa fra i 150-200 m della zona litoranea e i 700-900 m della zona pi\u00f9 interna. Si tratta di un penepiano cristallino, nascosto sotto un manto sedimentario pi\u00f9 o meno spesso e orlato verso il mare da una fascia di pianure, coperte da dune recenti.\nIl tratto pi\u00f9 settentrionale della \"meseta\", compreso tra il Regreg e l'Oum Er-Rbia, \u00e8 rappresentato dalla pianura della Chaou\u00efa. Questa possiede una cimosa costiera, larga una ventina di chilometri (\"sahel\"), formata da terre sabbiose, ricche di fosfato di calcio. L'Outa, ossia la zona pianeggiante che si stende per una trentina di chilometri pi\u00f9 all'interno, \u00e8 costituita invece da terreni argillosi, ricchi di potassa e di azoto, e da terreni sabbiosi ricchi di fosforo. Succede quindi una zona pi\u00f9 elevata, che comprende l'altopiano degli Ouled Abdoun, ricco di fosfati, contenuti in giacimenti sabbiosi, spessi in media 1,80 m e posti ad una quarantina di metri di profondit\u00e0. Ancor pi\u00f9 nell'interno, dove qualche elevazione del suolo supera gli 800 m, si stende l'altopiano di Tadla. Quest'ultimo, che \u00e8 lievemente inclinato verso la valle dell'Oum er-Rbia, \u00e8 dominato dalle montagne del Medio Atlante.\nSulla sinistra dell'Oum er-Rbia la pianura costiera rappresenta il Paese dei Doukkala. \u00c8 un territorio fertile e ben coltivato, in cui alle aziende indigene si affiancano quelle moderne, organizzate dagli europei. Pi\u00f9 addentro si stende lo Haouz di Marrakesh, che \u00e8 invece una piana vasta e monotona, coltivabile appena per un terzo della sua area. Essa \u00e8 interrotta solo dalla piccola catena dei Djebilet (dall'arabo = montagnole), la quale culmina a 1057 m e pu\u00f2 essere considerata come la ramificazione pi\u00f9 occidentale del Medio Atlante. Sia le pendici dei Djebilet che la piana dello Haouz sono dotate di numerosi impianti di irrigazione.\nAltre notevoli pianure del Marocco sono quelle della bassa Muluia e del Sous. La prima si affaccia al Mediterraneo tra il Rif ed il massiccio di Beni Snassene, che confina con l'Algeria. La sua terra \u00e8 fertile, ma a causa delle insufficienti precipitazioni la sua valorizzazione agraria \u00e8 stata molto laboriosa. Pi\u00f9 nell'interno, invece, ma sempre nella valle della Muluia, la pianura di Tafrata, che si stende a 600 m di altitudine, \u00e8 ancora incolta e spopolata.\nLa valle del Sous \u00e8 una depressione sinclinale, che si affaccia all'Atlantico tra l'Alto Atlante e l'Anti Atlante. Essa ha una piovosit\u00e0 molto scarsa, ma beneficia di abbondanti acque di superficie che scendono dall'Alto Atlante, e di acque sotterranee che provengono dall'Anti Atlante. Perci\u00f2 nell'ultimo settantennio vi sono stati conseguiti grandi progressi nell'irrigazione e nelle colture.\nVa ricordata infine tutta la vasta distesa del Marocco sahariano: un insieme di territori desertici, che vanno dal tratto pi\u00f9 meridionale della costa atlantica fino al Grande Erg Occidentale (Algeria) e che comprendono, da O ad E, la valle media e inferiore dell'Oued Dra, la \"\u1e25am\u0101da\" (deserto di pietra) del Dra e quella del Guir. Si tratta di altopiani, inferiori ai 1000 m di altitudine, da cui s'innalzano lembi isolati di rilievi antichi, estremamente degradati.\nLe coste.\nLa costa mediterranea del Marocco si sviluppa per circa 470 km. Essa \u00e8 alta e ricca di belle insenature arcuate. Queste per\u00f2 sono poco protette verso il mare e mal collegate con l'interno, di modo che si prestano scarsamente alla navigazione.\nSpicca all'imboccatura orientale dello Stretto di Gibilterra il promontorio di Ceuta (\"Punta de la Almina\"), a ovest del quale, nello Stretto, sorge la piccola isola di Peregil. Procedendo quindi verso oriente si notano il Ras Tarf (Cabo Negro), l'isolotto di Ghomara (in spagnolo Pe\u00f1on de V\u00e9lez de la Gomera), il Cabo Nuevo, il piccolo arcipelago delle isole El-Houzama (Alhucemas), il Cabo Quilates, il Ras el-Ouerk (o Capo delle Tre Forche) e infine le isole Chafarinas, poste di fronte al \"Capo dell'Acqua\" ed alla foce della Muluia. Poco pi\u00f9 in l\u00e0 \u00e8 la foce dell'Oued Kiss, il quale segna il confine tra il Marocco e l'Algeria.\nPoco a sud di Melilla, tra il Capo delle Tre Forche e il Capo dell'Acqua, si stende la Sebkha Bu Areg (in spagnolo Mar Chica = Mare Piccolo), una laguna della lunghezza di circa 25 km, separata dal Mediterraneo mediante un cordone sabbioso, nel quale si apre un'imboccatura di circa due metri di profondit\u00e0.\nIl litorale atlantico, che ha inizio a Capo Spartel (Cabo Espartel), misura approssimativamente un migliaio di chilometri. Da Capo Spartel (chiamato dagli antichi \"Ampelusium\", cio\u00e8 vitifero) fino al porto di El-Araiche, situato alla foce dell'Oued Loukkos, la costa si mantiene alta per proseguire quindi piatta sino alla foce dell'Oued Regreg, dove sorge Rabat. Ancora pi\u00f9 a S la costa \u00e8 caratterizzata da dune sabbiose o da ripe poco elevate, mentre ridiventa bassa fra Agadir e Tiznit.\nIn generale il litorale atlantico \u00e8 poco articolato, monotono, povero di ripari. Risaltano in esso pochi capi: il Capo Bianco a S di Mazagan, il Capo Cantin a N di Safi, il Capo Sim a S di Mogador, il Capo Ghir a N di Agadir, il Capo Dra presso la foce del fiume omonimo, il Capo Yubi, che \u00e8 il pi\u00f9 meridionale di tutti.\nNon mancano gli specchi lagunari, come quelli che si allungano fra Mazagan e Capo Cantin ed altri ancora nel retroterra di Mogador. Una caratteristica degli estuari fluviali (il cui accesso \u00e8 reso difficile ai natanti dal fenomeno della barra) \u00e8 data dal contrasto tra la riva destra, bassa e sabbiosa, e la riva sinistra, pi\u00f9 alta. L'unica insenatura di notevole ampiezza che interrompe l'andamento uniforme del litorale atlantico \u00e8 rappresentata, in corrispondenza della pianura del Sous, dalla rada di Agadir, ben riparata contro i venti provenienti da O e NO.\nClima.\nIl Marocco si divide in quattro grandi regioni climatiche bene individuabili, anche se fra di esse non si possono tracciare netti limiti territoriali. Il Marocco settentrionale, corrispondente pressappoco al Rif, gode di un clima mediterraneo, mentre il territorio posto a S dell'Alto Atlante \u00e8 gi\u00e0 nel dominio del clima sahariano. La parte centrale del Paese, poi, gode a occidente di un clima atlantico, mentre ad oriente - sulle montagne - il clima si fa continentale. A queste differenze regionali si aggiungono le differenze stagionali. Perci\u00f2 se complessivamente il Marocco, data la sua latitudine, appartiene alla zona temperato-calda, esso, a seconda dei luoghi e delle stagioni, pu\u00f2 apparire caldo e freddo, umido ed arido.\nLa temperatura \u00e8 dolce e priva di forti escursioni sul litorale sia del Mediterraneo che dell'Atlantico. Su quest'ultimo, anzi, essa \u00e8 mitigata dalla vicinanza della corrente fredda delle Canarie. La temperatura media annua \u00e8 di 17 \u00b0C a Tangeri, Rabat e Casablanca; 20 \u00b0C a Safi, 16,7 \u00b0C a Mogador, 18,5 \u00b0C ad Agadir. Procedendo verso l'interno le escursioni termiche, sia diurne che annue, si accentuano. F\u00e8s, per esempio, a 376 m di altitudine, ha una media annua di 19 \u00b0C, con minime anche di 1 \u00b0C in febbraio e massime di 44 \u00b0C in agosto; Marrakesh, a 455 m, ha minime anche inferiori a 0 \u00b0C in gennaio e massime di 45 \u00b0C in agosto.\nIn realt\u00e0, durante l'estate, la temperatura s'innalza nettamente nelle regioni dell'interno e specialmente in quelle pi\u00f9 basse e pi\u00f9 isolate rispetto al mare. Sull'altopiano di Tadla, per esempio, le massime assolute raggiungono i 50 \u00b0C. Per quanto riguarda il regime termico dell'alta montagna, si pu\u00f2 ricordare che sul Djebel Toubkal, al di sopra dei 3000 m, le minime invernali scendono a -15 \u00b0C ed anche a -20 \u00b0C, mentre le massime estive superano di rado i 20 \u00b0C, bench\u00e9 con lo scirocco possano oltrepassare notevolmente tale valore.\nPer quanto concerne i venti, che nel Marocco spirano con una certa frequenza, possiamo ricordare anzitutto quelli di mare, umidi e generalmente dolci. Tra essi va notato l'aliseo di nord-est, alla cui influenza si attribuisce per esempio la particolare mitezza climatica di Mogador, la citt\u00e0 costiera i cui due mesi pi\u00f9 caldi (agosto e settembre) hanno entrambi la temperatura media, relativamente bassa, di 19,9 \u00b0C. Sulla costa in estate, ma in parte anche in inverno, si avverte pure l'azione della brezza di mare, che abbassa la temperatura e che si fa sentire anche alquanto nel retroterra.\nAi venti marini si contrappongono quelli continentali, aridi e pi\u00f9 violenti, che spirano da E e da S ed ai quali gli europei danno di solito impropriamente il nome di scirocco. In realt\u00e0 lo scirocco \u00e8 raro, ma le sue stesse caratteristiche di vento arido e caldo sono presentate per esempio dallo \"chergui\", che proviene dall'Algeria. Anche da S si fa sentire il soffio caldo del deserto, contro il quale l'Atlante non riesce a costituire una barriera insormontabile. Ricordiamo infine che tra i distretti pi\u00f9 ventosi figurano lo Stretto di Gibilterra e il corridoio di Taza.\nLa piovosit\u00e0 diminuisce da N a S e da O a E. La zona pi\u00f9 piovosa, cio\u00e8 con oltre 800 mm annui di precipitazioni (e in alcuni tratti isolati anche 1000 mm), \u00e8 costituita dal Rif occidentale e dal versante atlantico del Medio Atlante. Una piovosit\u00e0 media, compresa fra 800 a 400 mm, caratterizza la pianura della Muluia, il bacino del Sebou, la parte settentrionale della \"meseta\", le pianure costiere da Casablanca a Safi, nonch\u00e9 il resto del Medio Atlante e tutto l'Alto Atlante. Nel resto del Marocco i valori restano inferiori ai 400 mm e scendono sotto i 200 mm nei territori desertici del Sud.\nIn vicinanza dell'Atlantico \u00e8 abbondante la rugiada, che reca beneficio al manto vegetale. La neve, che cade eccezionalmente tra i 600 ed i 1000 m, si mantiene sul terreno da qualche giorno a qualche settimana tra i 1000 e i 2000 m. Sopra i 2000 m di altitudine il manto nivale persiste per due o tre mesi nel Rif, per tre o quattro nel Medio Atlante settentrionale. Nell'Alto Atlante, sopra i 2500 m, esso pu\u00f2 durare anche fino a sei mesi, ma nei posti pi\u00f9 riparati ed ombrosi la neve pu\u00f2 resistere anche tutta l'estate. Per questo motivo i pascoli pi\u00f9 elevati dell'Alto Atlante, come pure del Medio Atlante, rimangono verdeggianti anche quando, nel pieno della stagione calda, le pianure del Marocco sono inaridite.\nNel complesso l'annata meteorologica si divide in una stagione arida e calda, che va da maggio a ottobre, e in una stagione fresca e piovosa, che va da novembre ad aprile. Se si considerano, per esempio, le tre stazioni pluviometriche di Mekn\u00e8s (596 mm annui), Casablanca (406 mm) e Marrakesh (262 mm), si constata che per ciascuna di esse il mese pi\u00f9 piovoso \u00e8 il novembre, mentre il mese meno piovoso \u00e8 rappresentato per la prima dall'agosto e per le altre due dal luglio. Tuttavia la piovosit\u00e0, oltre ad essere male ripartita nel corso dell'anno, pu\u00f2 variare notevolmente da un anno all'altro. Ci\u00f2, naturalmente, riesce molto dannoso all'economia agricola.\nIdrografia.\nIl sistema idrografico del Marocco ha un considerevole sviluppo grazie alle precipitazioni relativamente abbondanti, di cui godono le montagne, ed alla disposizione delle montagne stesse, la quale - unitamente all'ampiezza del territorio - consente ai fiumi di descrivere lunghi percorsi prima di raggiungere il mare. Ma dal punto di vista economico il grave difetto dei corsi d'acqua marocchini \u00e8 dato dal loro regime nettamente stagionale, caratterizzato da piene coincidenti con le piogge invernali e da magre estive, che culminano nel settembre.\nIn realt\u00e0 durante l'estate i corsi d'acqua (\"oued\" o \"u\u0101d\u012b\", plurale \"uidi\u0101n\") del Marocco sono per lo pi\u00f9 completamente asciutti, mentre durante la stagione piovosa essi presentano un rapido succedersi di piene violente, ciascuna delle quali dura pochi giorni, ma che possono ripetersi anche fino a marzo e aprile quando - come spesso avviene - gli \"uidi\u0101n\" sono alimentati non solo dalle piogge (regime pluviale), ma anche dallo scioglimento delle nevi cadute nell'inverno sulle zone pi\u00f9 elevate (regime pluvionivale). Questo quadro idrologico accentuatamente mediterraneo \u00e8 superato, per quanto riguarda l'intensit\u00e0 del ritmo stagionale, da quello che contraddistingue il versante sahariano, i cui alvei fluviali possono rimanere asciutti anche per qualche anno consecutivamente nei loro tronchi inferiori. Nel Marocco non esistono veri e propri fiumi regolari di pianura. Infatti anche quelli che solcano le pianure del Marocco occidentale, con letti ampi e pendenze quasi insensibili, risentono nettamente delle accennate variazioni di portata dei loro corsi superiori.\nData l'irregolarit\u00e0 del loro regime e la violenza delle loro piene, i corsi d'acqua marocchini esercitano un'intensa azione d'erosione e d'accumulo. Ne derivano la fittezza dei solchi vallivi, la profondit\u00e0 delle gole scavate dalle acque, la frequenza delle frane, l'imponenza delle conoidi di deiezione e l'abbondanza del materiale detritico, che ingombra i letti dei fiumi-torrenti. Ne deriva altres\u00ec l'intensit\u00e0 dell'alluvionamento operato dai corsi d'acqua in prossimit\u00e0 della costa, come si osserva per esempio nella pianura del Gharb, solcata dal Sebou.\nFiumi principali.\nNell'idrografia del Marocco si possono distinguere tre versanti: atlantico, mediterraneo e sahariano. Il fiume principale (Assif = il fiume dei fiumi) \u00e8 l'Oum Er-Rbia, che appartiene al versante atlantico. Esso nasce nel cuore del Medio Atlante, con una cascata che precipita da una parete calcarea; si dirige dapprima parallelamente all'asse del Medio Atlante e quindi piega verso NO, solcando la \"meseta\". Tra i suoi affluenti figura l'Oued el-Abid, al cui bacino appartengono le belle cascate di Ouzoud.\nL'Oum er-Rbia, che si snoda per circa 600 km, ha una portata media di 40 m\u00b3 per secondo, la quale supera i 2000 m\u00b3 nelle piene e scende fino a 35 m\u00b3 nel periodo asciutto. Questo fiume non \u00e8 mai completamente secco, ma la povert\u00e0 delle sue portate minime ed il carattere torrentizio del suo regime ne impediscono la navigazione anche nel tratto di pianura. Qui, dove le sue acque assumono un colore rossastro, l'Oum er-Rbia descrive numerosi meandri dal letto incassato, finch\u00e9 si getta nell'Atlantico poco a N di Mazagan attraverso una foce resa importuosa dalla barra.\nUn altro fiume notevole del versante atlantico \u00e8 il Sebou, che nasce dal Medio Atlante col nome di Oued Guigou, 120 km a SE di F\u00e8s. Nel suo corso inferiore, caratterizzato da un letto ampio anche 300 m e da una pendenza debole, le sue portate oscillano fra i 15 ed i 2500 m\u00b3 per secondo. Il suo tratto finale, navigabile per 17 km, cio\u00e8 dalla foce fino a Kenitra (Port Lyautey) rappresenta l'unica via di navigazione interna del Marocco.\nPi\u00f9 a N scende dal Rif il Loukkos, che incide coi suoi meandri una valle larga e piatta, terminando con un estuario, sulla cui riva sinistra sorge la citt\u00e0 di Larache.\nA S del Sebou scorre invece il Bou Regreg, che scende dal Medio Atlante ed ospita nel suo estuario il porto di Rabat-Sal\u00e9.\nLa pianura di Marrakesh \u00e8 solcata dall'Oued Tensift, che sgorga dai gioghi pi\u00f9 elevati dell'Alto Atlante, attraversa gole selvagge e sfocia tra Safi e Mogador.\nA S dell'Alto Atlante scorre infine il Sous, che \u00e8 alimentato - come abbiamo gi\u00e0 ricordato - non solo dall'Alto Atlante stesso, ma anche dall'Anti Atlante. Dopo un corso torrentizio di una settantina di chilometri in mezzo alle montagne, il Sous solca le alluvioni antiche della pianura costiera, che da esso prende il nome e che modernamente, grazie allo sfruttamento della falda freatica che esso drena, si \u00e8 meritata - per la sua fertilit\u00e0 - la denominazione di Piccolo Egitto.\nNel versante mediterraneo il fiume di gran lunga pi\u00f9 importante \u00e8 la Muluia (Oued Moulouya), il cui corso di circa 450 km ha inizio nella parte pi\u00f9 centrale delle montagne dell'Atlante, tra il Medio e l'Alto Atlante, dove uno stretto spartiacque lo separa dal bacino dello Oued el-Abid (Oum er-Rbia). La sua foce raggiunge in primavera un'ampiezza di cento metri, mentre le portate sono comprese fra un massimo di 1000 m\u00b3 ed un minimo di 5 m\u00b3 per secondo.\nTra i fiumi del versante sahariano pu\u00f2 essere annoverato l'Oued Dra, per quanto il suo alveo, in corrispondenza della pianura della Debaia, sbocchi sulla costa dell'Atlantico. Infatti le sue acque raggiungono l'oceano solo nelle annate pi\u00f9 piovose e, anche in questo caso, appena per pochi giorni, di modo che solitamente lungo i 750 km del suo corso inferiore il letto \u00e8 asciutto. Per questa ragione ha un significato relativo affermare che il Dra \u00e8 il pi\u00f9 lungo fiume del Marocco (circa 1000 km), dato che in effetti di vero fiume si pu\u00f2 parlare solo per la parte alta del corso, ossia per quella che, formandosi alla congiunzione dei due bracci Idermi e Dad\u00e8s, scende dall'Alto Atlante verso SE fino a M\u1e25ammid. Ivi, descrivendo un gomito molto accentuato, il Dra piega verso SO, iniziando il suo corso sahariano.\nDall'Alto Atlante scendono verso S anche altri fiumi, che si perdono nel deserto e fanno quindi parte della regione endoreica dell'interno dell'Africa. Fra essi ricordiamo il Gheris e lo Ziz, che irrorano il territorio del Tafilafet, e il Guir, che raggiunge presso Igli la Zousfana proveniente dal Sud algerino.\nLaghi, lagune e sorgenti.\nNel Marocco i laghi sono poco numerosi e di piccole dimensioni, a causa dell'intensit\u00e0 dell'evaporazione e dell'alluvionamento.\nPochi chilometri a sud della citt\u00e0 di Melilla, nel nord est del Marocco, si trova la laguna di Sabkha bou Areq dove si affaccia il porto della citt\u00e0 di Nador. Lungo il corso della Muluia si trovano due laghi, il lago di Mohammed V e poco pi\u00f9 a settentrione il lago di Meschra Ammadi.\nNel cuore del Medio Atlante si stende l'\u00abaltopiano dei laghi\u00bb, che deve il suo nome a numerosi e profondi laghi vulcanici (\"aguelman\"), che si riempiono d'acqua durante l'inverno per restare spesso asciutti nell'estate. Il maggiore fra essi \u00e8 quello di Sidi Ali, molto profondo, situato a 2000 m di altitudine. Anche nelle doline che crivellano i terreni calcarei dell'Atlante, si formano piccoli laghi temporanei. La falda acquifera sotterranea \u00e8 ricca ed affiora in molti luoghi, sia spontaneamente che per l'intervento dell'uomo.\nAi piedi del versante occidentale del Medio e dell'Alto Atlante la frequenza delle sorgenti dona alla gi\u00e0 citata regione del Dir un aspetto particolarmente verdeggiante. Nel Sud le acque sotterranee rendono possibile l'esistenza delle oasi, abitate da genti sedentarie, e punteggiano le piste con i pozzi ben noti ai nomadi.\nNella \"meseta\", a met\u00e0 strada tra Safi e Marrakesh, si trova il lago Zima, la cui estensione varia secondo le stagioni, ma non scende mai sotto i 500 ha (km 4 \u00d7 1,3). Le sue acque, ricche di sale, sono molto sfruttate per l'estrazione del medesimo. Presso il Djebel Toubkal, nell'Alto Atlante, giace a 2315 m di altitudine il lago d'Ifni.\nNel complesso le risorse idriche del Paese presentano una grande variet\u00e0 di aspetti, ma in sostanza (pur essendo considerevoli) non sono certo abbondanti. Perci\u00f2, data anche la stagionalit\u00e0 delle precipitazioni, l'acqua rappresenta per il Marocco un problema fondamentale, che condiziona l'intero sviluppo del settore agricolo del Paese.\nLa flora.\nPer i caratteri della sua vegetazione spontanea, che conta circa 4000 specie, il Marocco appartiene alla regione botanica mediterranea. In seno a questa, per\u00f2, esso presenta una fisionomia particolare grazie ad alcune piante, che mancano pi\u00f9 ad oriente e che compaiono invece nella penisola iberica, alla quale il Marocco era unito territorialmente in remoti tempi geologici. Fra queste piante troviamo la tuia, che \u00e8 una conifera; il ginepro turifero; vari cisti e timi.\nUn altro motivo caratteristico \u00e8 rappresentato da alcune piccole aree con piante di clima fresco, risalenti al Terziario e divenute endemiche grazie all'altitudine od alla piovosit\u00e0 litoranea. Fra esse risalta il cedro, che alligna nelle zone pi\u00f9 elevate del Rif e del Medio Atlante.\nNel Marocco meridionale appaiono specie sahariane o tropicali, estranee alla regione mediterranea, come per esempio varie acacie. Nella parte sud-occidentale del Paese, a mezzogiorno di Safi, s'incontrano in particolare varie specie comuni alle isole Canarie e a Madera, che nel Terziario superiore erano unite al massiccio ibero-marocchino. Tra queste specie risalta l'argania, un albero dalle cui mandorle si estrae l'olio.\nVa ricordato infine l'apporto di alcune specie nordiche, le quali sarebbero state pi\u00f9 numerose se, alla vigilia della glaciazione quaternaria, il Marocco non fosse stato separato dalla penisola iberica. Queste specie (a proposito delle quali possiamo ricordare l'ontano tra gli alberi e la belladonna tra le piante erbacee) crescono nelle regioni pi\u00f9 umide del litorale mediterraneo.\nIl paesaggio vegetale naturale \u00e8 stato profondamente modificato dall'uomo, che ha reso la steppa pi\u00f9 povera di quanto essa lo sarebbe spontaneamente e che ha grandemente ridotto l'estensione del bosco col pascolo del bestiame, con la messa a coltura di sempre nuove terre ed a causa del bisogno di legname.\nUn parziale compenso a quest'opera di impoverimento \u00e8 venuto dall'introduzione, relativamente recente, di alcune nuove specie, come l'opunzia (ficodindia), originaria dell'America centrale e diffusa con ogni probabilit\u00e0 dai musulmani profughi dalla Spagna nel Seicento e agli inizi del Settecento, e gli eucalipti, di origine australiana, piantati dai Francesi, che ne hanno creato vere e proprie foreste. Nella parte pi\u00f9 meridionale del territorio, ai margini del deserto, merita pure citare la diffusione data alla coltura delle palme da dattero.\nNell'insieme il paesaggio vegetale del Marocco offre una grande variet\u00e0 di aspetti. Sul litorale compreso fra il Sebou e l'Oum er-Rbia, come pure sulle montagne che ricevono pi\u00f9 di 600 mm di precipitazioni, allignano le foreste di sugheri e lecci. Nell'interno e nei luoghi meno piovosi dominano invece le conifere, tra le quali compaiono - oltre alla tuia ed al ginepro - il pino d'Aleppo e il cipresso, che sono per\u00f2 meno frequenti. Nelle zone pi\u00f9 alte crescono, come si \u00e8 gi\u00e0 ricordato, i cedri, che formano nel Medio Atlante belle foreste come quelle delle valli del Tigrigra e del Guigou. Pi\u00f9 in alto ancora s'incontrano piante aromatiche come quelle delle Alpi (lavanda, menta).\nSu entrambi i versanti dell'Atlante e sul versante mediterraneo del Rif si stendono anche foreste pi\u00f9 o meno degradate, le quali trapassano verso il basso nella macchia, nella quale dominano l'olivastro, il mirto, l'erica, la ginestra, ecc. Nei terreni meno adatti alla vegetazione arborescente prevalgono le piante bulbose (tra cui l'asfodelo), le graminacee, la palma nana e il giuggiolo. Quest'ultimo caratterizza specialmente la macchia arbustacea, che corrisponde alla \"meseta\".\nPi\u00f9 a S, cio\u00e8 verso Mogador e nella pianura costiera del Sebou, la vegetazione originaria \u00e8 rappresentata da una steppa, punteggiata dalle gi\u00e0 citate arganie. Un altro tipo di steppa \u00e8 contraddistinto dal predominio dell'alfa, diffusa nell'interno del Marocco orientale, a cominciare dall'alta valle della Muluia. Dalla steppa d'alfa si passa, con l'accentuarsi dell'aridit\u00e0, nell'ambiente desertico del Sahara settentrionale, dotato di una vegetazione ancora pi\u00f9 magra e dispersa. Ivi, come abbiamo gi\u00e0 ricordato, \u00e8 intensamente coltivata nelle oasi la palma dattilifera.\nLa fauna.\nLa fauna \u00e8 complessivamente analoga a quella delle coste settentrionali del Mediterraneo, ma possiede in pi\u00f9 qualche specie che in Europa \u00e8 scomparsa. Infatti se il leone, di cui gli antichi testimoniarono l'esistenza sulle montagne dell'Atlante, \u00e8 ormai da tempo estinto, rimangono le pantere, per quanto molto rare, gli sciacalli, le scimmie, le gazzelle. I serpenti e le lucertole raggiungono notevoli dimensioni. Tra i volatili, piuttosto numerosi, sono caratteristici la cicogna e l'ibis bianco."}
{"id": "4702660", "revid": "287204", "url": "https://it.wikipedia.org/wiki?curid=4702660", "title": "Supercoppa serba (pallavolo femminile)", "text": "La Supercoppa serba \u00e8 trofeo nazionale serbo di pallavolo femminile, organizzato dalla OSS. Si affrontano i club che hanno trionfato in Campionato e Coppa di Serbia.\nStoria.\nLa prima edizione della manifestazione \u00e8 stata giocata nel 2013 ed ha visto il battere la nel derby di Belgrado."}
{"id": "4702670", "revid": "481666", "url": "https://it.wikipedia.org/wiki?curid=4702670", "title": "Max in America", "text": ""}
{"id": "4702672", "revid": "15756", "url": "https://it.wikipedia.org/wiki?curid=4702672", "title": "Thomas Hickey", "text": "Viene ricordato come la prima persona condannata a morte per tradimento contro quelli che sarebbero diventati gli Stati Uniti d'America: parte delle guardie messe a protezione del generale George Washington, Hickey fu incarcerato per contraffazione di denaro ma successivamente trovato colpevole di aver progettato di disertare a favore dei britannici, finendo quindi giustiziato.\nBiografia.\nHickey era un soldato irlandese dell'esercito britannico. Inviato nell'America coloniale nel 1752, fu di stanza a Boston e durante la guerra franco-indiana serv\u00ec come aiutante personale del maggior generale William Johnson. Dopo lo scoppio della guerra d'indipendenza americana nel 1775, Hickey lasci\u00f2 il servizio britannico per unirsi all'Esercito continentale; divenne quindi parte della Commander-in-Chief's Guard, l'unit\u00e0 di guardie personali del comandante in capo americano George Washington responsabile anche della tenuta delle finanze dell'Esercito continentale.\nNella primavera del 1776 Hickey e un altro soldato vennero arrestati con l'accusa di aver contraffatto del denaro; mentre si trovava incarcerato nella prigione di Bridewell vicino a New York, Hickey rivel\u00f2 a un altro prigioniero con lui detenuto, Isaac Ketchum, di far parte di una cospirazione pi\u00f9 ampia di soldati dell'Esercito continentale, che si stavano preparando a defezionare a favore del nemico una volta che l'armata britannica si fosse avvicinata a New York.\nDenunciato e arrestato dalle autorit\u00e0 civili locali, Hickey fu consegnato all'Esercito continentale per essere processato. Una corte marziale lo giudic\u00f2 colpevole dei reati di ammutinamento e sedizione, e Hickey venne quindi impiccato il 28 giugno 1776 a New York all'angolo tra Chrystie Street e Grand Street davanti a una folla di 20\u00a0000 persone. Hickey fu la sola persona processata per la presunta cospirazione; nel corso del processo David Mathews, sindaco di New York e noto per le sue simpatie \"lealiste\", fu accusato di aver finanziato l'operazione per portare nuove reclute a favore dei britannici: Mathews e altre dodici persone furono brevemente poste in detenzione, ma l'accusa non venne mai provata. Voci circa la presunta cospirazione comprendevano anche presunti piani per rapire Washington, assassinare i suoi ufficiali e far saltare in aria le scorte di munizioni dell'Esercito continentale; queste speculazioni danneggiarono notevolmente la reputazione dei \"lealisti\" nei nascenti Stati Uniti.\nNella trascrizione della sentenza della corte marziale (\"Court Martial for the Trial of Thomas Hickey and Others\"), Hickey \u00e8 indicato come un soldato semplice delle guardie del corpo di Washington, posto sotto il comando di un certo \u00abmaggiore Gibbs\u00bb. Vi sono ragioni per sospettare che questa trascrizione sia una copia fatta poco dopo la conclusione della guerra d'indipendenza, quando molti dei documenti ufficiali redatti precedentemente furono copiati per essere preservati. Nel suo libro \"George Washington's Enforcers\" (2006) lo storico Harry Ward sostiene che Hickey avesse il grado di sergente, oltre a far notare che il capitano Caleb Gibbs (primo comandante delle Commander-in-Chief's Guard) non fu promosso al grado di maggiore fino al 29 giugno 1778, due anni dopo l'impiccagione di Hickey. Quando i militari venivano condannati da una corte marziale, del resto, era normale ridurli fino al grado pi\u00f9 basso dell'ordinamento, appunto quello di soldato.\nIl presunto tentativo di assassinare Washington.\nDal maggio al giugno 1776, George Washington pose il suo quartier generale nella tenuta di Richmond Hill, una villa di campagna poco fuori l'abitato di New York. Samuel Fraunces, il proprietario di una taverna posta poco lontano, fu incaricato di fornire i pasti per Washington e il suo stato maggiore; Washington assunse anche una governante, una vedova di 72 anni di nome Elizabeth Thompson, che lavor\u00f2 a Richmond Hill dal giugno 1776 al dicembre 1781.\nSebbene Hickey fosse stato incarcerato inizialmente per contraffazione di denaro, e quindi processato per sedizione mentre si trovava gi\u00e0 in prigione, William Spohn Baker, uno storico del tardo XIX secolo, sostenne che la vera ragione dell'imprigionamento dell'irlandese fosse il suo coinvolgimento in un complotto per assassinare o rapire Washington:\nBaker si sbagliava sui crimini specifici per cui era stato condannato Hickey, ma nel 1776 era effettivamente in circolazione una voce circa un complotto per assassinare Washington:\nSono stati pubblicati altri due riferimenti dell'epoca a un complotto per assassinare Washington Un resoconto confuso circa un tentativo di omicidio di Washington apparve pi\u00f9 di due anni dopo su un quotidiano inglese di provincia, il \"The Ipswich Journal\", il 31 ottobre 1778:\nLa petizione di Fraunces.\nIl 5 marzo 1785 il taverniere Samuel Fraunces present\u00f2 una petizione al Congresso rivendicando di aver lui scoperto il complotto per assassinare Washington, e di essere stato ingiustamente incarcerato come membro della cospirazione prima che la sua posizione venisse chiarita\nLa risposta del Congresso alla petizione di Fraunces minimizz\u00f2 la trama del complotto, ma accett\u00f2 il suo ruolo come \u00abstrumentale per scoprirlo e sconfiggerlo\u00bb. Per debiti contratti durante la guerra d'indipendenza il Congresso ricompens\u00f2 Fraunces con 2\u00a0000 sterline, oltre a pagargli 1\u00a0625 sterline come affitto della sua taverna per due anni per ospitarvi degli uffici federali.\nLa leggenda di Phoebe Fraunces.\nNel 1859 Mary Anna Custis Lee pubblic\u00f2 le memorie di suo padre George Washington Parke Custis, nipote di Martha Washington e poi figlio adottivo di George Washington, morto due anni prima. Mary Anna aggiunse un'estesa nota indirizzata al co-autore delle memorie, l'antiquario Benson John Lossing, in cui narrava di un tentativo di avvelenare Washington portato avanti da Thomas Hickey:\nLe vere memorie di Custis non contenevano la storia (fu un'aggiunta di Lossing), ma questa distinzione \u00e8 facile da perdere per un lettore. Lossing ripet\u00e9 la storia in un libro del 1870, sostenendo che la governante di Washington aveva testimoniato alla corte marziale di Hickey:\nCome francamente ammise lui stesso, le informazioni di Lossing erano di terza mano: sostenne che gli furono riferite da un suo amico, W.J. Davis, il quale le aveva apprese da Peter Embury, un residente di New York all'epoca che conosceva bene la governante del generale e che era stato presente all'impiccagione di Hickey. Questa storia \u00e8 minata alla base dai verbali del processo della corte marziale di Hickey, che non contengono alcuna testimonianza di una governante di Washington.\nNel numero di gennaio 1876 del periodico \"Scribner's Monthly\", John F. Mines ripet\u00e9 la storia di Lossing e identific\u00f2 la governante. Ci\u00f2 avvenne pi\u00f9 di 99 anni dopo l'esecuzione di Hickey e fu la prima volta che il nome \"Phoebe Fraunces\" apparve sulla stampa; non venne indicata alcuna fonte per l'articolo della rivista. L'articolo fu letto a livello nazionale, ed ebbe una vasta eco visto il concomitante periodo dell'esposizione centennale del 1876:\nNel 1919, Henry Russell Drowne (pronipote del dottor Solomon Drowne, il cronista del 1776 di cui sopra) ripet\u00e9 la leggenda di Phoebe Fraunces in un libro dedicato alla storia della taverna di Fraunces:\nNon vi \u00e8 tuttavia alcun documento secondo il quale Samuel Fraunces ebbe mai una figlia di nome Phoebe."}
{"id": "4702674", "revid": "89688", "url": "https://it.wikipedia.org/wiki?curid=4702674", "title": "LEVEL 3", "text": ""}
{"id": "4702675", "revid": "61808679", "url": "https://it.wikipedia.org/wiki?curid=4702675", "title": "Agostino Cuntrera", "text": ""}
{"id": "4702676", "revid": "89688", "url": "https://it.wikipedia.org/wiki?curid=4702676", "title": "Level3", "text": ""}
{"id": "4702677", "revid": "89688", "url": "https://it.wikipedia.org/wiki?curid=4702677", "title": "Level 3", "text": ""}
{"id": "4702678", "revid": "729019", "url": "https://it.wikipedia.org/wiki?curid=4702678", "title": "Benjamin Church", "text": "Fu il primo Chirurgo Generale dell'Esercito degli Stati Uniti (\"Surgeon General of the U.S. Army\"), direttore generale del servizio medico dell'Esercito Continentale nel 1775.Il Dr. Benjamin Church (24 agosto 1734 - 1778) fu a tutti gli effetti il primo chirurgo generale dell'esercito degli Stati Uniti, che fungeva da \"capo medico e direttore generale\" del servizio medico dell'esercito continentale dal 27 luglio 1775 al 17 ottobre 1775. Fu anche attivo nel movimento dei Boston Sons of the Liberty negli anni prima della guerra. Tuttavia, durante la rivoluzione americana, fu invitato a inviare un messaggio a Thomas Gage, il comandante britannico, e fu processato e condannato per \"comunicare con il nemico\".\nBiografia.\nFamiglia e istruzione.\nChurch \u00e8 nato a Newport, Colonia di Rhode Island, figlio di Benjamin Church, un mercante di Boston e diacono della Hollis Street Church diretta dal Rev. Mather Byles. Il suo bisnonno, il colonnello Benjamin Church, prese una parte importante nella guerra con gli indiani Narragansett e guid\u00f2 i suoi militari fino alla morte d re Filippo il 12 agosto 1676. La sorella di Benjamin Alice spos\u00f2 lo stampatore Boston John Fleeming.\nIl terzo Benjamin frequent\u00f2 la Boston Latin School e si laure\u00f2 all'Harvard College nel 1754. Studi\u00f2 medicina con il Dr. Joseph Pynchon, proseguendo poi i suoi studi a Londra. Mentre era l\u00ec, ha sposato Hannah Hill di Ross, Herefordshire. Ritornato a Boston, si fece una reputazione come chirurgo.\nAmbiguit\u00e0 politiche.\nCon crescenti attriti tra le colonie e la Gran Bretagna, Church sostenne vigorosamente la causa di Whig con la sua penna. Ci sono prove che durante questo periodo \u00e8 stato variamente considerato un patriota ardente e un simpatizzante Tory segreto. Esamin\u00f2 il corpo di Crispus Attucks e tratt\u00f2 alcuni dei feriti nel massacro di Boston il 5 marzo 1770. Nel 1773, consegn\u00f2 l'orazione annuale del Massacro, per commemorare la tragedia insanguinata del 5 maggio 1770, che lo segn\u00f2 come un oratore di alto livello.\nNel 1774, Church fu eletto delegato al Congresso provinciale del Massachusetts e in seguito divenne membro del suo comitato di sicurezza, che era incaricato di preparare il conflitto armato. Pi\u00f9 o meno nello stesso periodo, il generale Gage inizi\u00f2 a ricevere informazioni dettagliate sulle attivit\u00e0 del Congresso provinciale. Il 21 febbraio 1775, il Congresso provinciale nomin\u00f2 la Chiesa e il dottor Joseph Warren un comitato per fare un inventario delle forniture mediche necessarie per l'esercito e, il 7 marzo, vot\u00f2 loro la somma di cinquecento sterline per l'acquisto di tali forniture.\nL'8 maggio 1775, dopo l'inizio della guerra rivoluzionaria, Church divenne membro di una commissione d'esame per chirurghi per l'esercito. Una risoluzione del 19 giugno ordin\u00f2 \"che il Dr. Church, il Dr. Taylor e il Dr. Whiting fossero un comitato per valutare quale metodo adottare per rifornire gli ospedali di chirurghi e che gli stessi signori fossero un comitato per fornire medicine e altre cose necessarie per gli ospedali. \" Come presidente di una sottocommissione del Comitato per la sicurezza, firm\u00f2 un rapporto il 12 maggio che raccomandava un sistema di opere difensive su Prospect Hill e Bunker Hill. I colleghi hanno notato, tuttavia, che aveva insistito per entrare a Boston subito dopo la battaglia di Lexington e Concord, e mentre era l\u00ec \u00e8 stato visto in una conferenza con il generale britannico Thomas Gage; ha affermato di essere stato arrestato e rilasciato.\nDirettore generale.\nA maggio, Church and\u00f2 a Philadelphia, in Pennsylvania, per consultare il Congresso continentale sulla difesa della colonia del Massachusetts. Il 27 luglio, quell'organismo autorizz\u00f2 l'istituzione di un dipartimento medico dell'esercito con un direttore generale e un capo medico che sarebbe stato a capo sia del dipartimento ospedaliero del primo ospedale militare che del primo quartier generale dei chirurghi del reggimento (situato nell'Henry Vassall House, Cambridge, MA). Nel frattempo, il 2 luglio, il generale George Washington era arrivato a Cambridge per prendere il comando delle forze coloniali, e Church era uno dei membri del comitato incaricato di riceverlo.\nLa chiesa aveva difficolt\u00e0 a gestire il suo dipartimento e i chirurghi del reggimento. Una tempesta di proteste si rivers\u00f2 nel quartier generale dell'Esercito e Washington fu costretta a ordinare un'indagine sul servizio medico. A sua difesa, Church si \u00e8 lamentata del fatto che i rivali erano gelosi della sua posizione e, secondo quanto riferito, avrebbe chiesto il permesso di lasciare l'esercito. Nel frattempo, si verific\u00f2 un incidente che lo port\u00f2 dinanzi a una corte marziale dell'esercito il 4 ottobre 1775.\n\"Corrispondenza criminale\" e corte marziale.\nNel luglio 1775, Church aveva inviato una lettera cifrata indirizzata a un Maggiore dog, un ufficiale britannico a Boston, attraverso un'ex amante. La lettera fu intercettata da un altro ex fidanzato della donna e fu inviata a Washington a settembre. Quando due gruppi di signori lo decifrarono, scoprirono che conteneva un resoconto delle forze americane prima di Boston, anche se nessuna rivelazione di grande importanza. Tuttavia, dichiar\u00f2 la devozione di Church alla Corona e chiese indicazioni per continuare la corrispondenza.\nLa questione \u00e8 stata sottoposta a una corte d'inchiesta composta da ufficiali generali, a presiedere a Washington.\nChurch ha ammesso la paternit\u00e0 della lettera, ma ha spiegato che \u00e8 stata scritta con l'obiettivo di impressionare il nemico con la forza e la posizione delle forze coloniali al fine di prevenire un attacco mentre l'esercito continentale era ancora a corto di munizioni e nella speranza di contribuire a far cessare le ostilit\u00e0. La corte ha ritenuto che la Chiesa avesse esercitato un'intelligenza criminale di corrispondenza.\nCultura di massa.\nNel videogioco Assassin's Creed III, Church \u00e8 ritratto come membro dei Templari antagonisti. Pi\u00f9 tardi tradisce i Templari fornendo informazioni agli inglesi, in contrasto con gli attuali piani dell'Ordine. Il leader dei Templari, Haytham Kenway, e suo figlio, il protagonista degli Assassini Ratonhnhak\u00e9:ton, unirono temporaneamente le forze per inseguire Church, che aveva anche rubato i rifornimenti destinati all'esercito continentale di stanza a Valley Forge. Lo rintracciano in Martinica, dove salgono a bordo della sua nave, il Welcome, e lo uccidono, riprendendo nel frattempo le provviste Patriot.\nChurch appare come personaggio nel romanzo Thieftaker di D. B. Jackson in cui esamina il personaggio titolare."}
{"id": "4702679", "revid": "1632387", "url": "https://it.wikipedia.org/wiki?curid=4702679", "title": "Resilient", "text": "Resilient \u00e8 il quindicesimo album in studio del gruppo musicale heavy metal tedesco Running Wild.\nSi tratta del secondo album dopo la separazione avvenuta nel 2009, dopo il precedente \"Shadowmaker\", ed \u00e8 stato pubblicato il 2 ottobre 2013 dalla SPV GmbH."}
{"id": "4702680", "revid": "767487", "url": "https://it.wikipedia.org/wiki?curid=4702680", "title": "Ashes on the Hearthstone", "text": "Ashes on the Hearthstone \u00e8 un cortometraggio muto del 1917 diretto da E.H. Calvert e prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA il 17 febbraio 1917."}
{"id": "4702681", "revid": "889336", "url": "https://it.wikipedia.org/wiki?curid=4702681", "title": "Sulifou Faaloua", "text": "Carriera.\nNazionale.\nEra titolare nella partita Australia-Samoa Americane 31-0."}
{"id": "4702682", "revid": "61808782", "url": "https://it.wikipedia.org/wiki?curid=4702682", "title": "Leonardo Caruana", "text": ""}
{"id": "4702683", "revid": "1543377", "url": "https://it.wikipedia.org/wiki?curid=4702683", "title": "Campionati del mondo di ciclismo su strada 2011 - Gara in linea maschile Junior", "text": "La gara in linea maschile Junior dei Campionati del mondo di ciclismo su strada 2011 \u00e8 stata corsa il 24 settembre in Danimarca, intorno a Copenaghen, su un percorso totale di 126\u00a0km. Il francese Pierre-Henri Lecuisinier ha vinto la gara con il tempo di 2h48'58\", alla media di 44,742\u00a0km/h.\nPartenza con 170 ciclisti, dei quali 146 completarono la gara."}
{"id": "4702686", "revid": "76963", "url": "https://it.wikipedia.org/wiki?curid=4702686", "title": "Jim Hanks", "text": "Biografia.\nIl pi\u00f9 giovane di quattro figli, \u00e8 il fratello minore di Tom Hanks. I genitori divorziarono poco dopo la sua nascita; Jim rimase a vivere con la madre, mentre gli altri due fratelli Tom e Larry e la sorella Sandra crebbero con il padre. Dal 1985 \u00e8 sposato con l'attrice Karen Praxel, da cui ha avuto un figlio.\nCarriera.\nJim Hanks ha preso parte al cast di \"Forrest Gump\" agendo come controfigura per suo fratello Tom. Entrambi doppiano Woody di \"Toy Story\", con Jim che prende il suo posto nel ruolo di Woody quando Tom \u00e8 troppo impegnato con altri progetti, prestandogli la voce negli spin-off della serie e nei videogiochi. In questo ruolo, hanno una grande somiglianza vocale."}
{"id": "4702691", "revid": "486946", "url": "https://it.wikipedia.org/wiki?curid=4702691", "title": "Campionato di calcio delle Samoa", "text": ""}
{"id": "4702693", "revid": "486946", "url": "https://it.wikipedia.org/wiki?curid=4702693", "title": "Samoa National League", "text": ""}
{"id": "4702694", "revid": "124067405", "url": "https://it.wikipedia.org/wiki?curid=4702694", "title": "Kiwi Football Club", "text": "Il Kiwi Soccer Club \u00e8 una squadra di calcio delle Samoa, con sede ad Apia, capitale del Paese. Ha vinto sette titoli nazionali, l'ultimo dei quali nel 2018."}
{"id": "4702696", "revid": "61809181", "url": "https://it.wikipedia.org/wiki?curid=4702696", "title": "Pasquale Cuntrera", "text": ""}
{"id": "4702699", "revid": "1543377", "url": "https://it.wikipedia.org/wiki?curid=4702699", "title": "Episodi di Arrow (seconda stagione)", "text": "La seconda stagione della serie televisiva Arrow \u00e8 stata trasmessa in prima visione assoluta negli Stati Uniti d'America da The CW dal 9 ottobre 2013.\nIl 2 ottobre 2013 \u00e8 stato trasmesso un episodio speciale di un'ora dal titolo \"Year One\" da The CW, che riassumeva la prima stagione e un'anteprima speciale della seconda stagione.\nIn Italia, i primi 9 episodi sono stati trasmessi, in anteprima assoluta e in contemporanea con gli Stati Uniti, dal 22 ottobre al 17 dicembre 2013 su Premium Action, in versione originale coi sottotitoli in italiano; i restanti episodi sono trasmessi a partire dal 18 marzo 2014. La versione doppiata \u00e8 stata trasmessa, in anteprima assoluta, a partire dal 10 gennaio al 9 giugno 2014 su Italia 1.\nEmily Bett Rickards, Colton Haynes e Manu Bennett vengono promossi nel cast principale, quest'ultimo poi lo lascia insieme a Susanna Thompson. Colin Donnell ricompare come guest star.\nIl doppio episodio \"Lo scienziato/Tre fantasmi\" \u00e8 il backdoor pilot dello spin-off della serie \"The Flash\".\nLa citt\u00e0 degli eroi.\nTrama.\nDopo la morte di Tommy, Oliver ha deciso di ritirarsi a vita solitaria nuovamente sull'isola. Ci resta sei mesi, fino a quando Felicity e Diggle non trovano il modo per rintracciarlo. Ritrovato Oliver, lo implorano di tornare a Starling City, ma lui non riesce a convivere col senso di colpa nei confronti di Tommy: nonostante decida di tornare, comunica a Felicity e a Diggle che non ha pi\u00f9 intenzione di vestire i panni del vigilante, visto che nella sua testa ricorrono le immagini di Tommy che lo considera solo un assassino. Tuttavia Starling City \u00e8 nuovamente minacciata da dei terroristi: degli uomini incappucciati emulano il Vigilante punendo tutti coloro che ritengono responsabili dell'esplosione del Glades e di tutte le morti che ne sono successe. Cos\u00ec, con il ritorno di Oliver, attaccano anche lui, in quanto figlio di Moira Queen, adesso in carcere con l'accusa di complicit\u00e0. Lui tuttavia non reagisce. Intanto la Queen Consolidated \u00e8 in bancarotta e Isabel Rochev \u00e8 intenzionata a comprare la parte per ottenere la maggioranza delle azioni. Cos\u00ec Oliver chiede aiuto economico a Walter per non perdere la leadership della sua azienda. Thea intanto ha rilevato il night di Oliver e lo gestisce insieme al fidanzato Roy: tuttavia le cose tra i due sono molto tese perch\u00e9 lui continua a volersi far giustizia da solo, e la ragazza gli intima di smettere altrimenti o si sarebbe fatto uccidere o lei lo avrebbe lasciato. Quando i vigilanti prendono in ostaggio Thea, finalmente Oliver decide di reagire rimettendosi il costume, ma per una volta invece di ucciderli, li consegna alla giustizia. Thea, che da un anno non vede pi\u00f9 la madre, dopo il rapimento e sotto consiglio di Roy, decide di andarla a trovare per dirle che non la odia. In un flashback intanto, Oliver, Shado e Slade scoprono di non essere soli sull'isola e quando questi soldati rapiscono Shado e tentano di ucciderla, Oliver reagisce uccidendo uno dei soldati, rendendosi conto del profondo cambiamento che questa azione ha innescato. Shado cerca di stargli vicino facendogli capire che in tutti alberga sia il bene che il male, in seguito i due fanno l'amore. Nella scena finale, si vede Roy che cerca di salvare una ragazza da tre uomini che cercavano di violentarla, ma Roy viene salvato a sua volta da una donna bionda in una tuta completamente nera, Roy le chiede il suo nome ma lei sparisce. \nDoppia identit\u00e0.\nTrama.\nRoy tenta ancora una volta di fare l'eroe, tentando di fermare una rapina ai danni di un camion che trasportava medicinali al Glades. Ma la polizia lo arresta e Oliver tenta di far desistere il ragazzo dal fare l'eroe. Nello stesso momento per\u00f2 scopre che le rapine erano ai danni della povera gente del quartiere cos\u00ec decide di farsi giustizia da solo. Scopre che a capo dell'organizzazione c'\u00e8 China White e tenta di fermarla in ogni modo. Intanto per mantenere le sue apparenze da filantropo, decide di collaborare con il consigliere Blood per una raccolta fondi, ma a causa dei suoi impegni da vigilante, mentre ferma China, Blood al ricevimento etichetta Oliver come una persona menefreghista e inaffidabile. Il Vigilante propone a Roy di non fare pi\u00f9 l'eroe ma di raccogliere informazioni per lui dal quartiere del Glades. Laurel intanto, ritenendo il Vigilante responsabile della morte di Tommy, gli tende una trappola per catturarlo. In un flashback, Oliver, Shado e Slade scoprono una cripta dove sono sepolti scheletri di soldati giapponesi della Seconda Guerra mondiale con le ossa della testa deformi.\nBambole rotte.\nTrama.\nOliver viene salvato dalla trappola di Laurel dalla misteriosa vigilante bionda. Cos\u00ec incarica Roy di fare domande per scoprire chi fosse. Intanto, dopo il terremoto Barton Mathis, un famoso pluriomicida noto per aver ucciso otto donne e aver fatto trovare i corpi travestiti da bambole di porcellana, \u00e8 riuscito a scappare dalla prigione, mietendo nuove vittime. Lance si sente responsabile della cattura dell'assassino, in quanto anni prima era stato proprio lui a catturarlo. Cos\u00ec chiede l'aiuto di Oliver in veste di vigilante, a cui affibbia il nome di \"Freccia\". Insieme e anche grazie all'aiuto di Felicity, i due riescono a trovare l'assassino, che tuttavia riesce a fuggire. Mathis rapisce Lance e Laurel, ma arriva Oliver a salvarli in tempo, anche grazie all'aiuto della vigilante bionda, che uccide Mathis. La vigilante bionda torna nel suo rifugio, dove ad attenderla c'\u00e8 un uomo incappucciato che, sotto ordine di Ra's al Ghul, gli ordina di ritirarsi, per essere poi brutalmente ucciso dalla donna. Intanto procede il processo contro Moira Queen e l'accusa propone la pena di morte, ma ci\u00f2 che preoccupa veramente Moira \u00e8 che se il processo andasse avanti, i suoi figli potrebbero venire a conoscenza del suo pi\u00f9 oscuro segreto, a dimostrazione che c'\u00e8 ancora qualcosa che lei tiene nascosto.\nIn un flashback Oliver e Slade perlustrano l'isola per trovare i soldati, lasciando Shado all'accampamento a studiare il corpo. Tuttavia notano una nave al largo che comincia a sparare verso il luogo dove si trova Shado. Oliver si precipita ma viene colpito e si risveglia in gabbia.\nIl crogiolo.\nTrama.\nOliver decide di organizzare un evento per togliere le armi dalla strada dopo aver scoperto che un malfattore chiamato \"il Sindaco\" vende le armi nel Glades. Laurel intanto sta affrontando un brutto periodo: si sente responsabile della morte di Tommy e dopo il rapimento, sfoga le sue frustrazioni nell'alcool. Perci\u00f2 Lance chiede aiuto a Oliver per salvare sua figlia. Intanto, tramite una illuminazione di Felicity, Oliver capisce che la vigilante bionda non stava seguendo lui, bens\u00ec la famiglia di Laurel: le tende un agguato e scopre la sua vera identit\u00e0: la vigilante non \u00e8 altro che Sara, la sorella di Laurel, che tutti credevano morta. I due decidono di collaborare per trovare il Sindaco e fargliela pagare dopo che, all'evento di raccolta delle armi, il sindaco ha sparato sulla folla colpendo Sin, l'amica di Sara, e rischiando di uccidere anche il consigliere Blood. Cos\u00ec lo catturano e lo consegnano alla giustizia, ma a fare giustizia \u00e8 proprio Blood, che gli inietta di nascosto un veleno.\nIntanto in un flashback, Oliver si ritrova in gabbia dove gli vengono poste delle domande sul luogo di ritrovamento dei cadaveri deformi a cui lui non risponde. Cos\u00ec gli sparano ed \u00e8 costretto a curarsi da solo. Dopodich\u00e9, fatto uscire di prigione, i suoi aguzzini decidono di torturarlo usando un'arma segreta: sar\u00e0 proprio Sara colei che lo torturer\u00e0.\nLa lega degli assassini.\nTrama.\nOliver ospita Sara in casa sua, cercando di convincerla in tutti i modi a rivelare a Lance e Laurel che lei \u00e8 ancora viva. Tuttavia la ragazza si rifiuta e durante la discussione, arriva in casa Queen un guerriero vestito come Malcolm Merlyn che attacca entrambi. Oliver chiede a Felicity e Diggle di indagare, ma Sara rivela ai tre che quell'uomo era arrivato in casa Queen per lei: l'uomo fa parte della Lega degli Assassini, una congrega di uomini addestrati ad uccidere, congrega di cui anche lei faceva parte prima di fuggire. Dopo aver trovato il nascondiglio del guerriero, Sara e Oliver si precipitano da lui, e il guerriero rivela ad Oliver di essere stato lui ad addestrare Merlyn, dopodich\u00e9 fugge minacciando di trovare ed uccidere tutta la famiglia di Sara. Cos\u00ec Oliver decide di proteggere Laurel che fraintende le intenzioni del ragazzo e prova a baciarlo. Felicity invece tenta di avvertire Lance, intimandogli di lasciare Starling City per qualche giorno e, dietro il rifiuto dell'uomo, decide di intervenire Sara rivelando al padre il fatto di essere ancora viva e dicendogli di essere la vigilante. Cos\u00ec riesce ad uccidere il guerriero e manda un altro a far sapere ai suoi capi di non voler tornare nella Lega. Infine fa promettere a suo padre di non rivelare n\u00e9 a Laurel n\u00e9 a sua madre di essere ancora viva, altrimenti sarebbero state continuamente in pericolo. \nIn un flashback intanto si vede in che modo Sara \u00e8 sopravvissuta dopo l'affondamento del Gambit e come sia stata presa sotto l'ala protettrice del dottor Ivo che le ha insegnato a combattere, arrivando persino a torturare Oliver quando era stato catturato e rinchiuso in gabbia. \nFaccia a faccia col nemico.\nTrama.\nRoy avvisa Arrow che sta per effettuarsi uno scambio tra trafficanti. Oliver e Diggle intervengono, e durante il combattimento Diggle viene preso da una sezione dell'ARGUS, mentre Roy viene arrestato da Lance. Diggle viene ingaggiato dall'agente Waller della sezione per ritrovare Lyla Michaels, partita per Mosca alla ricerca di Deadshot. Sentendosi responsabile, Diggle decide di partire per Mosca, ma Oliver e Felicity decidono di andare con lui, con la copertura di un meeting alle Industrie Queen a Mosca. Tuttavia, essendo socia delle industrie Queen, decide di partire con loro anche Isabel Rochev. Arrivati a Mosca il piano \u00e8 quello di introdursi nel gulag, la prigione dove \u00e8 rinchiusa Lyla, creare scompiglio e grazie ad una guardia corrotta, arrivare a Lyla e portarla via. Nella prigione decide di introdursi Diggle. Intanto Isabel accusa Oliver di avere una relazione con Felicity ma, dopo qualche bicchiere di vodka, i due finiscono a letto insieme. Durante la sua permanenza in carcere, Diggle viene messo in isolamento dopo una rissa, e nella stanza in isolamento ci trova proprio Deadshot. I due sono costretti a collaborare e, trovata Lyla, grazie all'intervento di Oliver, i tre escono illesi dalla prigione. Dopo qualche chilometro, Diggle ferma il furgone e intima a Deadshot di scendere, non riuscendo per\u00f2 a sparargli. Cos\u00ec Deadshot gli rivela che il bersaglio non era colui che Andy, il fratello di Diggle, stava proteggendo, bens\u00ec era Andy stesso, e inoltre gli rivela il nome del mandante, ossia H.I.V.E. Felicity, scoperta la tresca tra Oliver e Isabel, dice all'amico che potrebbe meritare di meglio. L'avvocato di Moira intanto, saputo che Roy era finito nuovamente in carcere, consiglia a Thea di lasciarlo, in quanto la difesa di sua madre si basa anche sul modo in cui ha educato i figli, portandoli a non compiere scelte sbagliate. Cos\u00ec Thea lascia Roy, ferendolo. Moira, saputo dell'accaduto, dice alla figlia di seguire il suo cuore e di non lasciare Roy.\nIntanto in un flashback il dottor Ivo rivela ad Oliver che durante la seconda guerra mondiale, i giapponesi avevano creato un siero di cellule staminali capace di rendere invincibili i soldati, donandogli una forza sovrumana e capacit\u00e0 rigenerative. Cos\u00ec Sara inganna Oliver e lo porta a mettersi in contatto con Slade e Shado. Oliver, fidandosi di Sara, riesce a contattarli, cos\u00ec Ivo localizza i due e minaccia di uccidere Oliver. Tuttavia interviene Sara a salvargli la vita, convincendo Ivo a poterlo ancora usare per trovare il siero. \nLo Stato contro Queen.\nTrama.\nSei mesi prima. Dopo l'esplosione al Glades, il conte Vertigo, rinchiuso in prigione riesce a fuggire. Cos\u00ec ingaggia numerosi scienziati e crea una nuova versione della droga \"Vertigo\" capace di peggiorare ancora di pi\u00f9 la dipendenza.\nOggi. Il Conte rapisce Adam, il procuratore capo di Laurel, gli d\u00e0 una dose di Vertigo e in mondovisione lo costringe a supplicarlo di dargli la cura. Grazie all'aiuto di Felicity che rintraccia il luogo dove Adam \u00e8 tenuto segregato, Oliver interviene e gli salva la vita, ancora una volta evitando di uccidere il Conte. Tuttavia \u00e8 contemporaneamente in corso il processo per le accuse di complicit\u00e0 a Moira Queen. Dopo il rapimento di Adam, \u00e8 Laurel a prendere le redini del processo. Cos\u00ec scopre che il segreto che Moira manteneva nei confronti dei figli, era la relazione che anni prima aveva avuto con Malcolm Merlyn. A causa degli impegni in tribunale di Oliver, Felicity cerca una cura per Diggle, anch'egli precedentemente infettato, senza voler coinvolgere Oliver. Tuttavia viene rapita dal conte, inoltre il criminale rivela a Oliver che una persona molto potente in citt\u00e0 lo vuole morto, quando \u00e8 sul procinto di uccidere Felicity Oliver lo uccide conficcandogli tre frecce nel petto e gettandolo dalla finestra. In un flashback, Oliver, ancora prigioniero del dottor Ivo, raggiunge il luogo dove credeva si trovassero Slade e Shado. Non trovando nessuno, Oliver, il dottor Ivo, Sara e il resto dell'equipaggio raggiungono il luogo dove sono nascosti i cadaveri dei soldati giapponesi. Ivo non trova quello che cerca, ma intanto intervengono Shado e Slade a salvare Oliver, che scappa portandosi dietro anche Sara. Cos\u00ec i quattro scoprono che quello che cercava Ivo erano le coordinate per il luogo di un sottomarino giapponese della seconda guerra mondiale dove si trova il Mirakuru, Oliver decide di appropriarsene per salvare la vita di Slade, che \u00e8 gravemente ferito. Ritornando alle vicende attuali, il processo si conclude con la scarcerazione di Moira, tutti (compresa la donna) sono stupefatti dall'esito del processo visto che sembrava implicito che Moira finisse condannata. Tornando a casa per\u00f2, l'autista ferma l'auto in un parcheggio dove viene assassinato. Malcolm Merlyn \u00e8 ancora vivo, sopravvissuto allo scontro con Oliver, rivelando che \u00e8 stato lui a salvare Moira dal processo visto che ha dei contatti all'ufficio della procura. Documenti alla mano, viene svelata una sconcertante verit\u00e0: Thea Queen \u00e8 figlia biologica di Malcolm.\nLo scienziato.\nTrama.\nUna nuova minaccia appare sullo scenario di Starling City: un uomo con una forza sovrumana scassina una delle industrie Queen e ruba una centrifuga. La polizia e Oliver parallelamente cominciano ad indagare. All'inizio Oliver tiene nascosto ai compagni di avere un'idea su chi fosse il responsabile della rapina: in un flashback infatti Oliver, Shado, Slade e Sara riescono a raggiungere, attraverso le coordinate, il sottomarino giapponese, e somministrano la cura di staminali a Slade che sta per morire, prima di iniettargli il siero Slade rivela a Shado di amarla: purtroppo dopo essersi iniettato il siero Slade muore ugualmente. Oliver rivela a Felicity e Diggle che quel siero era in grado di trasformare gli uomini in esseri con una forza sovrumana. Intanto, alle Industrie Queen, torna Moira alla dirigenza, dopo essere stata scagionata. Cos\u00ec Oliver le organizza una festa di bentornato, festa a cui partecipano solo poche persone, in quanto una giuria l'aveva perdonata, ma non la citt\u00e0. Malcolm incita Moira a rivelare a Thea la verit\u00e0 sul suo vero padre, ma Moira contrattacca costringendo Malcolm a lasciare la citt\u00e0 in quanto Ra's al Ghul \u00e8 sulle sue tracce, desideroso di ucciderlo visto che Malcolm ha violato le regole della Lega degli Assassini. Ad indagare per la polizia intanto, arriva un detective forense di Central City, Barry Allen, di cui Felicity si invaghisce. Diggle, indagando, scopre che per\u00f2 il ragazzo non \u00e8 chi dice di essere, il ragazzo rivela che sua madre mor\u00ec a causa di un evento inspiegabile e che il padre \u00e8 stato incriminato ingiustamente per l'assassinio prendendosi l'ergastolo, da allora indaga su casi anomali; in seguito decide di ritornare a casa. Arrow si incontra di nascosto con Roy che sta indagando sulla morte di un amico, secondo la polizia si tratta di semplice overdose, ma Oliver riconosce nella foto del morto l'effetto del siero, perci\u00f2 cerca di dissuadere Roy che preferisce non ascoltarlo, alla fine Arrow ferisce Roy a una gamba pur di impedirgli di mettersi nei guai. Oliver affronta il misterioso criminale dalla super-forza, Cyrus Gold, appurando che \u00e8 stato potenziato da Mirakuru, dopo un duro combattimento Oliver viene sconfitto, e dopo essere stato colpito dal siero, Oliver \u00e8 in procinto di morire, cos\u00ec Felicity chiede aiuto proprio ad Allen per salvargli la vita.\nTre fantasmi.\nTrama.\nBarry riesce a capire che Oliver soffre di una coagulazione intravenosa, ma riesce fortunatamente a curarlo usando gli ingredienti di un veleno per topi. Oliver si risveglia e si arrabbia con Felicity per aver svelato la sua identit\u00e0 a Barry, poi lascia la base per andare a casa Queen, dove Moira ha appena finito di addobbare l'albero di Natale. Entrando in camera di Thea, Oliver vede Roy ferito alla gamba, con la freccia ancora conficcata in essa. Riuscito a estrarla, Oliver esce dalla stanza e ha una visione di Shado davanti a s\u00e9, effetto collaterale del medicinale somministratogli da Barry. La scena si sposta sull'isola, dove Ivo e i suoi uomini catturano Oliver, Shado e Sara, lasciando Slade morto. Ivo poco dopo uccide Shado. Ritornando al presente, Oliver ha un'altra visione, questa volta di Slade, che lo rimprovera per non aver salvato lui e Shado, dopo una breve conversazione i due combattono e Oliver perde. Felicity e Barry, attraverso delle tracce di unto sul collo di Oliver, riescono a risalire all'identit\u00e0 del suo aggressore, Cyrus Gold. Arrow informa il detective Lance, il quale si reca con i suoi uomini al parcheggio di un motel, dove vengono massacrati da Cyrus Gold. Lance rimane vivo e viene trasportato d'urgenza in ospedale, in terapia intensiva. Laurel e Sebastian Blood lo raggiungono, e si scopre che uno degli uomini di Lance, evidente complice di Blood, aveva partecipato all'operazione per assicurarsi che nessuno rimanesse vivo. Roy, volendo scoprire la verit\u00e0 sull'amico di Sin, viene catturato da Sebastian Blood, il quale gli somministra il Mirakuru. Allora arriva Arrow, che riesce a salvare Roy e uccidere Cyrus Gold, incoraggiato da una visione di Tommy che lo incita ad alzarsi e combattere. In fretta e furia, Arrow cura Roy e lo risistema nel letto di Thea, in modo da non destare sospetti. Barry, nel frattempo rientra a Central City per assistere all'accensione del nuovo acceleratore di particelle della S.T.A.R.. Arriva in ritardo, ma il telegiornale dice che le forti piogge stanno causando un sovraccarico del sistema. L'acceleratore esplode poco dopo, e Barry viene colpito da uno dei fulmini. Alla base, Oliver si accorge che Barry ha lasciato un regalo per lui: una maschera per celare meglio la sua identit\u00e0 di Arrow. Nel frattempo, Sebastian Blood va a fare visita al suo capo. Ci si accorge con molto stupore che si tratta di Slade Wilson: grazie a un flashback, si scopre che il Mirakuru aveva fatto effetto su Slade, donandogli una forza sovrumana. Poco dopo, infatti, Slade uccide tutti gli uomini di Ivo. Nel presente, Slade afferma di sapere chi si cela sotto il cappuccio di Arrow: \"Conosco benissimo la sua identit\u00e0. Lui \u00e8 un mio amico. La morte sarebbe una liberazione da questa vita, e lui non ha ancora iniziato a scontare la sua pena. Gli porter\u00f2 via tutto quello che ha di pi\u00f9 caro. Distrugger\u00f2 coloro che stanno dalla sua parte. Corromper\u00f2 le persone a cui tiene. Soltanto quando avr\u00e0 perso tutto quello a cui \u00e8 pi\u00f9 legato, gli trafigger\u00f2 un occhio con una freccia.\" \nRaggio di esplosione.\nTrama.\nOliver deve affrontare una nuova minaccia per la citt\u00e0 di Starling City quando delle bombe iniziano ad esplodere in citt\u00e0. Felicity torna da Central City, in quanto era rimasta al fianco di Barry che \u00e8 finito in uno stato di coma dopo esser stato colpito da un fulmine e Oliver inizia a litigare con lei visto che pretende un maggior rendimento da parte sua. Felicity riesce a capire chi c'\u00e8 dietro gli attentati: si chiama Mark Sheffer, un uomo che viene soprannominato Shrapnel. Sebastian Blood intanto organizza una manifestazione di protesta contro questi attentati diventando di fatto un bersaglio facile per il terrorista. Arrow cerca di fermare i bombardamenti, ma Shrapnel lo intrappola e lo aggancia ad una bomba, e non \u00e8 in grado di muoversi senza far scattare il dispositivo. Mentre Felicity aiuta Oliver, Diggle deve trovare la bomba in piazza prima che esploda. Alla fine Arrow riesce a consegnare il terrorista alla giustizia. Nel frattempo, Roy continua a nascondere la sua nuova forza a Thea, ma quando Roy salva sua madre sollevando un'enorme torre di luce di una tonnellata di peso, esige risposte. Oliver riesce a sconfiggere il nemico grazie all'aiuto dei suoi amici, Oliver si scusa con Felicity ammettendo che l'aiuto della ragazza ormai \u00e8 indispensabile per lui. Laurel inizia a provare dei sentimenti per Sebastian Blood, ma non pu\u00f2 fare a meno di sospettare che ci sia qualcosa di oscuro e pericoloso su di lui, inoltre scopre che \u00e8 cresciuto con Cyrus Gold, l'uomo che ha ucciso il partner di Lance. Alla fine la ragazza scopre che la madre di Sebastian \u00e8 rinchiusa in un istituto psichiatrico, la donna rivela a Laurel che il figlio l'ha rinchiusa l\u00ec perch\u00e9 \u00e8 l'unica testimone del suo crimine, infatti il consigliere comunale si \u00e8 macchiato dell'omicidio del padre. Nei flashback dell'isola Sara si preoccupa per Slade, infatti rivela a Oliver che quando era in compagnia di Ivo, la ragazza aveva studiato le documentazioni dei giapponesi riguardanti Mirakuru affermando che quelli sopravvissuti alla somministrazione del farmaco erano diventati pericolosi e mentalmente instabili. Oliver si rende conto che l'amico sta cambiando, inoltre si sente in colpa per non avergli detto che la sua amata Shado \u00e8 morta perch\u00e9 Oliver ha preferito prendere le difese di Sara. Sopraffatto dalla rabbia Slade, ora, ha intenzione di rintracciare ed uccidere Ivo.\nPunto cieco.\nTrama.\nOliver interroga ancora un criminale per scoprire chi si nasconde sotto la maschera col teschio, ma senza successo e quindi ritorna alla base. Il telefono della Freccia squilla, \u00e8 l'ex detective Lance che chiede ad Oliver di poter incontrare Laurel e vuole che indaghi su Sebastian Blood. Oliver non sa se fidarsi di Laurel, ma lo fa. Intanto nell'ospedale psichiatrico Blood fa visita a sua madre e chiede cosa abbia detto a Laurel, sua madre si scusa per tutto quello che le ha detto, Sebastian accetta le sue scuse ma non l'uomo con la maschera da teschio. Sua madre muore per un attacco al cuore. Oliver continua ad indagare su Blood, e Felicity scopre che nel Municipio ci sono le prove che stanno cercando, ma non pu\u00f2 hackerarle. Quindi Oliver e Laurel vanno nel Municipio, e con un po' di difficolt\u00e0 riescono a trovarle. Laurel apre, ma non c'\u00e8 nulla, Sebastian le ha gi\u00e0 fatte sparire. Si reca a casa sua, trova tutto a soqquadro. \u00c8 la polizia, che arresta Laurel per possesso illegale di farmaci. Intanto Roy svela a Sin la sua super-forza, e cercano di fare come Arrow, dare la caccia al crimine; il \"fortunato\" \u00e8 lo \"squartatore\", un uomo che squarta letteralmente le prostitute. Roy quasi lo uccide. Nell'ufficio di Sebastian Slade vuole che quest'ultimo non lo deluda pi\u00f9, altrimenti lo uccider\u00e0. Oliver incontra Laurel, ma qualcuno la rapisce e lascia un messaggio sulla parete di casa per Arrow. Oliver sa gi\u00e0 dove andare. Infatti riesce a salvare Laurel, e a malmenare l'uomo con la maschera da teschio. Quest'ultimo sta quasi per sparare ad Oliver, ma Laurel lo salva. L'uomo con la maschera da teschio muore, ma sotto quella maschera non c'era Blood. C'era l'agente della polizia che aveva tradito i suoi \"colleghi\" avvisando Sebastian e Cyrus Gold dell'arrivo della polizia. Nell'ufficio di Sebastian, lui sta dialogando con i \"suoi\" uomini, ma vengono assaliti da Deathstroke. Slade avvisa Sebastian: un altro passo falso e gli taglier\u00e0 la gola. Arrow raggiunge Roy dicendogli che lo aiuter\u00e0 a mantenere il controllo e ad addestrarlo. Roy non vede l'ora di collaborare con lui.\nIn un flashback sull'isola, Oliver chiede scusa a Sara per averla convinta a salire sul Queen's Gambit con lui, ma lei rivela che lo ha fatto non solo per il fascino di Ollie, ma perch\u00e9 lei aveva una grande cotta per lui. Sara, mentre Oliver sta dormendo, si sente con Ivo tramite il walkie-talkie, prima Ivo si comporta bene con lei, ma quando Sara dice che avrebbe preferito essere morta piuttosto che aver collaborato con lui, Ivo le d\u00e0 della \"ragazza\" ingrata.\nTremori.\nTrama.\nArrow propone di formare Roy, cos\u00ec da potergli insegnare a controllare la sua ritrovata super-forza. Tuttavia, Roy \u00e8 uno studente ribelle e si rifiuta di ascoltare Arrow e rivela la sua vera identit\u00e0, e quindi Oliver si rifiuta di continuare ad aiutarlo. Nel frattempo, Bronze Tiger/la Tigre di Bronzo fugge dal carcere e ruba un prototipo della macchina di Malcolm che ha provocato il terremoto e la vuole vendere al miglior offerente. Oliver, Diggle e Felicity cercano di fermare il trasferimento della macchina, ma la testa calda di Roy si mette di mezzo, mettendo tutti in pericolo. Alla fine Oliver gli rivela la sua identit\u00e0 segreta e i due insieme fermano la Tigre di Bronzo, in seguito Oliver lo fa diventare un membro della squadra a tutti gli effetti mettendolo al corrente della sua alleanza con Diggle e Felicity. Laurel viene radiata dall'albo degli avvocati e va fuori controllo. Moira \u00e8 entusiasta quando Walter le chiede di andare a cena assieme, ma il vero motivo del perch\u00e9 glielo chiede la sorprende: Walter vuole che Moira si candidi come sindaco perch\u00e9 Blood porterebbe la citt\u00e0 alla bancarotta. Thea, nel frattempo, incoraggia la madre a chiedere a Walter di tornare insieme e si dice favorevole alla sua candidatura. Dopo che Tigre di Bronzo viene arrestato, Amanda Waller lo va a trovare in prigione dicendogli che \u00e8 interessata alle sue capacit\u00e0. Nei flashback dell'isola Slade decide di uccidere Ivo per vendicare la sua amata Shado, facendo affondare la sua nave con il lanciamissili di Feyers, ma Oliver lo sprona a non farlo facendogli capire che il Mirakuru lo sta cambiando, e che lui deve essere un uomo migliore per suo figlio Jo.\nErede del demonio.\nTrama.\nAll'aeroporto di Starling City arriva una misteriosa ragazza, dopo che l'impiegato digita il suo nome il file dell'ARGUS la riconosce, pertanto le guardie di sicurezza cercano di fermarla, ma lei riesce a metterle K.O.. Nel frattempo Laurel si risveglia in ospedale (nella puntata precedente era stata avvelenata da un membro della Lega degli Assassini). Oliver cerca di aiutare Sara con la misteriosa donna dell'aeroporto, che si rivela essere Nyssa al'Ghul, la figlia di Ras al'Ghul, che rivuole Sara nella Lega degli Assassini, infatti Nyssa e Sara erano amanti. Felicity scopre che Moira ha elargito un'enorme somma di denaro al suo medico curante tramite una societ\u00e0 fantasma, la ragazza non ci mette molto a capire che Thea \u00e8 la figlia di Malcolm Merlyn, e lo racconta a Oliver. Nyssa rapisce la madre di Sara, Dinah, e dunque la ragazza cerca di salvarla; Sara e suo padre la portano in salvo, in seguito si scopre che Sara aveva preso del veleno per evitare di tornare alla lega, Nyssa per amore di Sara permette a Oliver di salvarla e le d\u00e0 il permesso di lasciare la lega. Sara si ricongiunge alla sua famiglia, ma Laurel aggredisce la sorella cacciandola via e rinfacciandole il suo odio accusandola di aver distrutto la sua vita e quella di tutta la famiglia. Oliver arrabbiato con la madre per il segreto le dice chiaramente che non pu\u00f2 perdonarla, ma la appogger\u00e0 pubblicamente finch\u00e9 ci sar\u00e0 la campagna elettorale per il seggio di sindaco. Al rifugio di Arrow, Sara e Oliver si fanno forza a vicenda a causa dei loro pessimi rapporti familiari e si rendono conto di amarsi ancora.\nIl tempo della morte.\nTrama.\nWilliam Tockman organizza una rapina a tempo e ruba un dispositivo elettronico che gli permetter\u00e0 di accedere a qualsiasi caveau di una banca nel mondo. Oliver e Sara vengono a conoscenza del suo lavoro, insieme cercano di fermarlo, sventando una delle sue rapine. In risposta, Tockman utilizza il dispositivo per introdursi nel server del nascondiglio di Oliver per sovraccaricarlo in modo che esploda. Felicity, sentendosi esclusa dal team, cerca di catturare da sola Tockman alla banca dei Queen: Oliver, Sara, e Diggle arrivano in tempo per proteggere Felicity, ma quando Tockman minaccia Sara, Felicity si lancia per salvarla, prendendo un proiettile e procurandosi cos\u00ec la sua unica cicatrice, alla fine Felicity fa esplodere il cellulare che William aveva in tasca con lo stesso dispositivo che l'uomo aveva usato per distruggere i server della base, mettendolo fuori gioco. Nel frattempo, la famiglia Lance cerca di cenare insieme e si scopre che Sara e Oliver hanno intrapreso una relazione, con grande rabbia di Laurel. Intanto Quentin crede che ora che la famiglia si \u00e8 ricongiunta, lui e Dinah possano ricostruire il loro matrimonio, ma la donna rivela di avere una relazione stabile con un uomo a Central City. Oliver litiga con Laurel dicendogli che non pu\u00f2 dare per sempre agli altri la colpa dei suoi problemi, e che non ha pi\u00f9 intenzione di assecondarla. Sara medica la ferita di Felicity, che ammette di essersi sentita esclusa con l'arrivo di Sara, ma Oliver le fa capire che lei \u00e8 insostituibile per la squadra. Sara inizia a lavorare come barista per il locale di Oliver, pi\u00f9 tardi Laurel va a trovare Sara e le rivela il motivo della sua rabbia, in lacrime si scusa con la sorella per come l'ha accolta dopo il suo ritorno e le due sorelle si abbracciano. Nel flashback, si scopre perch\u00e9 Sin sia amica di Sara, l'aereo di un pilota che stava sorvolando l'isola viene abbattuto, l'uomo si fida di Sara affidandole la protezione di sua figlia dodicenne: Sin. In seguito a una chiamata di Thea, Oliver si precipita a casa, ma solo per scoprire che la chiamata era solo un trucco per far parlare lui e Moira. La stessa Moira dice a Oliver che \u00e8 occupata con un ospite, e con grande sorpresa di Oliver si tratta del suo vecchio compagno, Slade Wilson, ansioso di vendetta, ma per salvare le apparenze i due si stringono la mano come se niente fosse.\nLa promessa.\nTrama.\nSlade \u00e8 ospite nella dimora dei Queen e Oliver non pu\u00f2 fare a meno di preoccuparsi, per tanto chiama Sara, Diggle e Roy per intervenire. Nei flashback dell'isola Oliver, Slade e Sara pianificano di prendere il controllo dell'imbarcazione di Ivo, Oliver intanto fa pratica con arco e frecce, dando prova di notevoli miglioramenti. I tre fanno irruzione nella nave e salvano i detenuti di Ivo, tra cui Anatoly, mentre Oliver raggiunge Ivo e gli esprime la sua rabbia per ci\u00f2 che ha fatto a Shado, ma l'uomo accusa Oliver di essere un ipocrita perch\u00e9 \u00e8 lui che ha causato la morte dell'amica preferendo Sara, purtroppo Slade ascolta la conversazione e preso dalla rabbia aggredisce Oliver, cos\u00ec Sara e i detenuti scappano rifugiandosi nell'isola, mentre Oliver e Ivo restano nella nave di cui Slade ha preso il controllo. Slade con la sua spada taglia il braccio di Ivo e rinchiude sia lui che Oliver dentro delle celle. Nel presente Oliver viene assistito dai suoi amici, ma Slade non sembra avere intenzione di combattere, e dunque se ne va via ma non prima di promettere a Oliver che pagher\u00e0 per tutto ci\u00f2 che gli ha fatto. Nel finale si scopre che durante le ore passate in casa Queen, Slade ha tappezzato la villa di videocamere.\nSquadra suicida.\nTrama.\nOliver passa una notte con Sara al rifugio di Arrow, e in sogno vede l'immagine di Shado che lo accusa di essere un assassino. Oliver chiede aiuto al boss della mafia russa di Starling City, Alexi Leonov, per trovare informazioni su Slade Wilson e in cambio Alexi gli ordina di fare dei lavori sporchi per lui, ma Oliver si rifiuta mettendo fuori combattimento i suoi uomini e obbligando con la forza Alexi a fare tutto ci\u00f2 che egli gli ordina. Dopo aver passato una mattinata romantica con Lyla, John e la sua ex moglie vengono reclutati da Amanda Waller perch\u00e9 un criminale di nome Gholem Qadir, che loro due avevano protetto durante il periodo nell'esercito che poi era stato rilasciato in cambio di informazioni, \u00e8 sospettato di aver rubato un agente nervino molto pericoloso, nonostante sia diventato un uomo d'affari di successo. L'ARGUS, guidato da Amanda Waller, lo vuole fermare e dunque mette in piedi una squadra suicida composta da criminali: Deadshot, Ben Turner e Mark Scheffer, a cui Lyla e John dovranno dare assistenza. Intanto Alexi avvisa Oliver di aver trovato il conto in banca di Slade, Oliver rintraccia il nemico e decide di ucciderlo. Egli raggiunge l'abitazione di Slade, ma trova soltanto il cadavere di Alexi e un filmato di Shado perch\u00e9 il nemico ha anticipato le sue mosse. Infine comprende che Slade \u00e8 troppo forte e che non pu\u00f2 sconfiggerlo da solo, ma Sara gli assicura che combattendolo insieme loro due lo sconfiggeranno. Durante la missione, Scheffer cerca di scappare, ma l'ARGUS lo uccide, e John inizia a conoscere meglio Deadshot e scopre che ha una figlia di nome Zoe. Deadshot entra nell'abitazione di Gholem, durante una festa, e scopre dove \u00e8 nascosto il gas nervino, ma quest'ultimo \u00e8 troppo pesante per poter essere spostato, perci\u00f2 Amanda Waller decide di distruggere l'abitazione di Gholem con un attacco missilistico, non curante degli innocenti che si trovano alla festa. Tuttavia John e Lyla, preoccupati, fanno evacuare la casa, mentre Ben Turner uccide Gholem. In un primo momento Deadshot vorrebbe rimanere nell'abitazione per morire con onore, ma John lo convince a salvarsi per sua figlia Zoe. Si scopre, per\u00f2, che il missile lanciato da Amanda segue solo le tracce del congegno che l'ARGUS aveva impiantato nel cranio di Deadshot, ma fortunatamente Lyla riesce ad estrarlo salvando la squadra. La missione ha successo, ma Amanda \u00e8 insoddisfatta perch\u00e9 con un'esplosione missilistica nella casa di Gholem, avrebbe spazzato via l'agente nervino senza rivelare l'operazione a nessuno, invece a causa di John e Lyla \u00e8 stato pi\u00f9 difficile per l'associazione nascondere l'accaduto, ma a John ci\u00f2 non importa e parlando con Amanda le dice chiaramente che non vuole pi\u00f9 lavorare per lei. Ben Turner e Deadshot tornano nelle loro celle, e John parla con Lyla esprimendole quanto l'ex moglie significhi per lui, affermando che non vuole perderla. L'episodio si conclude con Oliver che chiede aiuto ad Amanda per sconfiggere Slade, la donna dice all'arciere che se vuole sconfiggere il nemico dovr\u00e0 prima rintracciare un pericoloso mercenario che ora si trova a Starling City, il suo nome \u00e8 Deathstroke (che in realt\u00e0 non \u00e8 altro che lo stesso Wilson).\nUccelli rapaci.\nTrama.\nDurante una retata della polizia, a cui partecipano pure Arrow e Sara, Quentin arresta un criminale, che si rivela essere Frank Bertinelli, scomparso ormai da tempo. Oliver \u00e8 ben consapevole che la figlia di Frank, Helena Bertinelli, torner\u00e0 per uccidere il padre dato che vuole ancora vendicare il suo amato Michael, ucciso dallo stesso Frank. Laurel dopo aver frequentato gli alcolisti anonimi viene riassunta dall'assistente procuratore Donner, che gli chiede di lavorare sul caso Bertinelli. Roy fatica a controllarsi a causa degli effetti del Mirakuru e dunque Oliver per proteggere la sorella impone a Roy di non frequentarla pi\u00f9. Durante il processo Helena entra in aula con un gruppo di sicari, dopo un conflitto a fuoco Helena prende un gruppo di ostaggi e minaccia di ucciderli se non gli consegneranno Frank. Quando Quentin scopre che \u00e8 stato Donner a organizzare il piano per catturare Helena lo prende a pugni visto che pure Laurel \u00e8 una degli ostaggi, e che Donner l'ha usata solo come capro espiatorio. Sara entra nell'edificio per salvare la sorella, Sara e Helena si affrontano e la criminale ha la meglio. Helena ordina a Oliver di consegnargli suo padre altrimenti uccider\u00e0 Laurel, quest'ultima cerca di convincere Helena che le scelte che sta prendendo sono sbagliate, ma Helena non pu\u00f2 rinunciare alla vendetta. Helena esce dall'edificio di nascosto, Sara, Oliver e Quentin le consegnano Frank, ma la SWAT arriva sul posto iniziando a sparare uccidendo accidentalmente Frank, Sara combatte nuovamente contro Helena sconfiggendola, infine Quentin arresta Helena. Oliver va a trovarla in prigione e la ragazza ammette che Oliver aveva ragione e che la morte di Frank non la fa sentire meglio, ma Oliver si scusa con lei per non essere riuscito a renderla una persona migliore ma la rassicura dicendole che non la lascer\u00e0 mai sola. Donner viene licenziato per il suo comportamento, mentre il procuratore Kate decide di riassumere permanentemente Laurel alla procura. Nei flashback dell'isola si vede Slade alle prese con dei problemi, infatti il motore della nave non funziona e dunque non pu\u00f2 andarsene dall'isola, quindi parla con Sara attraverso la radio e le ordina di consegnargli uno dei detenuti da lei liberati, Hendrick, visto che se ne intende di motori, Sara decide di stare all'accordo. Roy decide di lasciare Thea come ordinatogli da Oliver facendole credere di averla tradita spezzandole cos\u00ec il cuore (lei ovviamente aveva capito che il tradimento non era vero, infatti ci\u00f2 che l'aveva ferita era proprio il fatto che avesse capito che Roy aveva un problema ma che preferisse farle credere di esserle infedele piuttosto che parlargliene), Roy torna da Oliver dicendogli di aver lasciato Thea, quando Oliver se ne va Roy furioso distrugge il bracciale che aveva regalato a Thea. L'episodio si conclude con Thea che incontra Slade fuori dal locale che le offre un passaggio a casa.\nColpo mortale.\nTrama.\nCon la scusa di riaccompagnare Thea a casa, Slade la rapisce. Intanto Moira e Sebastian partecipano a un dibattito, ma durante l'evento viene mandato un video con il rapimento di Thea. Tutti sono agitati, Isabel sprona Oliver a concentrarsi pure sui suoi doveri di amministratore delegato, ma il giovane Queen \u00e8 troppo preso dal rapimento della sorella e quindi tramite contratto nomina Isabel amministratore unico della ditta. Oliver scopre subito che l'artefice \u00e8 Slade, dunque lui e i suoi amici si recano nella sua abitazione e Oliver narcotizza il nemico facendolo arrestare da Lance. Purtroppo l'arresto di Lance \u00e8 stato mediato tramite l'aiuto di Arrow, e quindi non \u00e8 valido, inoltre non ci sono prove riguardanti il suo coinvolgimento e dunque viene rilasciato. Durante i flashback dell'isola si vede come Slade ha rilasciato Oliver riconsegnandolo a Sara, nonostante sia tentato di ucciderli entrambi. L'uomo vede l'immagine di Shado che gli dice che la morte sarebbe un dono, e che il modo giusto per punirli della sua morte \u00e8 quello di lasciarli sull'isola per sempre, dopo essersi preso Hendrick, Slade ritorna sulla nave. Roy si arrabbia con Oliver perch\u00e9 tutto ci\u00f2 che \u00e8 successo \u00e8 colpa sua, visto che \u00e8 stato lui a spingerlo a lasciare Thea (dato che se fosse rimasto con lei avrebbe potuto proteggerla), e che il responsabile di tutto \u00e8 proprio lui e non Slade, inoltre gli dice che ha chiuso con lui. Oliver scopre che Isabel si era approfittata del potere che Oliver le aveva dato per assumere il controllo permanente della sua societ\u00e0, che lavora per Slade e che \u00e8 a conoscenza del fatto che lui \u00e8 Arrow, Oliver la aggredisce ma la donna gli fa notare che tutto \u00e8 andato come lei e Slade avevano premeditato e che ora \u00e8 lei a capo della ditta, Oliver minaccia di ucciderla se non gli dice dove si trova Thea, la donna gli rivela il posto ma lo deride ugualmente perch\u00e9 sta facendo tutto quello che Slade aveva previsto. Oliver si dirige nel luogo, mentre Slade nelle vesti di Deathstroke dirotta un furgone blindato con dentro dei detenuti e li libera tutti convincendoli a seguirlo. Oliver sconfigge facilmente gli uomini di Slade, ma scopre che Thea non \u00e8 l\u00ec, infatti la sorella si trova al dipartimento di polizia visto che Slade l'aveva rilasciata. Thea denuncia Slade, il quale ora \u00e8 ricercato dalla polizia, per\u00f2 ormai \u00e8 diventato ovvio che Lance lavora con Arrow, pertanto il procuratore lo sprona a rivelargli la sua identit\u00e0, ma il poliziotto non vuole collaborare e dunque viene arrestato. Oliver e Moira si ricongiungono a Thea, ma la ragazza confessa che Slade prima di rilasciarla le ha rivelato il segreto che da tanto tempo Oliver e Moira le hanno tenuto nascosto, cio\u00e8 che lei \u00e8 la figlia di Malcolm Merlyn, Oliver si giustifica dicendo che le hanno mentito per proteggerla, ma Thea fa notare al fratello che lui non \u00e8 migliore della madre. Roy lascia la citt\u00e0, mentre Oliver torna al rifugio e parlando con Diggle e Felicity giunge alla conclusione che Roy aveva ragione e che se tutto ci\u00f2 \u00e8 avvenuto non \u00e8 stato per colpa di Slade, ma sua perch\u00e9 senza rendersene conto \u00e8 diventato il peggior nemico di se stesso, ma Diggle e Felicity hanno ancora fiducia in lui. Dopo quello che \u00e8 successo Moira \u00e8 passata in netto vantaggio su Sebastian nei sondaggi, quest'ultimo si arrabbia con Slade per l'accaduto, ma il mercenario \u00e8 sicuro delle sue azioni, mentre Isabel lo informa che avendo preso il controllo della ditta dei Queen ora pu\u00f2 usare i suoi fondi per replicare il Mirakuru, che verr\u00e0 somministrato ai detenuti che lui ha liberato, garantendosi un esercito invincibile. L'episodio si conclude con Slade che bussa alla porta di Laurel, la ragazza si spaventa ma l'uomo la rassicura dicendole che non vuole farle del male, e alla fine Slade rivela a Laurel che Oliver in realt\u00e0 \u00e8 Arrow e come le aveva promesso se ne va senza farle del male: Laurel rimane sola, completamente scioccata per la rivelazione.\nL'uomo sotto il cappuccio.\nTrama.\nQuentin finisce in prigione, e il procuratore lo invita a mitigare il suo rilascio in cambio del nome di Arrow, intanto Oliver distrugge i laboratori delle Industrie Queen per impedire a Isabel e Slade di usare le loro risorse per replicare il Mirakuru. Moira racconta a Oliver la verit\u00e0 su Isabel, cio\u00e8 che lei un tempo era l'amante di suo padre. Deathstroke entra nel covo di Arrow, sconfiggendo facilmente Oliver, Sara e Diggle, ma poi li lascia stare senza far loro del male. Oliver porta Sara in ospedale per farla curare dalle ferite inflittegli da Slade, Laurel va a trovarla e, dunque, la sorella e Oliver inventano la scusa che hanno avuto un piccolo incedente stradale. Il medico dice a Laurel che le precedenti ferite di Sara sembrano simili a quelle che solitamente si procurano i militari, Laurel quindi capisce che Sara \u00e8 la misteriosa vigilante che da tempo aiuta Arrow. Thea \u00e8 sempre pi\u00f9 distante dai suoi familiari da quando ha scoperto il segreto riguardante Malcolm e sente di non appartenere pi\u00f9 alla famiglia. Oliver capisce che Slade aveva fatto irruzione nel nascondiglio per rubare il pass dei magazzini dei laboratori S.T.A.R. per prendere il materiale necessario a replicare il siero. Il mercenario si introduce nei magazzini ed incontra Caitlin e Cisco, due impiegati dei laboratori che riescono a scappare. Cisco e Caitlin sono amici di Barry Allen e dicono a Felicity che purtroppo l'amico non \u00e8 ancora uscito dallo stato comatoso. Nei flashback dell'isola, Oliver e Ivo, vengono restituiti a Sara, Ivo dice ai due che \u00e8 riuscito a sintetizzare una cura per il Mirakuru, e decide di dire loro dove si trova, ovvero nella cassaforte che si trova nella nave, dentro il suo alloggio, ma chiede ai due un favore, cio\u00e8 ucciderlo; l'uomo infatti \u00e8 destinato a morire lentamente e dolorosamente di gangrena e vuole una morte veloce. Sara esaudisce la sua richiesta ma \u00e8 Oliver ad ucciderlo sparandogli. Oliver chiede a Isabel dove si trova Slade, la donna rivela a Oliver che lei non era come le altre amanti di Robert, infatti i due volevano scappare via insieme, ma l'uomo scelse di restare al fianco di Oliver, Moira e Thea, pur essendo al corrente che quest'ultima non era veramente sua figlia. Laurel decide di far uscire suo padre di prigione rivelando il nome di Arrow, ma Quentin la convince a non farlo perch\u00e9 l'arciere \u00e8 diventato un simbolo di giustizia per Starling City. Laurel parla con il procuratore Kate convincendola a far uscire Quentin di prigione minacciandola di fare causa alla procura. Felicity rintraccia Slade, dunque Oliver e Diggle vanno a stanarlo, il mercenario vuole drenare via il Mirakuru dal suo sangue per diffonderlo ai detenuti che ha liberato, Oliver trova Roy privo di sensi e affronta Slade e Isabel, Diggle interviene e spara alla donna, i due riescono a scappare portando via Roy. Tornati al rifugio, Oliver decide di produrre l'antidoto, con l'aiuto di Cisco e Caitlin, capendo che \u00e8 l'unico modo per fermare Slade. Thea decide di andarsene di casa, nonostante Moira cerchi di fermarla, Oliver le racconta ci\u00f2 che Isabel gli aveva detto, cio\u00e8 che Robert sapeva che lei non era sua figlia, ma che a lui non importava perch\u00e9 l'amava incondizionatamente, ma la ragazza \u00e8 irremovibile, e dunque se ne va via. Slade riesce a replicare il Mirakuru somministrandolo ai suoi soldati, e lo inietta pure a Isabel salvandole la vita, il mercenario ora si prepara a conquistare Starling City. \nVedere rosso.\nTrama.\nOliver passa la notte con Sara in un hotel e la invita a elevare la loro relazione a un livello pi\u00f9 alto, cercando di convincerla ad andare a vivere con lui, ma la romantica nottata viene interrotta quando Diggle avverte i due che Roy, una volta risvegliatosi, \u00e8 scappato. Roy perde il controllo e decide di uccidere Thea, che si trova al locale, dove Moira far\u00e0 un discorso per la campagna elettorale; la donna vuole rinunciare al seggio di sindaco, ma Oliver la convince a non farlo e Moira alla fine confessa al figlio di essere a conoscenza del fatto che Arrow in realt\u00e0 sia lui e che ne \u00e8 orgogliosa. Oliver e Sara affrontano Roy in chiesa ma il ragazzo li sconfigge con facilit\u00e0 e rompe una gamba a Oliver dimostrando la sua super-forza e la sua rabbia, uscito dalla chiesa viene fermato da due poliziotti uccidendone uno e ferendo gravemente l'altro nonostante il richiamo di Oliver. Durante l'avvenimento Roy fa irruzione sconfiggendo Diggle e le guardie seminando il panico tra la folla, ma Thea si avvicina e cerca di far tornare in s\u00e9 il ragazzo ma Roy \u00e8 pieno di rabbia e afferra Thea, in quel momento arriva Sara intenzionata ad ucciderlo, ma Oliver la ferma e mette Roy fuori combattimento con un potente sedativo, per poi guarirlo dal Mirakuru quando avr\u00e0 a disposizione la cura. Sara decide di lasciare Oliver e Starling City, perch\u00e9 il fatto che stesse per uccidere Roy, mentre Oliver al contrario lo ha salvato da se stesso, \u00e8 la dimostrazione che lei \u00e8 un'assassina a sangue freddo e capisce che lui ha bisogno di avere al suo fianco qualcuno che possa tirargli fuori il meglio ed \u00e8 ben consapevole che non potr\u00e0 mai essere lei quella persona. Con una serie di flashback si scoprono alcune cose riguardanti un segreto che Moira ha tenuto nascosto al figlio. Quando lui stava ancora con Laurel, la trad\u00ec con un'altra ragazza, che mise incinta. Oliver era terrorizzato e Moira per aiutare il figlio pag\u00f2 la ragazza perch\u00e9 se ne andasse da Starling City per iniziare una nuova vita con il bambino fingendo di aver avuto un aborto spontaneo. Tornando al presente, Oliver, Thea e Moira tornano a casa in auto, Thea sottolinea che il modo in cui Oliver e Moira proteggono le persone, ovvero nascondendo loro la verit\u00e0, \u00e8 sbagliato perch\u00e9 finisce solo per creare delle crepe nei rapporti; Moira le d\u00e0 ragione e quindi, proprio quando aveva deciso di dire la verit\u00e0 ai suoi figli sul fatto che Malcolm Merlyn fosse ancora vivo, la famiglia Queen \u00e8 vittima di un incidente stradale. Oliver si risveglia e vede che l'incidente \u00e8 stato causato da Slade e, proprio come fece Ivo obbligandolo a scegliere tra Shado e Sara, il criminale lo obbliga a scegliere tra la vita di Thea e quella di Moira. Il ragazzo supplica Slade di scegliere lui, ma Moira decide di sacrificarsi. Deathstroke sembra non volerla uccidere ma all'improvviso, dopo aver riposto la pistola, infilza la donna con la sua katana, uccidendola di fronte agli occhi di Oliver e Thea, andandosene dicendo a Oliver che la sua vendetta non \u00e8 ancora finita, e che deve uccidere ancora una persona.\nCitt\u00e0 di sangue.\nTrama.\nOliver \u00e8 distrutto per la morte di Moira, tanto da non trovare nemmeno il coraggio di andare al suo funerale. Isabel nel frattempo assume il controllo del Verdant, togliendolo a Thea, poich\u00e9 \u00e8 di propriet\u00e0 della Queen Consolidated.\nSebastian \u00e8 riuscito nel suo intento ottenendo il seggio di sindaco; Laurel non si fida di lui e con l'aiuto del padre riesce ad hackerare il computer di Blood, trovando cos\u00ec un discorso scritto per la morte di Moira prima che questa accadesse: Laurel capisce cos\u00ec che Sebastian era da tempo complice di Slade. \nOliver, conscio della promessa di Slade, decide di offrirsi a quest'ultimo per evitare la morte di un'altra persona a lui cara.\nThea decide di lasciare Starling City ed Oliver non \u00e8 intenzionato a fermarla, la saluta scusandosi con lei per non essere venuto al funerale, consapevole di non essere mai stato un bravo fratello per lei. \nOliver d\u00e0 appuntamento a Slade al porto di Starling City, luogo carico di significato per lui. \u00c8 proprio l\u00ec infatti che, sette anni prima, Oliver si era imbarcato assieme al padre ed a Sara sulla Queen Gambit, per poi naufragare. Se Oliver fosse morto nel naufragio, nulla di quanto accaduto successivamente sarebbe mai successo e la madre e Shado sarebbero ancora in vita. \nDiggle ferma Oliver narcotizzandolo e portandolo nel loro bunker, dove ad aspettarli c'\u00e8 Laurel, la quale rivela di essere al corrente della doppia identit\u00e0 di Oliver, rivelatale da Slade. Laurel convince Oliver a non arrendersi poich\u00e9 gettare la spugna non fa parte del suo carattere riferendogli ci\u00f2 che ha scoperto su Sebastian Blood. \nOliver capisce che Blood era l'uomo che portava la maschera da teschio e decide di incontrarlo in un ristorante per metterlo al corrente del fatto che, ormai, ha scoperto tutto. Blood nel mentre si rende conto che Oliver ed Arrow sono la stessa persona, e gli rivela il suo piano: assieme a Slade distrugger\u00e0 Starling City, per ricostruirla ancor pi\u00f9 florida ed ottenere il consenso dei cittadini.\nNei flashback dell'isola si vedono Oliver, Sara e Anatoli entrare in un vecchio sommergibile giapponese, che Oliver intende usare per attaccare l'imbarcazione di Slade. Il sommergibile ha bisogno di alcune riparazioni ed Anatoli riesce a farle grazie alla sua esperienza in marina; il sommergibile \u00e8 bloccato e per questo motivo \u00e8 necessario utilizzare un siluro che crei un'onda d'urto tale da spostarlo. Tuttavia i missili presenti sul sottomarino sono missili kamikaze: richiedono che ci sia qualcuno a guidarli sull'obiettivo. Peter, uno dei prigionieri di Ivo che Oliver e Sara hanno liberato, si offre volontario dal momento in cui morirebbe ugualmente a causa di un avvelenamento da radiazioni procuratogli da Ivo durante i suoi esperimenti sul Mirakuru. Grazie al sacrificio di Peter, Oliver e gli altri riescono ad avviare il sommergibile. \nThea arriva alla stazione ferroviaria, decisa a lasciare Starling City. Nel frattempo Slade e i suoi uomini si preparano a conquistare la citt\u00e0. Oliver, Diggle e Felicity riescono a localizzare l'edificio dove sono presenti i soldati di Slade e sono intenzionati a farlo esplodere. Isabel, potenziata dal Mirakuru, attacca Diggle mentre Oliver \u00e8 trattenuto dai soldati di Slade. I seguaci di Slade iniziano cos\u00ec a prendere il controllo di Starling City, mentre uno di loro fa degli ostaggi alla stazione ferroviaria, tra i quali vi \u00e8 anche Thea. Nel mentre, al dipartimento di polizia dove lavora Quentin Lance il comando viene assunto da uno dei soldati di Slade.\nStrade di fuoco.\nTrama.\nOliver e Laurel (venuta ad aiutare l'amico), riescono a portarsi in salvo dall'edificio. Intanto Diggle \u00e8 alle prese con Isabel, ma viene salvato da Felicity; lei e Diggle riescono a scappare. I super soldati seminano terrore in tutta la citt\u00e0, Quentin invece riesce a sconfiggere il criminale che aveva preso il controllo del dipartimento usando delle granate. Sebastian \u00e8 soddisfatto dell'operato, ma uno dei super soldati uccide il procuratore Kate, nonostante gli avesse ordinato di non farlo. Nei flashback dell'isola Oliver decide di entrare nella nave di Slade, ma incarica Anatoly di distruggerla con un siluro nel caso lui e Sara non tornino entro un'ora, Anatoly augura buona fortuna al ragazzo dicendogli che ora i due sono diventati amici per la vita. Alla stazione ferroviaria, Thea viene salvata dal super soldato da qualcuno di inaspettato, suo padre, Malcolm Merlyn, tornato per salvare sua figlia dopo aver saputo della morte di Moira. Oliver si separa da Laurel, intanto gli impiegati dei laboratori S.T.A.R. hanno sintetizzato un siero per annullare gli effetti del Mirakuru. Il capo della polizia muore, mentre il tenente promuove nuovamente Quentin a detective e gli d\u00e0 l'incarico di dirigere le operazioni della polizia. Laurel incontra un super soldato ma viene salvata da Sara, appena tornata a Starling City, intenzionata ad aiutare Oliver nella battaglia contro Deathstroke. Sebastian si arrabbia con Slade e Isabel per ci\u00f2 che \u00e8 successo al procuratore, ma i due non si curano di lui perch\u00e9 non condividono il suo progetto di ricostruire un giorno la citt\u00e0, loro vogliono distruggerla definitivamente per distruggere Oliver. Laurel e Sara discutono sulla vita di quest'ultima, Laurel sostiene che la sorella \u00e8 un'eroina, ma lei non si considera tale, in seguito la ragazza salva una bambina da un edificio in fiamme, dimostrando che Laurel aveva ragione. Il corriere del laboratori S.T.A.R. che aveva la cura, viene raggiunto dai super soldati e prendono la cura portandola a Slade, ma Sebastian riesce a prenderla di nascosto e la d\u00e0 a Oliver per aiutarlo, avendo capito che Slade \u00e8 privo di autocontrollo. In seguito al tradimento di Sebastian, Isabel lo uccide. L'ARGUS interviene e decide di distruggere la citt\u00e0 per eliminare i soldati di Slade, Oliver parla con Amanda Waller per convincerla a non farlo, ma lei gli d\u00e0 tempo solo fino all'alba.\nL'impensabile.\nTrama.\nOliver deve affrontare i super soldati di Slade, ma anche il tempo \u00e8 suo nemico dato che un drone dell'ARGUS sotto l'ordine di Amanda Waller far\u00e0 esplodere Starling City se la situazione non migliora. Nyssa al Ghul e la Lega degli Assassini arrivano in soccorso di Oliver, Nyssa uccide Isabel. Thea, dopo essersi messa in salvo, va a casa di Roy, che dopo aver preso la cura iniettatagli da Oliver, \u00e8 tornato come prima. Roy si scusa con lei per tutti i segreti che ha mantenuto e le promette che finita questa storia loro due scapperanno insieme, ma che prima deve uscire. Roy esce per aiutare Oliver, che con il sostegno di Sara, Quentin, Nyssa e della Lega degli Assassini, affronta i super soldati. Intanto Slade rapisce Laurel perch\u00e9 l'ultima persona che doveva morire era la donna che Oliver ama, a quel punto Oliver porta Felicity nella sua villa per farla stare al sicuro perch\u00e9 Slade si \u00e8 sbagliato, non \u00e8 Laurel la donna che ama ma lei. Diggle e Lyla fanno irruzione nel quartier generale dell'ARGUS e fanno evadere Deadshot, i tre raggiungono la sala centrale e minacciano Amanda con le cattive affinch\u00e9 ritiri il drone, Amanda rivela a Diggle che Lyla aspetta un bambino da lui. Slade avvisa Oliver di aver rapito sia Laurel che Felicity, l'arciere raggiunge il nemico, Slade pensa di avere tutto sotto controllo, ma Felicity gli inietta una siringa con dentro l'antidoto del Mirakuru togliendogli i suoi poteri. Nei flashback si vedono Oliver e Sara affrontare Slade mentre la nave affonda a causa del siluro che Anatoly ha sparato come ordinatogli da Oliver, intanto Sara cade in acqua e Oliver non riesce a salvarla. Slade e Oliver combattono ma alcune delle macerie della nave che affonda cadono sopra Slade, Oliver pu\u00f2 guarirlo iniettandogli la cura, ma Slade gli giura che nella circostanza in cui si salvasse, lui ucciderebbe tutte le persone a lui care, quindi Oliver lo colpisce con una freccia nell'occhio uccidendolo apparentemente. Purtroppo la nave sta per affondare e il ragazzo rischia di morire. Tornando agli eventi presenti, Oliver e Slade si affrontano, ma quest'ultimo, pur non potendo pi\u00f9 contare sui suoi poteri, riesce comunque a mettere in difficolt\u00e0 Oliver che non riuscendo a sconfiggere il suo vecchio mentore nel corpo a corpo lo blocca con una corda. Tutto sembra risolversi per il meglio, Sara torna con la Lega degli Assassini e quindi saluta Quentin e Laurel, dicendo alla sorella che Oliver ha bisogno di lei, Nyssa promette a Quentin che si prender\u00e0 cura di Sara, purtroppo il detective inizia a sentirsi male a causa dello scontro con i super soldati. Roy torna a casa ma vede che Thea se n'\u00e8 andata, avendo trovato un arco e delle frecce, capendo che Roy le ha tenuto nascosto che lui lavorava segretamente con Arrow; la ragazza, stanca e delusa per via del fatto che tutte le persone che ama le hanno sempre mentito, decide di andarsene con Malcolm per una destinazione ignota promettendo a se stessa che non sar\u00e0 mai pi\u00f9 debole. Slade viene rinchiuso in una prigione dell'ARGUS che si trova proprio sull'isola in cui lui e Oliver erano segregati, Oliver va a trovarlo dicendogli che se \u00e8 riuscito a sopravvivere all'isola e a diventare l'eroe che \u00e8 adesso, il merito \u00e8 pure suo. Oliver lascia Slade da solo, ma quest'ultimo giura vendetta dicendogli che un giorno riuscir\u00e0 a fargliela pagare. Oliver e Felicity discutono su quello che l'arciere le ha detto riguardo al fatto che la ama, infatti era tutta una farsa dato che Oliver sapeva che Slade lo teneva sotto controllo con le videocamere che aveva nascosto a casa sua, cos\u00ec da fargli credere che lui amasse Felicity e spingerlo a rapirla per far s\u00ec che lei gli somministrasse la cura, ma tutto fa supporre che Oliver inizi veramente a provare qualcosa per lei. L'episodio si conclude con una sconcertante rivelazione, Oliver non ha passato tutti e cinque gli anni successivi al naufragio sull'isola, infatti dopo lo scontro con Slade sulla nave, il ragazzo rischiava di annegare, ma si risveglia misteriosamente a Hong Kong, fu in questa occasione che conobbe Amanda Waller. "}
{"id": "4702702", "revid": "62004", "url": "https://it.wikipedia.org/wiki?curid=4702702", "title": "Campionati del mondo di ciclismo su strada 2011 - Cronometro maschile Junior", "text": "La cronometro maschile Junior dei Campionati del mondo di ciclismo su strada 2011 \u00e8 stata corsa il 18 settembre in Danimarca, a Copenaghen, su un percorso totale di 27,8\u00a0km. Il danese Mads W\u00fcrtz Schmidt ha vinto la gara con il tempo di 35'07\", alla media di 47,483\u00a0km/h."}
{"id": "4702704", "revid": "767487", "url": "https://it.wikipedia.org/wiki?curid=4702704", "title": "Jeff Tuel", "text": "Carriera professionistica.\nBuffalo Bills.\nDopo non essere stato scelto nel Draft NFL 2013, Tuel il 27 aprile 2013 firm\u00f2 con i Buffalo Bills. Inizi\u00f2 la sua prima stagione come secondo quarterback nelle gerarchie della squadra dietro il titolare EJ Manuel. Debutt\u00f2 come professionista subentrando nel terzo quarto della gara della settimana 5 contro i Cleveland Browns quando Manuel si infortun\u00f2 a un legamento del ginocchio. La sua gara termin\u00f2 con 8 passaggi completati su 20 tentativi e subendo un intercetto, coi Bills che uscirono sconfitti. Dopo che anche la riserva di Manuel, Thaddeus Lewis, si infortun\u00f2, Tuel part\u00ec come titolare nella settimana 9 contro gli imbattuti Kansas City Chiefs in cui pass\u00f2 229 yard, un touchdown e sub\u00ec due intercetti, di cui uno ritornato in touchdown, nella sconfitta.\nVittorie e premi.\n\"Nessuno\""}
{"id": "4702710", "revid": "339392", "url": "https://it.wikipedia.org/wiki?curid=4702710", "title": "Aeroporto di Denver", "text": ""}
{"id": "4702721", "revid": "599013", "url": "https://it.wikipedia.org/wiki?curid=4702721", "title": "Aeroporto di Madrid", "text": ""}
{"id": "4702723", "revid": "767487", "url": "https://it.wikipedia.org/wiki?curid=4702723", "title": "Desertion and Non-Support", "text": "Desertion and Non-Support \u00e8 un cortometraggio muto del 1917 diretto da E.H. Calvert e prodotto dalla Essanay di Chicago.\n\u00c8 il nono cortometraggio di una serie dal titolo \"Is Marriage Sacred?\".\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA il 10 febbraio 1917."}
{"id": "4702724", "revid": "125733376", "url": "https://it.wikipedia.org/wiki?curid=4702724", "title": "Santi Savarino", "text": "Biografia.\nNato nel 1887 a Partinico, comune dell'odierna citt\u00e0 metropolitana di Palermo, giornalista, dal 1909 al 1925 fu redattore e redattore capo della \"Tribuna\", e dal 1925 al 1926 capo dell'ufficio romano del quotidiano \"Il Secolo\". Assunto come redattore capo della \"Stampa\" di Torino nel 1926, dal 1934 al 1940 lavor\u00f2 nell'Ufficio romano dello stesso giornale.\nSubito dopo l'emanazione delle leggi razziali fasciste, il suo nome compar\u00ec nell'elenco, pubblicato sui giornali, di 180 scienziati e 140 politici, intellettuali, scrittori e giornalisti che aderivano alla campagna razziale.\nDopo il 25 luglio 1943, con la caduta del regime e l'arresto di Mussolini, il nuovo capo del Governo, il maresciallo Badoglio, lo nomin\u00f2 commissario dell'Ente Stampa con il compito di vigilare sulla eventuale pubblicazione di \"notizie non autorizzate\" e di procedere al sequestro dei giornali che se ne fossero resi colpevoli \nTerminata la guerra, nel 1946, assunse la direzione del quotidiano romano \"Il Giornale d'Italia\", quando la testata, sospesa dagli alleati anglo-americani poco dopo la liberazione della capitale, aveva ripreso le pubblicazioni. Mantenne la direzione fino al 1962, sostituito poi da Angelo Magliano.\nScrisse alcune opere teatrali in dialetto siciliano tra le quali \"L'albero pecca\", \"Don Giovanni s'innamora\", \"Ma che cos'\u00e8 questo amore\", \"Mi voglio maritare\", alcune delle quali furono portate in scena dalla compagnia del celebre attore catanese Angelo Musco, e un romanzo, \"Peccato mortale\", pubblicato nel 1964\nCandidato nelle liste della Democrazia Cristiana, fu eletto senatore nelle elezioni politiche del 1953.\nMor\u00ec a Roma, a settantanove anni, nel 1966. \nRiconoscimenti.\nNel 1995 il Ginnasio-Liceo classico \"G. Garibaldi\" \u00e8 stato accorpato con il Liceo scientifico \"Santi Savarino\". Vedi Home page del Liceo di Partinico.&lt;/ref&gt;; una via e un istituto scolastico comprensivo di Roma Capitale, nella zona Tor de' Cenci del Municipio IX."}
{"id": "4702726", "revid": "125692149", "url": "https://it.wikipedia.org/wiki?curid=4702726", "title": "I, Frankenstein", "text": "I, Frankenstein \u00e8 un film del 2014 scritto e diretto da Stuart Beattie, con protagonista Aaron Eckhart.\nLa pellicola \u00e8 tratta dall'omonima graphic novel di Kevin Grevioux, qui anche attore e produttore esecutivo, ispirata alla creatura del celeberrimo romanzo \"Frankenstein\" di Mary Shelley.\nTrama.\nIl protagonista della pellicola \u00e8 il \"mostro\" immortale creato dal dott. Victor Frankenstein (personaggio che nel film viene descritto come uno scienziato realmente esistito ma di cui si sono perse sia le tracce che gli esperimenti). Dopo aver ucciso per vendetta sia la moglie del suo creatore e, in seguito, quest'ultimo, mosso da piet\u00e0 decide di seppellirne comunque il corpo in un cimitero, ma qui viene attaccato da un gruppo di dem\u00f2ni che hanno il compito di catturarlo per ordine di un sire infernale di nome Naberius. Salvato da due gargoyle scopre l'esistenza di una guerra segreta in atto da secoli tra le due specie. Quella dei dem\u00f2ni, 666 legioni (numero corrispondente al numero della Bestia nell'Apocalisse di Giovanni), giunti sulla Terra dalla caduta di Satana e quella dei Gargoyle discendenti dell'arcangelo Michele. La regina dei Gargoyle, Leonore d\u00e0 il nome di Adam al mostro e gli chiede di combattere per la loro causa, ma questi preferisce non schierarsi e si allontana verso i luoghi pi\u00f9 remoti della terra per oltre due secoli, portando con s\u00e9 soltanto una coppia tonfa. Leonore scoprendo gli appunti del creatore di Adam, dice a Gideon di nasconderli subito nella cripta, perch\u00e9 sono la prova che il loro Dio non \u00e8 l'unico creatore della vita.\nRitornato alla civilt\u00e0, questa volta per dare egli stesso la caccia ai dem\u00f2ni, scopre che un ricco mecenate sta finanziando una ricerca simile a quella di Frankenstein per riportare in vita corpi morti, facendosi aiutare da Terra, una famosa scienziata. Lo scopo del mecenate \u00e8 per\u00f2 pi\u00f9 oscuro: infatti dietro il suo volto umano si nasconde proprio il dem\u00f2ne Naberius, il cui scopo \u00e8 ridare la vita ai cadaveri che, senza pi\u00f9 l'anima, possono essere abitati dagli spiriti demoniaci dell'inferno, creando in tal modo un nuovo esercito che conquisti il mondo.\nAdam viene incolpato da Leonore, Gideon e gli altri Gargoyle per i suoi attacchi ai dem\u00f2ni di fronte agli umani: durante uno di questi scontri un poliziotto perde la vita. Viene quindi imprigionato nella dimora dei Gargoyle. I dem\u00f2ni, tuttavia, scoprono dove si trova il Quartier Generale dei loro nemici e li attaccano senza piet\u00e0. Adam chiede a Opheir di liberarlo per poter combattere al fianco dei Gargoyle. Dopo alcuni tentennamenti il soldato di Dio libera la creatura di Victor, che inizia a combattere insieme ai Gargoyle. Nello scontro Opheir muore, e Keziah, ferita dai dem\u00f2ni, decide di morire per poter stare insieme all'amato in cielo. Dopo la battaglia, Adam scopre da un demone che Leonore \u00e8 stata rapita e che i Dem\u00f2ni la libereranno solo in cambio della sua consegna ai servi di Satana.\nGideon, tornato alla base, scopre quanto \u00e8 successo, e visto che Adam sembra scomparso decide di prendere gli appunti di Victor, che illustrano il procedimento grazie al quale si pu\u00f2 ridare la vita ai cadaveri, e di consegnare questi ai dem\u00f2ni per liberare Leonore. Adam, per\u00f2, non \u00e8 scomparso, e si sta dirigendo dove \u00e8 stata portata Leonore. Tuttavia, viene preceduto da Gideon, che scambia gli appunti con la donna. Tornati alla base dei Gargoyle, i due hanno una discussione per decidere se lasciare o meno ancora in vita la creatura; infine, si decide di cercarlo di nuovo per imprigionarlo successivamente. Adam segue intanto i dem\u00f2ni fino al loro nascondiglio, dove incontra Terra che, ignorando che il magnate per cui lavora \u00e8 in realt\u00e0 il demonio Naberius, gli restituisce gli appunti dopo che Adam le ha illustrato la vicenda; interviene allora Naberius, che tenta di catturare la creatura insieme ai suoi seguaci, ma questa riesce a fuggire insieme a Terra.\nAdam avvicina Terra e gli rivela tutto quello che sa della guerra segreta, ma la donna non crede alla storia. Quando per\u00f2 il braccio destro di Naberius si palesa nella sua forma demoniaca per catturare Adam, il quale riesce ad ucciderlo, la scienziata \u00e8 costretta a ricredersi. Adam e Terra si rifugiano in un luogo riservato, dove nascondono gli appunti di Victor. Terra li studia con attenzione e comprende che Adam vuole che lei gli crei una compagna. I due si dividono per compiere obiettivi distinti: Terra si reca all'incontro con Carl, scienziato che lavorava con lei ma che ignora la vera identit\u00e0 del magnate per cui presta la sua opera, al fine di farlo sfuggire dal dominio di Naberius; tuttavia, i Dem\u00f2ni tendono una trappola a Terra, che viene catturata. Adam si reca da Leonore per chiederle di fornire un sicuro rifugio a lui e a Terra in cambio degli appunti; Leonore acconsente, ma in realt\u00e0 ordina a Gideon di uccidere la creatura non appena recuperati gli appunti.\nAdam va a recuperare il diario nel rifugio dove lo aveva nascosto insieme a Terra, e il servo di Leonore lo segue per attaccarlo dopo che lo stesso Adam ha ripreso con s\u00e9 il diario; la creatura ha per\u00f2 la meglio su Gideon, che muore nello scontro. Saputo del rapimento di Terra, Adam distrugge gli appunti, incendiandoli, e poi attira l'intero esercito di Gargoyle nella base dei dem\u00f2ni, dando inizio a un violento scontro. Terra, anche lei dentro la base, \u00e8 costretta a ridare vita al cadavere di Carl, ucciso dallo stesso Naberius per vincere la riluttanza della scienziata a procedere alla rianimazione. L'esecuzione del processo su Carl fa in modo che anche gli altri cadaveri nei sotterranei della base comincino a riprendere vita, iniziando a formare l'esercito del principe dei dem\u00f2ni: i corpi, riprendendo vita, possono essere posseduti dai dem\u00f2ni fatti discendere all'Inferno dai Gargoyle. Naberius cerca anche di far possedere Adam da un demone, ma non ci riesce perch\u00e9 le sue supposizioni sono sbagliate: Il mostro di Frankenstein ha un'anima. Nel frattempo, i Gargoyle guidati da Leonore distruggono i cadaveri durante il procedimento di rianimazione. Naberius viene ucciso da Adam. Leonore e l'intero esercito di Gargoyle escono dalla struttura decadente della base dei dem\u00f2ni con successo, e la creatura riafferma la propria individualit\u00e0 e la propria anima attribuendosi con orgoglio il nome di suo padre, Frankenstein.\nProduzione.\nLe riprese del film si sono svolte in Australia, nella citt\u00e0 di Melbourne.\nDistribuzione.\nIl 4 ottobre 2013 viene diffuso online il trailer, mentre quello italiano viene diffuso il 2 dicembre.\nLa pellicola \u00e8 stata distribuita nelle sale cinematografiche italiane a partire dal 23 gennaio 2014, mentre in quelle statunitensi dal 24 gennaio.\nDivieto.\nIl film ha ricevuto molti divieti in diversi paesi, per la presenza di nudit\u00e0 e scene di forte violenza.\n\u00c8 stato vietato ai minori di 12 anni in Svizzera, nei Paesi Bassi e in Corea del Sud. \u00c8 stato vietato ai minori di 13 anni in Canada (solo in British Columbia), a Singapore e negli Stati Uniti.\nAccoglienza.\nCritica.\nIl film \u00e8 stato stroncato dalla critica; sul sito Rotten Tomatoes ottiene solo il 4% delle recensioni professionali positive, con un voto medio di 3,2 su 10 basato su 94 critiche, mentre su Metacritic ha un punteggio di 30 su 100.\nIncassi.\nIl film ha avuto incassi deludenti, con 71 milioni di dollari di fronte ad un budget di 65 milioni."}
{"id": "4702730", "revid": "599013", "url": "https://it.wikipedia.org/wiki?curid=4702730", "title": "Aeroporto di Barcellona (disambigua)", "text": ""}
{"id": "4702735", "revid": "767487", "url": "https://it.wikipedia.org/wiki?curid=4702735", "title": "Gli orrori del museo nero", "text": "Gli orrori del museo nero (\"Horrors of the Black Museum\") \u00e8 un film del 1959 diretto da Arthur Crabtree.\nTrama.\nA Londra, nel palazzo di Scotland Yard, c'\u00e8 il museo nero: una sinistra galleria dove vengono raccolte le armi usate per i pi\u00f9 efferati delitti della storia criminale inglese. Un romanziere, il signor Bancroft autore di romanzi gialli di grande successo, per poter studiare da vicino il mondo dei suoi racconti, adibisce la cantina della sua villa in qualit\u00e0 di un personalizzato e privato museo nero, molto pi\u00f9 fornito e attrezzato di quello della polizia. Per descrivere meglio i delitti, se ne fa egli stesso autore, seppure non in prima persona, ma per mano del suo aiutante Rick, il quale viene ipnotizzato con un'iniezione capace di trasformargli il volto. Le vittime sono in genere bellissime ragazze, i metodi di uccisione sempre diversi, sadici, con strumenti artigianali comprati da un negozio d'antiquariato. Dopo ogni delitto va a far visita ai suoi amici-colleghi di Scotland Yard, per mostrare la propria preminenza nel campo e deriderli per le loro incompiutezze nelle indagini. Il problema si presenta con Angela, fidanzata di Rick, che trasgredendo agli ordini di Bancroft la porta nel museo segreto. Bancroft li scopre; persuade Rick a uccidere Angela, perch\u00e9 \u00e8 l'unico modo di mantenere il segreto poich\u00e9\"non c'\u00e8 donna che tenga la lingua a freno\". Il delitto ha luogo nel luna park; braccato dalle guardie, Rick fugge salendo sulla ruota panoramica. Scotland Yard viene avvertita del misfatto, e con Bancroft, puntualmente presente, si precipita al luna park. Rick chiede l'aiuto al suo superiore, che fingendo di non conoscerlo urla alla polizia di spararlo. Il ragazzo, sentitosi tradito, balza gi\u00f9 dalla ruota e con un pugnale colpisce al cuore Bancroft.\nProduzione.\nIl film venne prodotto dalle case di produzione inglesi Carmel Productions e Merton Park Studios.\nDistribuzione.\nVenne distribuito in Italia dalla casa di distribuzione \"Rank\" a partire dal 9 luglio del 1959.\nLuoghi delle riprese.\nIl film venne girato prevalentemente negli studi della Merton Park Studios a Merton, un borgo di Londra. Le scene del luna park vennero girate a Battersea Park."}
{"id": "4702736", "revid": "486946", "url": "https://it.wikipedia.org/wiki?curid=4702736", "title": "Aeroporto di Barcellona-Girona", "text": ""}
{"id": "4702737", "revid": "61810404", "url": "https://it.wikipedia.org/wiki?curid=4702737", "title": "Aeroporto di Barcellona-Reus", "text": ""}
{"id": "4702748", "revid": "599013", "url": "https://it.wikipedia.org/wiki?curid=4702748", "title": "Samir \u018fliyev", "text": "Carriera.\nClub.\nHa sempre giocato nella massima serie del proprio paese con varie squadre, tranne dal 2002 al 2004 con il Volyn' Luc'k in Ucraina e nel 2004 stesso con la russa Uralan Elista.\nNazionale.\nHa esordito con la nazionale azera nel 1997."}
{"id": "4702750", "revid": "587852", "url": "https://it.wikipedia.org/wiki?curid=4702750", "title": "Rob Huff", "text": ""}
{"id": "4702751", "revid": "767487", "url": "https://it.wikipedia.org/wiki?curid=4702751", "title": "The Kill-Joy", "text": "The Kill-Joy \u00e8 un film muto del 1917 diretto da Fred E. Wright e prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla George Kleine System, il film - un mediometraggio di quattro bobine - usc\u00ec nelle sale cinematografiche statunitensi il 19 novembre 1917."}
{"id": "4702755", "revid": "15756", "url": "https://it.wikipedia.org/wiki?curid=4702755", "title": "Naseem Hamed", "text": "Soprannominato \"Prince Naseem\" o \"Naz\", \u00e8 considerato dalla maggior parte degli appassionati come il miglior peso piuma di tutti i tempi. Ha detenuto pi\u00f9 titoli mondiali tra cui il WBO dal 1995 al 2000, il titolo IBF nel 1997; ed il titolo WBC dal 1999 al 2000. \u00c8 stato inoltre campione lineare dal 1998 al 2001, campione IBO nel 2002 e campione europeo nel 1994. Nel 2016 ESPN lo ha incluso nella classifica dei migliori pugili degli ultimi 25 anni.\nHamed \u00e8 ricordato per il suo modo di combattere molto canzonatorio e provocatorio dove scherniva l'avversario con danze, gesti e vari movimenti a match in corso e per i suoi spettacolari e coreografici ingressi nelle arene, come quelli a bordo di una Chevrolet Impala, su un tappeto volante, indossando una maschera da halloween o facendo un remake del video di Michael Jackson \"Thriller\" , culminati sempre con la sua altrettanto famosa capriola frontale sulla corda pi\u00f9 alta del ring. Nel 2015 la International Boxing Hall of Fame lo ha riconosciuto tra i pi\u00f9 grandi pugili di ogni tempo ed occupa la 46\u00aa posizione della classifica dei \"100 pi\u00f9 grandi picchiatori di sempre\", stilata da \"The Ring.\" BoxRec lo ha inserito al primo posto nella classifica dei migliori pugili britannici \"pound-for-pound\" di sempre.\nPugile dalle notevoli doti atletiche e dai riflessi fulminei, si \u00e8 contraddistinto per la grande potenza e precisione dei suoi colpi, dote molto rara nella la sua categoria. Dopo aver inanellato una striscia di 36 successi consecutivi (di cui 31 per KO) nel 2001 sub\u00ec la prima e unica sconfitta per mano di Marco Antonio Barrera. Dopo un'ultima vittoria contro Manuel Calvo, si ritir\u00f2 dal pugilato nel 2002 a 28 anni. Con la sua personalit\u00e0 unita agli incontri di alto livello promozionale, \u00e8 stato uno degli atleti pi\u00f9 richiesti e lucrativi per gli eventi \"pay-per-view\" ed una figura di spicco nella cultura pop britannica degli anni novanta. Nel 1997 \u00e8 stato inoltre inserito nella lista dei \"cinquanta sportivi pi\u00f9 pagati dell'anno\" dalla rivista \"Forbes\" con un guadagno di 19,5 milioni di dollari.\nGli viene riconosciuto il merito di aver risvegliato l'attenzione mondiale di media e pubblico verso le divisioni di peso inferiori, ormai in ombra da tempo e meno considerate rispetto a quelle pi\u00f9 elevate.\nBiografia.\nNato a Sheffield nello Yorkshire da genitori yemeniti, Hamed ha subito vari atti di bullismo durante l'infanzia a causa delle sue origini. Suo padre Sal Hamed lo iscrisse alla famosa Wincobank's Gym dove mise in evidenza il suo precoce talento. Durante un allenamento venne notato dal proprietario della palestra: Brendan Ingle, gi\u00e0 noto per aver seguito diversi campioni tra cui Herol \"Bomber\" Graham. Ingle divenne mentore di un Hamed ancora bambino e lo segu\u00ec fino all'apice della sua carriera.\nNaseem Hamed \u00e8 sposato dal 1998 con Eleasha Hamed. Entrambi i suoi figli, Sami (1998) e Aadam (2000) hanno iniziato la carriera di pugili e sono allenati da Dominic Ingle, figlio di Brendan.\nDi fede islamica, recitava spesso il Takb\u012br ad alta voce prima di salire sul ring.\nCarriera.\nCarriera amatoriale.\nNaseem Hamed inizi\u00f2 il pugilato all'et\u00e0 di sette anni. Venne escluso dalla selezione britannica per le Olimpiadi di Barcellona 1992, nonostante ci\u00f2 all'epoca, gi\u00e0 da peso mosca aveva mostrato il suo atletismo e soprattutto la sua grinta per il modo in cui si sbarazzava dei suoi avversari.\nHamed termin\u00f2 la sua carriera da dilettante con 67 incontri riportando 62 vittorie.\nCarriera da professionista.\n1992 - 1994: gli inizi ed il titolo europeo.\nHamed comincia a boxare professionalmente nel 1992 debuttando a Mansfield in Inghilterra contro Ricky Beard che batte per KO al 2\u00ba round. Nel secondo incontro ha come avversario Shaun Norman che manda al tappeto al 2\u00ba round. Continuando la sua striscia di vittorie con 6 KO in 6 incontri, gli viene data la possibilit\u00e0 di concorrere per il titolo europeo EBU affrontando l'italiano Vincenzo Belcastro a Sheffield, sua citt\u00e0 natale. Hamed sconfigge ai punti Belcastro per decisione unanime (dopo averlo anche atterrato due volte al 1\u00ba e all'11\u00ba round) e laureandosi campione europeo dei pesi gallo. In questo incontro comincia a prendere vita lo stile di combattimento non convenzionale ed il personaggio che lo renderanno poi famoso in tutto il mondo, facendogli ottenere anche un folto numero di detrattori che lo accompagneranno fino a fine carriera.\nDifender\u00e0 la cintura europea in una sola occasione contro Antonio Vicardi vincendo per KO tecnico alla 3\u00aa ripresa. Lascer\u00e0 il titolo vacante per salire nella classe dei supergallo.\n1994 - 1996: il primo titolo mondiale.\nNel 1994 Hamed sconfigge il dominicano Freddy Cruz per KO tecnico al 6\u00ba round a Sheffield, vince cos\u00ec il titolo vacante WBC International dei pesi supergallo . Difende con successo la cintura per cinque volte prima di lasciarla vacante per salire nei pesi piuma.\nNel 1995 debutta nei pesi piuma. I pregressi risultati ottenuti e la sua crescente reputazione di picchiatore e intrattenitore con una considerevole folla al seguito lo fanno immediatamente balzare al primo posto della classifica mondiale della WBO seppur con non poche polemiche poich\u00e9 non riesce a centrare perfettamente il peso richiesto. Il suo particolare modo di combattere e di comportarsi attira l'attenzione del noto manager e produttore televisivo britannico Frank Warren, che lo vuole nella sua scuderia e foraggia la sua boxe spettacolare.\nPer Hamed la chance per il titolo arriva il 30 settembre 1995 dove affronta a Cardiff il gallese Steve Robinson. Il match svoltosi al Cardiff Arms Park sotto una pioggia battente, viene dominato da Hamed che manda al tappeto due volte Robinson, al 5\u00ba e all 8\u00ba round con gancio sinistro talmente potente da farlo cadere immediatamente e spingere l'arbitro ad interrompere l'incontro. Hamed diventa cos\u00ec campione del mondo WBO a soli 21 anni. In questo periodo, durante uno sparring si ferisce gravemente ad una mano, \u00e8 il primo di una serie di infortuni ai pugni che mineranno in futuro la sua carriera.\nLa prima difesa del titolo avviene a Glasgow il 16 marzo 1996 contro il nigeriano Said Lawal. L'incontro dur\u00f2 appena 35 secondi nei quali Hamed atterr\u00f2 l'avversario per due volte: la prima dopo 3 secondi dall'inizio, talmente veloce che la telecamera principale non riusc\u00ec nemmeno ad inquadrarlo in tempo, e l'altra dopo 30 secondi. Lawal riusc\u00ec a rialzarsi in tempo ma l'arbitro interruppe comunque il match. L'incontro valse ad Hamed il record del KO pi\u00f9 veloce mai avvenuto in Europa, sar\u00e0 poi superato solo nel 2005 da Edwin Valero. L'8 giugno seguente difese con successo la cintura per la seconda volta vincendo contro l'imbattuto Daniel Alicea per KO tecnico alla 2\u00aa ripresa. La successiva fu a Dublino contro l'ex campione del mondo dei pesi piuma Manuel Medina. Dopo aver abbattuto Medina pesantemente al 2\u00ba round, Hamed ne subisce la maggiore resistenza ed esperienza e lotta per finire le riprese. Al 10\u00ba round Hamed atterra l'avversario per due volte e all'11\u00aa ripresa l'angolo di Medina getta la spugna su consiglio del medico in prima fila. Hamed rivel\u00f2 nell'intervista post-incontro di aver combattuto con un forte raffreddore. Medina successivamente si confermer\u00e0 un ottimo pugile vincendo il campionato del mondo per altre tre volte.\n1997: il secondo titolo mondiale.\nNel febbraio 1997, Hamed incontra alla London Arena il campione mondiale IBF Tom \"Boom Boom\" Johnson, pugile duro ed imbattuto da oltre quattro anni. Johnson viene sconfitto all'8\u00ba round mandato al tappeto da un micidiale montante di Hamed che conquista cosi il titolo mondiale IBF. Il 3 maggio 1997 arriva la prima difesa di entrambe le cinture. Hamed si misura con il veterano Billy Hardy vincendo per KO dopo 1 minuto e mezzo di combattimento. Prima dell'incontro Hamed aveva predetto correttamente che avrebbe vinto alla prima ripresa. il 19 luglio \u00e8 la volta di Juan Cabrera, fermato al 2\u00ba round. La IBF prevedeva come politica uno sfidante obbligatorio ben preciso che Hamed non incontr\u00f2 e fu cos\u00ec costretto a rinunciare alla cintura nell'ottobre 1997.\nNel frattempo continua a difendere il titolo WBO, scontrandosi l'11 ottobre 1997 contro il portoricano Jose Badillo. L'incontro si \u00e8 svolto a Sheffield, citt\u00e0 natale di Hamed ed \u00e8 ancora oggi considerato una delle sue migliori prestazioni tanto da essere votato come miglior match in programma, surclassando addirittura l'evento principale di quella sera che vedeva Joe Calzaghe e Chris Eubank contendersi il titolo dei supermedi.\nHamed vs. Kelley.\nA inizio 1998 Hamed approda negli Stati Uniti. Il suo stile di combattimento e la personalit\u00e0 sgargiante lo avevano reso una grande attrazione, oltre ad essere diventato il peso piuma pi\u00f9 pagato di sempre con 14 milioni di dollari annui. L'arrivo di \"Naz\" \u00e8 quindi molto atteso dagli appassionati e lui si presenta in grande stile: a bordo del Concorde della British Airways e con una notevole schiera mediatica ad aspettarlo all'aeroporto, cui non manc\u00f2 di far notare la sua supremazia. Ad attenderlo per la nona difesa del suo titolo c'\u00e8 Kevin Kelley, ex campione del mondo dei pesi piuma e imbattuto da oltre due anni. L'incontro fu accompagnato da una grande promozione (1 milione di dollari spesi solamente per pubblicizzare l'arrivo di Hamed nella Grande Mela), si tenne al Madison Square Garden, gener\u00f2 un considerevole indotto economico che si stima intorno ai 70 milioni di dollari e gi\u00e0 alla vigilia \u00e8 caratterizzato da una forte tensione tra i due contendenti. Hamed per l'occasione entr\u00f2 nell'arena prima ballando dietro uno schermo con il brano \"Men In Black\" di Will Smith, poi su una passerella con \"That Girl\" del rapper giamaicano Red Rat. Fu il suo primo incontro trasmesso da HBO, che stipul\u00f2 un contratto da 48 milioni di dollari per i successivi sei incontri del britannico.\nL'incontro, nonostante si sia risolto in quattro round a favore di Hamed, viene ricordato come uno tra i pi\u00f9 faticosi e spettacolari della storia della boxe, anche per il valore dei due pugili. Kelley ebbe la meglio nel 1\u00ba round mandando al tappeto Hamed, che \u00e8 costretto per la prima volta in carriera ad abbandonare parzialmente il suo stile da showman e a concentrarsi seriamente per non sprecare energia. Nel 2\u00ba round \u00e8 invece Kelley a cadere per due volte. Nella 4\u00aa ripresa Hamed atterra definitivamente l'avversario con un gancio sinistro. Il match venne inserito nella lista dei \"100 pi\u00f9 grandi momenti nella storia dello sport\".\n1998 - 2000: la consacrazione.\nNel 1998 Hamed diventa campione lineare sconfiggendo il leggendario Wilfredo Vazquez (KO tecnico al 7\u00ba round), e difende le cinture contro Wayne McCollough che batte ai punti ed il futuro campione del mondo Paul Ingle (KO tecnico all'11\u00ba round). il 1999 \u00e8 per Hamed l'anno di una triste separazione: il rapporto con Brendan Ingle, suo mentore da una vita si incrin\u00f2 a causa dei commenti negativi che Ingle aveva fatto su di lui nel libro \"The Paddy and the Prince\". Hamed in una discussione defin\u00ec Ingle \"un Giuda\" che negli anni gli aveva fatto il lavaggio del cervello. L'acredine tra i due \u00e8 tale che nella preparazione di Hamed per l'incontro con McCollough, Ingle si limit\u00f2 a fare da supervisore non presenziando neanche agli allenamenti, che curarono i suoi figli John e Dominic. Il rapporto professionale cess\u00f2 definitivamente un mese dopo. Per gli anni successivi Hamed strinse un sodalizio con il famoso allenatore Emmanuel Steward, che lo seguir\u00e0 fino a fine carriera. Circa la separazione da Hamed, Brendan Ingle disse: \"\"Naseem non \u00e8 pi\u00f9 il combattente di un tempo, altri quattro incontri ed \u00e8 finito\".\"\nIl 22 ottobre 1999 alla Joe Louis Arena di Detroit Hamed sconfigge ai punti con decisione unanime il campione dei pesi piuma WBC Cesar Soto, aggiungendo il titolo mondiale WBC alla sua collezione e unificandolo con il WBO, ma vi ha rinunciato presto in favore del titolo WBO. Una curiosit\u00e0 riguardante il palmares \u00e8 che qualora il suo precedente avversario Wilfredo Vazquez non avesse perso la corona WBA poco prima, Hamed avrebbe vinto tutti e quattro i maggiori titoli mondiali pi\u00f9 il campionato lineare in una singola divisione, impresa riuscita solo a Riddick Bowe nei pesi massimi.\nL'incontro con Soto \u00e8 stato un insuccesso di critica e di pubblico: durante il match i fan presenti hanno pesantemente fischiato per tutto il tempo. Bob Arum, il manager di Soto lo defin\u00ec il peggior combattimento che avesse mai visto dicendo: \"\"Questo non \u00e8 pugilato, \u00e8 wrestling\".\" Ha inoltre criticato lo stesso Hamed definendolo un \"campione di carta e fenomeno da baraccone\". Nella sua intervista post-combattimento, Hamed propose una sfida con l'allora campione in carica dei pesi gallo WBC \u00c9rik Morales, che aveva difeso con successo il suo titolo nell'undercard di quella sera, tuttavia Arum, promotore anche di Morales si rifiut\u00f2 categoricamente e disse: \"Non permetter\u00f2 mai pi\u00f9 di far incontrare Hamed con un mio pugile. Hamed \u00e8 un clown\".\nNel 2000 Hamed difende con successo la cintura WBO due volte contro Vuyani Bungu e Augie Sanchez che sconfigge entrambi per KO tecnico al 4\u00ba round.\nNel novembre 2000 la WBO revoca il titolo ad Hamed dopo cinque anni di regno e ben 15 difese, poich\u00e9 rinuncia ad incontrare lo sfidante ufficiale (che allora era Istv\u00e1n Kov\u00e1cs). La decisione solleva numerose polemiche in quanto per la seconda volta viene privato della cintura per non aver voluto affrontare il contendente numero 1 della federazione. Nonostante non detenga pi\u00f9 alcun titolo mondiale, Hamed \u00e8 ancora imbattuto e quindi considerato il campione lineare.\nHamed vs. Barrera.\nDopo diversi anni di trattative mai concretizzatesi a causa del disaccordo fra i due enti, il 7 aprile 2001 Hamed affronta la leggenda messicana Marco Antonio Barrera. L'attesa per il match \u00e8 fortissima perch\u00e9 si ritrovano di fronte due dei pugili pi\u00f9 forti degli ultimi 10 anni (per questo viene chiamato \"Playing With Fire\"). Il match \u00e8 ritenuto il pi\u00f9 grande contributo a restituire il successo di pubblico alle categorie di peso inferiori, ormai in ombra da anni. Hamed vs. Barrera viene vissuto intensamente dal popolo americano che vede in Marco lo sfavorito, ma anche l'unico che pu\u00f2 spezzare la striscia vincente dell'imbattuto Hamed, campionissimo sul ring e amato dalle folle di tutto il mondo, ma aspramente criticato e accusato spesso di misurarsi con avversari molto meno dotati di lui solo per avere la possibilit\u00e0 di concentrarsi meno sull'incontro e pi\u00f9 sullo show che portava in combattimento.\nL'incontro tenutosi all'MGM Grand Arena di Las Vegas viene dominato da Barrera che snatura la sua natura aggressiva per giocare un match da incontrista, boxando di rimessa e tenendosi sempre a distanza e con la guardia alta; Vanifica cos\u00ec la tecnica spesso irruenta di Hamed che non riuscir\u00e0 mai ad avvicinarsi e verr\u00e0 anche messo pi\u00f9 volte in difficolt\u00e0 dai colpi di risposta di Barrera che a vanno a segno a differenza dei suoi. Proprio la pulizia dei pugni di Barrera gli vale la vittoria per decisione unanime\".\" \"Prince Naseem\" subisce cos\u00ec la prima sconfitta in carriera, che sicuramente ripercussioni sul suo futuro (si allontan\u00f2 dal ring per pi\u00f9 di un anno). Inizialmente Hamed era interessato ad una rivincita con il pugile messicano che da contratto poteva ottenere, ma in un secondo momento rinuncer\u00e0 senza mai chiarirne il motivo.\nHamed vs. Calvo.\nDopo la devastante sconfitta subita nel match contro Marco Antonio Barrera, Hamed inizia ad essere sempre pi\u00f9 considerato dai critici in una fase calante della sua carriera. Ciononostante, il britannico riprende ad allenarsi e viene annunciato il suo prossimo incontro. La scelta dell'avversario ricade sullo spagnolo Manuel Calvo, gi\u00e0 campione europeo. In palio viene messo il titolo mondiale vacante IBO dei pesi piuma. Tuttavia, essendo Calvo un pugile praticamente sconosciuto negli USA, la HBO che aveva l'esclusiva sui match statunitensi di Hamed, si oppose. Stavolta per\u00f2 Hamed rest\u00f2 fermo sulla decisione minacciando addirittura di recidere i legami con l'emittente. La sfida era inizialmente prevista per settembre 2001, ma fu rinviata a seguito degli attacchi terroristici. Una seconda data venne programmata per il 23 marzo 2002, ma un infortunio alla schiena subito da Hamed durante un allenamento la posticip\u00f2 di nuovo. La data decisiva \u00e8 stata fissata per il 18 maggio 2002. Il luogo dello svolgimento \u00e8 stata la London Arena, a Londra.\nL'incontro non venne trasmesso in \"pay-per-view\", ci\u00f2 nonostante registr\u00f2 oltre 11 milioni di telespettatori. A fronte di una grande promozione che ha accompagnato la sfida, l'incontro \u00e8 stato considerato deludente e non all'altezza delle aspettative. Dopo una pausa di 13 mesi, Hamed apparve fuori forma, pigro e disinteressato, abbandonando la sua solita irruenza per un approccio tattico lento. Molti dei 10.000 spettatori presenti fischiarono per tutto il tempo. L'incontro dur\u00f2 12 riprese e vide Hamed vincere per decisione unanime. Hamed attribu\u00ec la sua prestazione poco brillante ad un infortunio alla mano subito nel 2\u00ba round.\nLa fine della carriera.\nDopo essersi apparentemente ripreso dallo stato confusionale in cui era caduto dopo il match con Barrera, Hamed cominci\u00f2 a sentire l'effetto di tutti quei pugni\nsferrati sul ring. Infatti, in un'intervista rilasciata dopo essersi ritirato, afferm\u00f2 che anche solo nel colpire lievemente il sacco da boxe avvertiva dolori atroci a polsi e dita. Durante il suo ultimo incontro con lo spagnolo Manu\u00e8l Calvo, alcune fonti (di dubbia provenienza) dichiararono che nello spogliatoio Hamed fu costretto a sfilare e reinfilare i guantoni per diverse volte oltre a sottoporsi a numerose iniezioni prima di salire sul ring durante i suoi ultimi incontri .In un'intervista per BBC Radio Sportsweek, Hamed ha affermato che il suo ritiro \u00e8 stato in gran parte dovuto a problemi cronici alle mani, comprese fratture multiple e interventi chirurgici.\nCaratteristiche tecniche.\nStile di combattimento.\nil modo di combattere di Naseem Hamed non ha eguali nella storia del pugilato e la sua unicit\u00e0 lo rende complesso da analizzare. Ha sicuramente diviso l\u2019opinione di molti esperti: c\u2019era chi lo amava e chi lo detestava.\nLo stile di Hamed era incentrato sul gioco di gambe e sulla prontezza di riflessi nello schivare i colpi (Out-Fighter), qualit\u00e0 che gli consentiva addirittura di combattere con la guardia perennemente abbassata. Faceva anche molto affidamento sul movimento della testa per eludere i pugni del suo avversario fino al momento giusto per contrattaccare. Hamed affin\u00f2 sempre di pi\u00f9 questo stile dimostrando un'abilit\u00e0 di primo ordine anche come \"picchiatore d'incontro\" o \"counter-puncher\", e lo us\u00f2 a suo vantaggio arrivando in alcuni casi a sporgere il mento di proposito per invitare l'avversario a colpirlo, solo per portare la testa indietro e reagire con i suoi pugni. Sebbene fosse una strategia molto rischiosa, era efficace per ingannare l'avversario, costringerlo a scoprirsi e sbilanciarlo.\nHamed era inoltre un pugile molto intelligente dal punto di vista tattico, riuscendo ad innervosire gli avversari girandogli intorno e tenendoli a distanza con il suo jab pungente. Boxeur dotato di un fisico completo e abile con entrambe le mani, tra i suoi punti di forza figurava anche la grande potenza e precisione dei suoi colpi (cosa assai rara nel pugilato moderno per un fisico cos\u00ec leggero) e vanta un'elevatissima percentuale di KO (84%) avendo concluso prima del limite 31 dei suoi 36 successi. Per mantenere questa potenza di colpi, Hamed era solito allenarsi nello \"sparring\" con pugili pesanti anche 20 kg pi\u00f9 di lui.\nLo \"showman del pugilato\".\nIl motivo principale per cui Hamed \u00e8 ricordato ancora oggi \u00e8 sicuramente la sua boxe spettacolare e coreografica. Dotato di una notevolissima scioltezza di movimento, il ring per Naseem Hamed diventava un vero e proprio palcoscenico per mettere in mostra le sue doti di ballerino e sfacciato istigatore. Negli anni a venire la sua propensione allo spettacolo prima, durante e dopo il match lo resero un vero e proprio trascinatore di folle, capace di smuovere l'attenzione come mai era successo prima per un peso piuma.\nQuesto suo modo di porsi ha avuto per\u00f2 da subito anche risvolti negativi; nonostante fosse dotato di un talento e di una tecnica fuori dal comune, spesso i critici ponevano l'accento pi\u00f9 sul suo stile sregolato ed eccentrico piuttosto che sulle sue doti atletiche. Inoltre era criticato (soprattutto a met\u00e0 carriera) per incontrare pugili di non eccezionale livello o comunque inferiori a lui, in modo che potesse prestarsi di pi\u00f9 all'intrattenimento che al match in corso, venendo in certi casi addirittura paragonato ai lottatori di wrestling.\nSponsor ed equipaggiamento.\nHamed si \u00e8 affidato a lungo ad Adidas come sponsor tecnico, sia per l'abbigliamento che per le scarpe. La collaborazione \u00e8 iniziata nel 1996, anno della consacrazione del britannico. L'attenzione di Hamed verso la propria immagine \u00e8 sempre stata notevole: la cura nella scelta di abiti caratterizzati da colori estremamente sgargianti (si ricordano i suoi pantaloncini leopardati) era coerentemente in linea con la sua esagerata personalit\u00e0. Nel 1997 apparve per una pubblicit\u00e0 televisiva del marchio. Per la partnership con Hamed, la casa tedesca vers\u00f2 all'atleta un compenso di 10 milioni di dollari.\nNaseem Hamed nella cultura di massa.\nNaseem Hamed \u00e8 riconosciuto come uno dei pugili pi\u00f9 influenti di sempre ma anche uno dei pi\u00f9 discussi. Il noto promoter Frank Warren dichiar\u00f2 che Hamed era \"il combattente pi\u00f9 eccitante che avesse mai visto in vita sua\", sottolineando per\u00f2 come nella seconda parte della sua carriera Hamed mostrasse una scarsa propensione al sacrificio fisico preferendo invece la vita mondana e pubblicizzata. L'opinione di Warren venne condivisa anche da molti commentatori sportivi che se da un lato riconoscevano l'indiscutibile talento di \"Prince Naseem\", dall'altro ne sottolineavano l'avversione verso i rigidi allenamenti e i lunghi periodi lontano dalla sua famiglia.\nCi\u00f2 nonostante Hamed \u00e8 tra i pugili che negli anni novanta hanno riportato al successo le classi di peso minori. A differenza di molti suoi colleghi come Oscar De La Hoya e Kostya Tzyu che salivano nelle categorie pi\u00f9 elevate dove avrebbero avuto maggiori occasioni di scontrarsi con pugili altrettanto noti e ottenendo quindi maggior visibilit\u00e0, Hamed invece si rifiut\u00f2 sempre di salire di peso, cos\u00ec come fecero Julio C\u00e9sar Chav\u00e8z e Arturo Gatti, colmando di fatto il vuoto lasciato. Il particolare stile di Hamed e il suo carisma dominarono su tutti gli altri facendogli ottenere un elevatissimo numero di fan tanto da essere preso come paladino da molti pugili professionisti e non che militavano nelle categorie inferiori. Un esempio \u00e8 lo spettacolare incontro con Kevin Kelley nel 2002 che venne inserito nella lista dei \"\"100 pi\u00f9 grandi momenti nella storia dello sport\".\" e l'ultimo match della sua carriera contro Manuel Calvo fu uno dei pi\u00f9 visti nella storia del pugilato con oltre 11 milioni di telespettatori.\n\u00c8 diventato il primo atleta yemenita ad apparire su un francobollo.\nA lui era intitolata una competizione calcistica yemenita, chiamata appunto Coppa Naseem Hamed.\nNaseem Hamed \u00e8 stato inoltre uno degli pugili pi\u00f9 remunerativi di sempre. Nel 1997 aveva un reddito di $ 19,5 milioni derivati da borse di combattimento e sponsorizzazioni, classificandosi al numero 22 nella lista di Forbes degli atleti pi\u00f9 pagati di quell'anno. Nel marzo 1999, il suo patrimonio netto era stimato in 54 milioni di dollari. Nel gennaio 2001 Hamed aveva accumulato una fortuna di 75 milioni di dollari. Ha guadagnato oltre $ 48,5 milioni in borse da combattimento, di cui $ 8,5 milioni nel solo incontro con Barrera, a quel tempo una cifra record per un peso piuma. Nel 2003 era il secondo pugile britannico pi\u00f9 ricco, dietro a Lennox Lewis. Secondo il sito \"CelebrityNetWorth.com\" Hamed \u00e8 oggi tra i 50 pugili pi\u00f9 ricchi al mondo.\nEredit\u00e0.\nIl commentatore sportivo Steve Bunce lo ha definito il combattente pi\u00f9 influente che avesse mai incontrato. Secondo l'allenatore di boxe Emanuel Steward, Hamed \"ha aperto la porta\" ai combattenti britannici e ai pugili delle divisioni di peso inferiore per guadagni pi\u00f9 significativi; i guadagni di Hamed infatti erano senza precedenti per un peso piuma. Secondo Steward, Hamed \"\"ha ispirato\" \"un'intera generazione\" e \"ha dato ai combattenti stranieri un'enorme opportunit\u00e0 per irrompere nel business pugilistico americano\". Il dirigente della HBO Lou DiBella ha paragonato l'impatto di Hamed nella boxe a quello di Muhammad Ali, sostenendo che \"Prince Naseem\" \"ha cambiato la boxe\" e \"ha ridefinito la figura del pugile come showman e intrattenitore\".\"\nHamed \u00e8 stato d'ispirazione per numerosi lottatori e diversi di loro sarebbero poi diventati campioni nelle loro discipline. Tra i pugili figurano Amir Khan, Kell Brook, James DeGale, e Tyson Fury, cos\u00ec come il campione di MMA Conor McGregor. Hamed ha inoltre ispirato combattenti di alto livello come l'irlandese Michael Conlan e allenatori di boxe britannici come Javan Steward e Ben Davison, che hanno seguito le carriere di Tyson Fury, Josh Taylor e Billy Joe Saunders.\nCitazioni e riferimenti.\nHamed viene citato dall'artista hip-hop Nas nella canzone \"You Won't See Me Tonight\", con il testo:\nLo stesso Hamed ha registrato una canzone con il gruppo hip hop britannico Kaliphz chiamata \"Walk Like a Champion\", che ha raggiunto il numero 23 nella UK Singles Chart nel 1996. Possedeva inoltre un gioco di combattimento sportivo con licenza denominato \"Prince Naseem Boxing\", pubblicato da Codemasters per la console PlayStation nel 2000. Una versione portatile del gioco \u00e8 stata rilasciata anche per Game Boy Color, sviluppato da Virtucraft, che pi\u00f9 tardi nel 2002 svilupper\u00e0 un sequel basato su Mike Tyson, \"Mike Tyson Boxing\", per Game Boy Advance.\nHamed ha anche ispirato un personaggio chiamato \"Prince Naseem\" nel , pubblicato nel 1998. Nelle versioni del gioco destinate al mercato occidentale invece, il nome del personaggio \u00e8 stato cambiato in \"\"Prince Doza\".\"\nNel manga giapponese Hajime no Ippo, l'immaginario campione di boxe americano Bryan Hawk \u00e8 ispirato ad Hamed. Il suo stile di combattimento \u00e8 invece di ispirazione per il personaggio di Dancing Rose, interpretato dall'attore indiano Shabeer Kallarakkal nel film nepalese \"Sarpatta Parambarai\" del 2021.\nControversie.\n31 marzo 2006 Hamed si \u00e8 dichiarato colpevole presso la Sheffield Crown Court di guida pericolosa in relazione a una collisione a Ringinglow Road a Sheffield il 2 maggio 2005, in cui il pugile a bordo della sua McLaren-Mercedes SLR ha effettuato un sorpasso con striscia continua su una Ford Mondeo e si \u00e8 schiantato frontalmente contro una Volkswagen Golf che procedeva in senso opposto successivamente urtando anche la Mondeo. Il guidatore della Golf, Anthony Burgin, riport\u00f2 nell'urto gravi fratture multiple e contusioni al cervello; dopo diversi ricoveri \u00e8 stato dimesso ma ha riportato danni permanenti che lo costringeranno a non poter pi\u00f9 lavorare. Anche la moglie di Burgin \u00e8 rimasta ferita nell'impatto mentre Hamed rimase illeso. Il 12 maggio 2006 Hamed \u00e8 stato condannato a 15 mesi di reclusione e 4 anni sospensione della patente, dopo che il tribunale ha sentito da Hamed che aveva effettuato il sorpasso azzardato che caus\u00f2 l'incidente solo per cercare di impressionare il passeggero accanto a lui, l'uomo d'affari Asif Ayub. Il giudice scopr\u00ec poi in un secondo momento che la Motorizzazione di Sheffield aveva rifiutato \"apparentemente per motivi di privacy\" di rivelare altri quattro precedenti reati di eccesso di velocit\u00e0 di Hamed, inclusa la sospensione della patente di un anno quando \u00e8 stato sorpreso a guidare la sua Porsche 996 Turbo ad oltre 200 km/h sulla M1 nel Derbyshire.\nHamed \u00e8 stato rilasciato il 4 settembre 2006 dopo aver scontato 16 settimane di reclusione ed \u00e8 stato posto agli arresti domiciliari per il resto della pena da scontare, monitorato da un tag elettronico."}
{"id": "4702756", "revid": "1305772", "url": "https://it.wikipedia.org/wiki?curid=4702756", "title": "Carlo Bellini", "text": "Dal 1779 al 1803 fu professore di lingue moderne presso il College of William &amp; Mary Stati Uniti d'America, primo professore italiano ad insegnare in una universit\u00e0 americana.\nBiografia.\nFiglio di Leone (o Leon) Girolamo Bellini, cresciuto in una agiata famiglia di mercanti, coltiv\u00f2 idee liberali che gli impedirono di completare l'universit\u00e0 a Firenze e lo costrinsero all'esilio, a Parigi e Londra, dove ritrov\u00f2 l'amico Filippo Mazzei. Rimpatriato si spos\u00f2 e visse per qualche tempo lontano da impegni pubblici. Nel novembre del 1774 arriv\u00f2 in America ufficialmente per aiutare il suo amico e connazionale Filippo Mazzei, divenuto stretto collaboratore di Thomas Jefferson, ad \"introdurre la coltura della vite, delle olive e di altre piante italiane\", in realt\u00e0, per aderire al movimento rivoluzionario americano.\nNel 1779, su indicazione di Jefferson, Bellini fu nominato professore di lingue moderne presso il College of William and Mary, a Williamsburg, primo italiano ad insegnare in un'universit\u00e0 americana. Bellini insegn\u00f2 italiano, francese e spagnolo per 24 anni. Fu l'unico membro della Facolt\u00e0 di rimanere a Williamsburg, anche durante il periodo dell'occupazione di Cornwallis nel 1780-1782, nel \" tentativo di proteggere l'apparato bibliotecario e scientifico.\" Si ritir\u00f2 dall'insegnamento nel 1803 a causa di problemi di salute, pochi mesi prima della sua morte nel giugno 1804."}
{"id": "4702757", "revid": "599013", "url": "https://it.wikipedia.org/wiki?curid=4702757", "title": "Montepulciano d'Abruzzo Colline Teramane DOCG", "text": "Montepulciano d'Abruzzo Colline Teramane \u00e8 la denominazione relativa al disciplinare di alcuni vini a DOCG prodotti nei comuni di Ancarano, Atri, Basciano, Bellante, Campli, Canzano, Castellalto, Castiglione Messer Raimondo, Castilenti, Cellino Attanasio, Cermignano, Civitella del Tronto, Colonnella, Controguerra, Corropoli, Giulianova, Martinsicuro, Montorio al Vomano, Morro d'Oro, Mosciano Sant'Angelo, Nereto, Notaresco, Penna Sant'Andrea, Pineto, Roseto degli Abruzzi, Sant'Egidio alla Vibrata, Sant'Omero, Silvi, Teramo, Torano Nuovo, Tortoreto in Provincia di Teramo.\nInformazioni sulla zona geografica.\nLa zona di produzione di questi vini comprende un'ampia fascia della collina litoranea ed interna della provincia di Teramo ed \u00e8 delimitata a nord-ovest dal massiccio del Gran Sasso e dai Monti della Laga e ad est dal mare Adriatico.\nI terreni vitati derivano da depositi sedimentari marini risalenti ad un periodo a cavallo fra il pliocene ed il pleistocene e sono di natura argillo-limosa, ma tendenti al sabbioso nella zona litoranea. La loro pendenza \u00e8 limitata con buona esposizione.\nIl clima \u00e8 temperato tendente al temperato-caldo nei mesi estivi. Le temperature medie si aggirano intorno ai 13\u00a0\u00b0C in aprile-maggio, 24-25\u00a0\u00b0C nei mesi di luglio ed agosto e 16\u00a0\u00b0C a settembre-ottobre. Le escursioni termiche giornaliere sono elevate a causa della vicinanza dei monti cos\u00ec come la ventilazione (con alternanza di brezze di mare e di terra), determinando cos\u00ec condizioni ottimali per la sanit\u00e0 delle uve e l'accumulo di sostanze aromatiche nei grappoli.\nL'indice di Winkler, cio\u00e8 la somma delle temperature medie giornaliere dell'aria al di sopra dei 10\u00a0\u00b0C calcolata dal 1 di aprile al 31 ottobre, \u00e8 superiore ai gradi-giorno, per cui sia il Montepulciano, che il pi\u00f9 precoce Sangiovese, possono raggiungere una maturazione ottimale.\nLe precipitazioni medie annue sono di 700\u2013800\u00a0mm/anno, risultano uniformemente distribuite nell'arco dell'anno, ma con un periodo pi\u00f9 piovoso fra ottobre e dicembre (circa 70\u201380\u00a0mm/mese) ed un periodo siccitoso a luglio (40\u201345\u00a0mm/mese).\nStoria.\nLa viticoltura ha nel teramano origini antiche. Il primo riscontro scritto \u00e8 ad opera di Polibio, storico greco-romano, che ci ricorda come Annibale, dopo la vittoria al Trasimeno (217 a.C.), attravers\u00f2 l'appennino e, nelle valli teramane, trov\u00f2 cibi e vini capaci di ristorare i suoi soldati esausti.\nNell\u2019agro Teramano e di Atri, che produceva un vino chiamato Hadrianum, dove fu etichettata la prima bottiglia di Montepulciano.\nNel 1793 Michele Torcia, nel suo \u201cSaggio Itinerario Nazionale pel Paese dei Peligni fatto nel 1792\u201d, descrive il vitigno Montepulciano, da lui osservato nelle zone interne dell'Abruzzo, intorno a Sulmona. Successivamente le famiglie Tabassi e Mezzana, nell'espandere i loro domini, diffondono la coltivazione del Montepulciano verso il mare.\n\u00c8 probabile che esso sia stato piantato a Torre dei Passeri proprio dai Mezzana e successivamente sia \u201cmigrato\u201d verso la costa agli inizi del XX secolo.\nNel 1897 Edoardo Ottavi e Arturo Marescalchi, nel trattato \u201cVade-Mecum del commerciante di uve e di vini in Italia\u201d , descrivono la viticoltura del teramano \"le uve predominanti erano il Trebbiano, la Malvasia, il Moscatello e la Greca, tra le bianche, il Montepulciano e il Sangiovese, tra le nere\".\nPrecedentemente all'attuale disciplinare questa DOCG era stata:\nCollegamenti esterni.\nConsorzio \u201cMontepulciano d'Abruzzo Colline Teramane\u201d"}
{"id": "4702760", "revid": "22475", "url": "https://it.wikipedia.org/wiki?curid=4702760", "title": "Danionella", "text": "Danionella \u00e8 un genere di piccoli pesci di acqua dolce appartenenti alla famiglia Cyprinidae, provenienti dall'Asia sud-orientale.\nDescrizione.\nSono pesci molto piccoli; infatti nessuna delle quattro specie supera i 2 cm, ed il loro corpo \u00e8 trasparente, cos\u00ec che si riescono a vedere con chiarezza gli organi interni.\nSpecie.\nIn questo genere sono riconosciute 4 specie:"}
{"id": "4702761", "revid": "288300", "url": "https://it.wikipedia.org/wiki?curid=4702761", "title": "Samir Aliyev", "text": ""}
{"id": "4702766", "revid": "767487", "url": "https://it.wikipedia.org/wiki?curid=4702766", "title": "Re Noir", "text": "Re Noir \u00e8 un album del gruppo musicale italiano FLK."}
{"id": "4702770", "revid": "1543377", "url": "https://it.wikipedia.org/wiki?curid=4702770", "title": "Giada Ferraro", "text": "Carriera.\nHa giocato in Serie A con il Fiammamonza (con cui ha anche vinto la Supercoppa italiana 2006), con il Milan e con l'Inter."}
{"id": "4702772", "revid": "1086846", "url": "https://it.wikipedia.org/wiki?curid=4702772", "title": "Unione Sportiva Puteolana 1920-1921", "text": "Questa pagina raccoglie i dati riguardanti la Puteolana nelle competizioni ufficiali della stagione 1920-1921.\nOrganigramma societario.\nArea direttiva\nArea tecnica"}
{"id": "4702777", "revid": "599013", "url": "https://it.wikipedia.org/wiki?curid=4702777", "title": "Giulia Brazzarola", "text": "Carriera.\nDopo essere approdata alla ed essere stata aggregata alla prima squadra che disputa la Serie A2, l'allora secondo livello del campionato italiano di calcio femminile, dalla stagione 2011-2012, Brazzarola condivide con le compagne il percorso che vede la sua squadra raggiungere in campionato il 2\u00ba posto nel girone A, accedendo cos\u00ec agli spareggi fra le seconde classificate per l'ultimo posto tra le squadre che saliranno in Serie A. Dopo aver battuto in semifinale il per 3-1, perde di misura la finale contro il , tuttavia prima dell'inizio del successivo campionato, dopo la rinuncia all'iscrizione della squadra toscana, \u00e8 ammessa in Serie A.\nNella stagione successiva viene impiegata con regolarit\u00e0, marcando 25 e segnando un gol in campionato su 30 incontri. Per tutto il campionato la squadra occupa posizioni di bassa classifica chiudendolo al 13\u00ba posto, costringendo la Fiammamonza a giocarsi la salvezza con il ai play-out, con le \"Grifoncelle\" che in virt\u00f9 del 2-2 finale ai tempi supplementari passano per aver chiuso il campionato sopra le monzesi.\nDurante la sessione di calciomercato estiva si trasferisce alla neopromossa per la stagione entrante, condividendo l'avventura della dirigenza che punta alla salvezza, rimanendo cos\u00ec in Serie A per una seconda stagione. Il campionato si rivela tuttavia particolarmente ostico, complicato anche dalla ristrutturazione che prevede la retrocessione di ben sei squadre, e al termine riesce a conquistare solo 24 punti che gli valgono la 13\u00aa posizione, ovvero il quartultimo posto, e la conseguente retrocessione in Serie B, ritornata secondo livello del campionato italiano di calcio femminile. Nella stagione che vede il passaggio sulla panchina di tre diversi tecnici, in campionato Brazzarola marca 12 presenze senza segnare alcuna rete.\nNell'estate 2014 cambia nuovamente societ\u00e0 accasandosi al , squadra iscritta al campionato di Serie B 2014-2015, sperando nel rilancio della carriera con la societ\u00e0 de La Maddalena. Durante la prima parte della stagione tuttavia subisce un grave infortunio, la rottura del legamento crociato del ginocchio destro che la terr\u00e0 lontano dal terreno di gioco da novembre. Pur nella stagione compromessa matura 12 presenze in campionato siglando 4 reti, con la squadra che pur costretta a un campionato di bassa classifica nel girone A riesce a trovare la salvezza nei play-out battendo la Real Aglianese nello scontro diretto.\nNella successiva sessione estiva di calciomercato lascia le isolane per tornare a una societ\u00e0 lombarda, siglando un accordo con il , appena retrocessa, rimanendo a disputare la Serie B. La squadra, iscritta al girone A di Serie B, viene affidata al tecnico Antonio Cincotta che, anche grazie alla maggiore caratura tecnica della compagine rispetto alle avversarie, mantiene posizioni di vertice per tutta la stagione e al termine del campionato riguadagna la promozione in Serie A dopo un solo anno di cadetteria, con Brazzarola che matura 13 presenze siglando 4 reti.\nLa stagione entrante vede il ritorno in panchina di Dolores Prestifilippo che gi\u00e0 aveva allenato il Como 2000 tra il 2002 e il 2004, tuttavia gi\u00e0 alla 3\u00aa giornata di campionato viene sostituita da Giuseppe Gerosa e dal suo staff. La squadra si rivela incapace di competere con le migliori avversarie del lotto, rimanendo in posizioni di bassa classifica fino al termine del campionato costringendola a giocarsi la salvezza ai play-out, senza successo, con il , che dopo la vittoria per 3-0 sulle lariane le condannano alla retrocessione in serie B Brazzarola trova comunque poco spazio, per lei nessuna rete, solo 9 presenze su 22 incontri di campionato, alle quali si aggiungono le 2 in Coppa Italia prima dell'eliminazione gi\u00e0 al primo turno.\nRimane legata alla societ\u00e0 per le successive due stagioni, la 2017-2018, con la squadra che termina all'8\u00ba posto nel girone B di Serie B e che, anche a seguito della profonda riforma dei campionati che prevedono per la stagione successiva il ritorno della serie cadetta dai quattro gironi a nazionale e a girone unico, vedono le lariane retrocesse in Serie C, e la successiva dove il Como 2000 termina 8\u00ba nel girone B della Serie C.\nNell'estate 2019 decide di trasferirsi alle , societ\u00e0 di Gallarate, rimanendo a disputare la Serie C nel girone A. Nelle tre stagioni che si susseguono aiuta le compagne a giocare un campionato che vede la squadra raggiungere sempre un'agevole salvezza, subendo nel marzo 2021 un nuovo stop per la rottura del legamento crociato, questa volta al ginocchio sinistro."}
{"id": "4702778", "revid": "1318658", "url": "https://it.wikipedia.org/wiki?curid=4702778", "title": "Manchester City Football Club 2013-2014", "text": "Questa voce raccoglie le informazioni riguardanti il Manchester City Football Club nelle competizioni ufficiali della stagione 2013-2014.\nStagione.\nL'estate 2013 segna l'addio di Carlos T\u00e9vez (ceduto alla Juventus) e l'ingaggio del tecnico cileno Manuel Pellegrini. Il 3 febbraio 2014, la sconfitta in Premier League contro il Chelsea interrompe una striscia da record: l'ultima gara senza reti all'Etihad Stadium risaliva al novembre 2010 (Manchester City-Birmingham 0-0). Il 2 marzo, sconfiggendo per 3-1 il Sunderland il City conquista la sua terza Football League Cup dopo quelle del 1970 e 1976.\nL'11 maggio, il Manchester City si laurea campione nazionale terminando il campionato con due punti di vantaggio sul Liverpool.\nMaglie e sponsor.\nA partire dalla stagione 2013-2014 cambia lo sponsor tecnico: non pi\u00f9 Umbro, ma Nike. Lo sponsor ufficiale rimane Etihad Airways.\nRosa.\n\"Dati aggiornati all'8 marzo 2014\"\nStatistiche.\nStatistiche di squadra.\n\"Statistiche aggiornate all'11 maggio 2014\""}
{"id": "4702781", "revid": "224230", "url": "https://it.wikipedia.org/wiki?curid=4702781", "title": "La Granja", "text": ""}
{"id": "4702782", "revid": "287204", "url": "https://it.wikipedia.org/wiki?curid=4702782", "title": "Vincenzo Botta", "text": ""}
{"id": "4702783", "revid": "61811791", "url": "https://it.wikipedia.org/wiki?curid=4702783", "title": "Aeroporto di Reykjav\u00edk-Keflav\u00edk", "text": ""}
{"id": "4702785", "revid": "61811823", "url": "https://it.wikipedia.org/wiki?curid=4702785", "title": "Aeroporto Internazionale di Reykjav\u00edk-Keflav\u00edk", "text": ""}
{"id": "4702790", "revid": "599013", "url": "https://it.wikipedia.org/wiki?curid=4702790", "title": "Aeroporto di Toronto", "text": ""}
{"id": "4702793", "revid": "599013", "url": "https://it.wikipedia.org/wiki?curid=4702793", "title": "Aeroporto di Montr\u00e9al", "text": ""}
{"id": "4702798", "revid": "1494169", "url": "https://it.wikipedia.org/wiki?curid=4702798", "title": "Aeroporto di Bruxelles", "text": ""}
{"id": "4702800", "revid": "1728", "url": "https://it.wikipedia.org/wiki?curid=4702800", "title": "Vincenzo Botta (accademico)", "text": "Biografia.\nVincenzo Botta nacque in Piemonte a Cavallermaggiore l'11 novembre 1818. Studi\u00f2 presso la Universit\u00e0 di Torino e vi divenne professore di filosofia. Nel 1849 fu eletto nel Parlamento sabaudo, e nel 1850, in collaborazione con un altro deputato, Luigi Parola, fu incaricato di studiare il sistema educativo in Germania. La loro relazione sulle universit\u00e0 e le scuole tedesche fu pubblicata quello stesso anno a spese del governo .\nNel 1853 Botta incontr\u00f2 a Torino la scrittrice statunitense Anne Lynch, che si trovava in viaggio in Europa. Per rimanerle accanto, Botta si fece subito trasferire a New York con l'incarico di indagare il sistema scolastico pubblico americano. Trov\u00f2 New York di suo gradimento, e vi si stabil\u00ec. Botta e Lynch si sposarono nel 1855 ed egli fu naturalizzato americano. I due formarono un collaudato sodalizio culturale. La loro casa divenne un rinomato salotto culturale, frequentato da molti dei pi\u00f9 famosi autori, pittori e musicisti d'Europa e d'America. Mentre Anne Lynch continu\u00f2 la sua attivit\u00e0 letteraria, Botta dal 1856 al 1894 insegn\u00f2 filosofia e italiano alla New York University, ricoprendo per molti anni la carica di direttore del dipartimento di lingua e letteratura italiana fino alla sua morte il 5 ottobre 1894."}
{"id": "4702802", "revid": "838137", "url": "https://it.wikipedia.org/wiki?curid=4702802", "title": "Naoko Hashimoto", "text": "Carriera.\nClub.\nLa carriera di Naoko Hashimoto inizia nei tornei scolastici giapponesi, rappresentando la propria scuola. Nella stagione 2003-04 inizia la carriera professionistica, debuttando nella V.League giapponese con le : resta legata al club per sei campionati, vincendo nel corso dell'annata 2005-06 il Torneo Kurowashiki Coppa dell'Imperatrice ed il V.League Top Match; nella stagione successiva vince il suo primo scudetto, il Torneo Kurowashiki ed il V.League Top Match, ricevendo il premio di MVP della manifestazione.\nGioca per la prima volta all'estero nelle stagioni 2009-10 e 2010-11 per l', squadra dell'Elitserien svedese con la quale di aggiudica due volte il Nordic Club Championships. Ritorna a giocare in patria nel campionato 2011-12, quando viene ingaggiata dalle , aggiudicandosi il Torneo Kurowashiki; gi\u00e0 nell'annata successiva per\u00f2 torna a giocare in un club estero, firmando per il , trionfando prima in Coppa di svizzera e poi vincendo lo scudetto.\nNella stagione 2013-14 torna a giocare nelle , che tuttavia lascia nuovamente nella stagione seguente, andando a giocare nella Divizia A1 rumena con l', che tuttavia lascia nel gennaio 2015. Rientra in patria nel campionato 2015-16, questa volta ingaggiata dallo , che per\u00f2 lascia gi\u00e0 nel campionato seguente, approdando in Germania al , club di 1. Bundesliga.\nNella stagione 2017-18 approda per un biennio al , nuovamente nella Divizia A1 rumena, conquistando nella prima annata lo scudetto e la Coppa di Romania; dopo la chiusura del club, per il campionato 2019-20 approda a un'altra formazione della capitale impegnata nella massima divisione rumena, la , che lascia nel campionato seguente, per giocare per la prima volta nella Serie A1 italiana col .\nNazionale.\nNel 2013 viene convocata per la prima volta nella nazionale giapponese, debuttando al World Grand Prix e vincendo la medaglia d'argento al campionato asiatico e oceaniano."}
{"id": "4702810", "revid": "106456", "url": "https://it.wikipedia.org/wiki?curid=4702810", "title": "Generale Vandenberg", "text": "Il generale Vandenberg (\"General Vandenberg\", nell'originale) \u00e8 un personaggio televisivo co-protagonista della miniserie televisiva britannica del 1961 \"A for Andromeda\", del \"sequel\", dei \"remake\" e dei romanzi da essa tratti, scritti da Fred Hoyle e John Elliot.\nStoria.\nIl generale Vandenberg \u00e8 un ufficiale statunitense, appartenente alla United States Air Force, che presta servizio presso il comando NATO in Gran Bretagna e che segue con attenzione l'evolversi del progetto della costruzione del nuovo radiotelescopio che sta per essere inaugurato presso l'osservatorio di Bouldershaw Fell, richiedendo la presenza come tecnico di Whelan, un agente del servizio segreto, che, scoperto da Judy Adamson, agente del servizio segreto britannico, inviata, sotto la copertura di addetta stampa, sar\u00e0 da questa fatto allontanare.\nEgli, a seguito del rinvio dell'inaugurazione, essendo ancora all'oscuro del motivo, ossia quello di un segnale proveniente dalla Galassia di Andromeda captato dal radiotelescopio e studiato dai due artefici del progetto, il fisico John Fleming e l'ingegner Dennis Bridger, sotto la direzione del professor Ernest Reinhart, direttore dell'osservatorio, lamenta al sottosegretario J. M. Osborne e al Ministro delle scienze Charles Robert Ratcliff l'inaffidabilit\u00e0 dei due scienziati: al primo viene contestata la partecipazione a manifestazioni anti NATO, la disobbedienza civile e il suo essere a favore del disarmo nucleare, mentre al secondo la passata appartenenza al Partito Comunista di Gran Bretagna, venendo tuttavia rassicurato dai due politici.\nLa tensione verso Fleming aumenta ulteriormente quando questi divulga la notizia alla stampa e il Governo, con l'appoggio dei militari rappresentati nell'occasione da Vandenberg, vorrebbe allontanarlo dall'osservatorio, ma questi riesce a mantenere l'incarico sostenendo di essere l'unico in grado di interpretare il messaggio e lo stesso Vandenberg, messo alle strette da Fleming, deve ammettere che l'unico computer in grado di elaborare la grande quantit\u00e0 di dati fornita nel messaggio si trova nella base missilistica di Thorness, nella Scozia settentrionale, dove l'\"\u00e9quipe\" si trasferir\u00e0 per realizzare un super calcolatore attraverso i dati contenuti nel messaggio.\nA seguito della futura nascita di una creatura, in procinto di venire alla luce grazie ai dati forniti dal calcolatore e che, una volta nata, sar\u00e0 battezzata Andromeda, Vandenberg prende possesso del calcolatore, disponendo che l'\"\u00e9quipe\" da quel momento sar\u00e0 diretta dal comandante della base di Thorness, il colonnello Geers, e, successivamente riscontrate le potenzialit\u00e0 della sinergia tra la ragazza e il calcolatore, le utilizzer\u00e0 per chiederle di progettare un missile in grado di distruggere un oggetto non identificato in orbita intorno alla Terra.\nLa riuscita dell'operazione strabilier\u00e0 Vandenberg e Geers, ma la loro ottusit\u00e0 non consentir\u00e0 loro di intravedere il pericolo per il genere umano che si cela dietro la nascita di Andromeda.\nAdattamenti e sequel.\nIl romanzo e lo sceneggiato televisivo britannico, dove il generale Vandenberg \u00e8 interpretato da Donald Stewart, sono stati seguiti dal \"sequel\" britannico \"The Andromeda Breakthrough\", dove il personaggio non compare, e dallo sceneggiato televisivo italiano del 1972 \"A come Andromeda\", per la regia di Vittorio Cottafavi, dove il generale Vandenberg \u00e8 interpretato da Giampiero Albertini, mentre nel 2006 \u00e8 stato realizzato il film tv britannico \"A for Andromeda\", diretto da John Strickland, dove il generale \u00e8 interpretato da David Haig."}
{"id": "4702812", "revid": "300067", "url": "https://it.wikipedia.org/wiki?curid=4702812", "title": "Painesville (Ohio)", "text": ""}
{"id": "4702815", "revid": "15756", "url": "https://it.wikipedia.org/wiki?curid=4702815", "title": "Campania Puteolana Calcio 1986-1987", "text": "Questa pagina raccoglie i dati riguardanti il Campania Puteolana nelle competizioni ufficiali della stagione 1986-1987.\nStagione.\nNella stagione 1986-1987 la Campania Puteolana affidata al tecnico Gastone Bean disputa il girone B del campionato di Serie C1, ottiene il sesto posto in classifica con 36 punti. Al termine del girone di andata raccoglie 19 punti, a due punti dal vertice. Poi un calo nel girone di ritorno, con un discreto sesto posto finale. Nella Coppa Italia di Serie C la squadra campana arriva a disputare la finale, prima del campionato vince il girone Q di qualificazione eliminando Latina, Pro Cisterna ed Ischia. Poi nei sedicesimi di finale a gennaio 1987 elimina la Juve Stabia nel doppio confronto, negli ottavi di finale a febbraio elimina la Casertana, nei quarti di finale a marzo supera il Perugia, in semifinale elimina il Martina Franca, in finale cede nel doppio scontro al Livorno, vincendo (1-0) in casa e perdendo (3-0) a Livorno il 20 giugno 1987.\nOrganigramma societario.\nArea direttiva\nArea tecnica"}
{"id": "4702817", "revid": "547992", "url": "https://it.wikipedia.org/wiki?curid=4702817", "title": "Loris Zanchi", "text": ""}
{"id": "4702832", "revid": "339392", "url": "https://it.wikipedia.org/wiki?curid=4702832", "title": "Unione Sportiva Frattese", "text": ""}
{"id": "4702835", "revid": "1543377", "url": "https://it.wikipedia.org/wiki?curid=4702835", "title": "Monumento coregico di Nicia", "text": "Il monumento coregico di Nicia, datato al 320-319 a.C., era situato a ovest del Teatro di Dioniso e a est della Sto\u00e0 di Eumene, ai piedi dell'Acropoli di Atene. Venne distrutto nel 267. Come ogni monumento coregico di Atene, era destinato a sorreggere il tripode di bronzo dedicato a Dioniso o ad Apollo dal corego vincitore di gare liriche o drammatiche.\nDescrizione.\nIl monumento, studiato da Wilhelm D\u00f6rpfeld nel 1885, doveva assomigliare a un piccolo tempio dorico. Aveva la forma di un tempio prostilo, di forma quadrata, con un pronao con colonne doriche situato a ovest. Le colonne, le ante, l'architrave, le metope, le cornici e i timpani erano realizzati in marmo, mentre le murature e i triglifi erano in \"poros\" (calcare poroso).\nVenne dedicato da Nicia figlio di Nicodemo, del demo Xyp\u00e9te, in occasione di una vittoria coregica.\nFu distrutto dagli Eruli nel 267. Di esso rimane solo qualche elemento di fondazione. Alcuni dei suoi materiali furono reimpiegati per l'edificazione della porta Beul\u00e9 in epoca romana, nel III secolo, dove gli elementi della trabeazione (triglifi) e l'iscrizione dedicatoria sono ancora identificabili."}
{"id": "4702837", "revid": "295698", "url": "https://it.wikipedia.org/wiki?curid=4702837", "title": "Campionati mondiali di tiro 1990", "text": "I campionati mondiali di tiro 1990 furono la quarantacinquesima edizione dei campionati mondiali di questo sport e si disputarono al Campo di Tiro Dynamo di Myti\u0161\u010di, a nord-est di Mosca. La nazione pi\u00f9 medagliata fu l'Unione Sovietica."}
{"id": "4702838", "revid": "111942121", "url": "https://it.wikipedia.org/wiki?curid=4702838", "title": "Kanari Hamaguchi", "text": "Giocava nel ruolo di libero.\nCarriera.\nKanari Hamaguchi inizia a giocare a pallavolo nei tornei scolastici. Fa il suo esordio da professionista della V.League giapponese con le nella stagione 2003-04, raggiungendo subito la finale scudetto persa contro le Pioneer Red Wings e vincendo il Torneo Kurowashiki Coppa dell'Imperatrice, dove viene premiata come miglior esordiente.\nNella stagione 2007-08 si aggiudica la Coppa dell'Imperatrice e lo scudetto, venendo premiata come miglior ricevitrice del campionato; nella stagione successiva invece si aggiudica il secondo scudetto consecutivo e trionfa al Torneo Kurowashiki, venendo premiata come miglior libero; le sue prestazioni le valgono le prime convocazioni nella nazionale giapponese: fa il suo esordio nell'estate del 2009, vincendo la medaglia di bronzo al campionato asiatico e oceaniano.\nNell'annata 2009-10 vince il terzo scudetto consecutive, ricevendo il premio di miglior libero, e trionfa inoltre al Torneo Kurowashiki ed al V.League Top Match; con la nazionale vince la medaglia di bronzo al campionato mondiale 2010. Vince poi il quarto scudetto della propria carriera e la Coppa dell'Imperatrice durante il campionato 2011-12. Dopo aver indossato la maglia della nazionale per l'ultima volta nel 2012, chiude la propria carriera anche col club, ritirandosi al termine della stagione 2012-13."}
{"id": "4702840", "revid": "729019", "url": "https://it.wikipedia.org/wiki?curid=4702840", "title": "Radko Dimitriev", "text": "Biografia.\nGli inizi della carriera militare.\nRadko Dimitriev nacque nell'impero ottomano, nel villaggio di Gradec (oggi nel comune di Sliven), ma fu cresciuto dalla nonna a Kotel. Studi\u00f2 nel ginnasio Aprilov di Gabrovo; partecip\u00f2 all'organizzazione della rivolta d'aprile (1876), gruppo di patrioti che aspirava all'indipendenza della Bulgaria. Durante la guerra russo-turca (1877-1878) fu un traduttore della 2\u00aa divisione della Guardia dell'esercito russo. Nel 1879 si diplom\u00f2 alla Scuola Militare di Sofia, capitale del neonato stato bulgaro, nel 1881 Dimitriev fu promosso a tenente e nel 1884 divenne capitano dopo la laurea conseguita alla Accademia di San Pietroburgo. Nel 1885 prese parte alla guerra serbo-bulgara, era uno dei comandanti del Corpo Occidentale, combatt\u00e9 le vittoriose battaglie di Slivnica (17-19 novembre) e di Pirot (26-27 novembre).\nL'esilio e il ritorno.\nNel 1886 Dimitriev tram\u00f2 insieme agli altri ufficiali filo-russi per un complotto il cui scopo era rapire il principe Alessandro I (1879-1886) e di forzarne la sua abdicazione; il colpo di stato fu sventato, Dimitriev in quanto colpevole fu esiliato dal primo ministro Stefan Stambolov. Dimitriev emigr\u00f2 inizialmente in Romania, dove ader\u00ec al club degli ufficiali emigrati; poi emigr\u00f2 in Russia e serv\u00ec nell'esercito dello zar. Nel 1894 con la caduta del governo di Stambulov si crearono le condizioni per un possibile ritorno di Dimitriev in patria, cosa che avvenne nel 1898, anno in cui fu nominato comandante in seconda della 5\u00aa divisione di fanteria del Danubio. Il 18 maggio 1900 fu promosso colonnello; dal 1904 al 1907 fu Capo di Stato Maggiore dell'esercito bulgaro. Il 2 agosto 1912 fu promosso al grado di tenente generale.\nDurante la prima guerra balcanica (1912-1913) Dimitriev fu messo al comando della 3\u00aa armata, con cui sconfisse pesantemente gli ottomani in Tracia nelle battaglie di Kirk Kilisse e di Lule Burgas, le fulminee vittorie si fermarono a \u00c7atalca, dove i bulgari furono sconfitti il 17-18 novembre 1912, fu la prima sconfitta della storia dell'esercito bulgaro, il fatto elimin\u00f2 la possibilit\u00e0 alle truppe bulgare di prendere la capitale ottomana, Costantinopoli, che era il sogno che covava il re bulgaro Ferdinando I (1887-1918).\nNella seconda guerra balcanica (1913) Dimitriev prese il posto del generale Mihail Savov come vice comandante in capo. Dopo la disastrosa guerra per la Bulgaria, nel 1914 Dimitriev fu inviato come ministro plenipotenziario a San Pietroburgo, alla corte dello zar Nicola II (1894-1917).\nLa prima guerra mondiale.\nDurante la prima guerra mondiale (1914-1918) Radko Dimitriev serv\u00ec nell'esercito russo come comandante della 3\u00aa armata in Galizia, con cui prese parte il 23 agosto\u201311 settembre 1914 alla vittoriosa battaglia di Galizia contro gli austro-ungarici. Dal 24 settembre 1914 al 22 marzo 1915 comand\u00f2 il vittorioso assedio di Przemy\u015bl contro gli austro-ungarici.\nNell'Offensiva asburgo-tedesca di Gorlice-Tarn\u00f3w il ruolo di Dimitriev era quello di mantenere la linea, mentre l'11\u00aa e 12\u00aa armata in Bucovina doveva rinnovare l'offensiva nei Carpazi ed Ungheria. L'errore di Dimitriev fu di non fare preparativi per contrastare l'offensiva tedesca, che dall'aprile 1915 avevano sostituito gli austro-ungarici nella linea di Gorlice; le trincee russe nel suo settore erano grezze e in molte zone non c'era nemmeno la seconda linea di difesa. A Gorlice 5\u00bd divisioni russe (60.000 uomini) di coscritti scarsamente addestrati affrontarono 10 divisioni tedesche dell'11\u00aa armata, comandata da August von Mackensen, che inoltre aveva a disposizione 700 cannoni tra cui molti di grosso calibro, mentre i russi potevano contare di solo 140 cannoni leggeri. Il bombardamento senza tregua che apr\u00ec l'offensiva di Gorlice-Tarn\u00f3w sfond\u00f2 la parte anteriore dello schieramento russo, ma il generale Michail Vasil'evi\u010d Alekseev, inizialmente di stanza a Stavka, non prese sul serio l'offensiva, in quanto era convinto che fosse un diversivo e il principale attacco tedesco sarebbe stato a nord. Un contrattacco russo fu ordinato da Stavka ed ebbe luogo presso il passo di Dokra il 7 maggio, ma fu un massacro inutile. Di conseguenza, gran parte della 3\u00aa armata fu tagliata fuori, per cui il 10 maggio Dimitriev ordin\u00f2 la ritirata, ma solo 40.000 su 200.000 raggiunsero il fiume San. Dimitriev nel suo rapporto afferm\u00f2 giustamente che il suo esercito era \"esangue\", ma fu comunque rimosso dal comando il 2 giugno e sostituito dal generale Le\u0161.\nIl 14 ottobre la madrepatria di Dimitriev, entr\u00f2 in guerra a fianco degli imperi centrali, quindi il generale era in guerra contro la sua patria, anche se non vi combatt\u00e9 mai contro visto che fu mandato in Caucaso, dove per\u00f2 in breve cadde in disgrazia. Comunque alla fine del 1916 fu riconfermato al comando della 12\u00aa armata sul fronte di Riga, ma nell'estate 1917 Alekseev lo sostitu\u00ec con Russkij, in quanto Dimitriev aveva dimostrato debolezza e indulgenza coi comitati dei soldati che erano sorti ovunque dopo la rivoluzione di febbraio (1917). Dimitriev congedato and\u00f2 con la famiglia nella localit\u00e0 turistica di Pjatigorsk nel Caucaso, ma il 18 ottobre 1918 fu fucilato insieme ad altri 100 ufficiali, nell'eccidio perpetrato dalle guardie rosse."}
{"id": "4702851", "revid": "765341", "url": "https://it.wikipedia.org/wiki?curid=4702851", "title": "Ponte Abbadesse", "text": "Ponte Abbadesse \u00e8 una frazione del comune di Cesena e fa parte del quartiere Cesuola. La popolazione \u00e8 di 5 262 abitanti.\n\u00c8 attraversata dal torrente Cesuola che, dalle colline, arriva fino alla \"Portaccia\" di via Cavallotti.\nStoria.\nA fianco del Cimitero monumentale sono stati trovati resti di capanne preistoriche\nLa denominazione deriva delle benedettine del monastero dei Santi Giacomo e Filippo, gi\u00e0 esistente nel IX secolo, poi trasferitosi nel centro di Cesena (Ex-convento di San Biagio). La tradizione degli ordini femminili \u00e8 stata ripresa dal 1960 dalle suore di clausura che seguono la spiritualit\u00e0 francescana Cappuccina.\nIl paese viene menzionato tra i sobborghi di Cesena anche dal decreto della Repubblica Cisalpina, mentre nel 1829 risulta avere 623 abitanti, che diventano 753 nel 1866.\nA Ponte Abbadesse \u00e8 posto il cimitero monumentale.\nCultura.\nScuole.\nA Ponte Abbadesse sono presenti anche la scuola materna e le scuole elementari dedicate a Don Carlo Baronio."}
{"id": "4702852", "revid": "1226", "url": "https://it.wikipedia.org/wiki?curid=4702852", "title": "Monumento di Nicia", "text": ""}
{"id": "4702855", "revid": "46291", "url": "https://it.wikipedia.org/wiki?curid=4702855", "title": "Byblis aquatica", "text": "Byblis aquatica \u00e8 una pianta carnivora annuale appartenente alla famiglia Byblidaceae, diffusa nell'Australia settentrionale.\nDescrizione.\nCresce in ambienti semi-acquatici e utilizza ghiandole mucillaginose peduncolate (simili a quelle osservabili nei generi \"Drosera\" e \"Drosophyllum\") che ricoprono la superficie fogliare, per attirare, catturare e digerire insetti, al fine di supplire ai substrati poveri di nutrienti."}
{"id": "4702868", "revid": "599013", "url": "https://it.wikipedia.org/wiki?curid=4702868", "title": "Vol'ha Nazarava", "text": "\u00c8 indicata anche con la variante russa del suo nome, \u041e\u043b\u044c\u0433\u0430 \u041d\u0430\u0437\u0430\u0440\u043e\u0432\u0430 (Ol'ga Nazarova).\nBiografia.\nIn Coppa del Mondo esord\u00ec il 13 dicembre 1998 a Hochfilzen (41\u00aa) e ottenne la prima vittoria, nonch\u00e9 primo podio, il 21 dicembre 2002 a Osrblie.\nIn carriera prese parte a tre edizioni dei Giochi olimpici invernali, (14\u00aa nella sprint, 11\u00aa nell'inseguimento, 6\u00aa nell'individuale, 7\u00aa nella staffetta), (8\u00aa nella sprint, 7\u00aa nell'inseguimento, 6\u00aa nella partenza in linea, 7\u00aa nell'individuale, 4\u00aa nella staffetta) e (74\u00aa nella sprint), e a nove dei Campionati mondiali, vincendo due medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nRL = staffetta"}
{"id": "4702869", "revid": "104458", "url": "https://it.wikipedia.org/wiki?curid=4702869", "title": "Volha Nazarava", "text": ""}
{"id": "4702872", "revid": "104458", "url": "https://it.wikipedia.org/wiki?curid=4702872", "title": "Janez Mari\u010d", "text": "Biografia.\nCarriera nello sci di fondo.\nNato a Ribno di Bled, ha iniziato praticando lo sci di fondo; in Coppa del Mondo ha esordito il 23 novembre 1996 a Kiruna (86\u00ba) e ha ottenuto il miglior piazzamento il 7 dicembre successivo a Davos (74\u00ba).\nHa preso parte a un'edizione dei Campionati mondiali juniores e a una dei Campionati mondiali, Trondheim 1997 (63\u00ba nell'inseguimento il miglior piazzamento).\nCarriera nel biathlon.\nDal 1997 si dedica prevalentemente al biathlon; in Coppa del Mondo ha esordito il 5 marzo 1998 a Pokljuka (100\u00ba), ha ottenuto il primo podio il 19 dicembre 2002 a Osrblie (2\u00ba) e la prima vittoria il 21 febbraio 2003 a \u00d6stersund.\nNella sua carriera da biatleta ha preso parte a quattro edizioni dei Giochi olimpici invernali, (44\u00ba nella sprint, 38\u00ba nell'inseguimento, 43\u00ba nell'individuale, 10\u00ba nella staffetta), (36\u00ba nella sprint, 37\u00ba nell'inseguimento, 40\u00ba nell'individuale, 10\u00ba nella staffetta), (27\u00ba nella sprint, 47\u00ba nell'inseguimento, 62\u00ba nell'individuale, 17\u00ba nella staffetta) e (51\u00b0 nella sprint, 63\u00b0 nell'individuale, 49\u00b0 nell'inseguimento, 6\u00b0 nella staffetta), e a undici dei Campionati mondiali (4\u00ba nella staffetta mista ad Anterselva 2007 il miglior piazzamento).\nPalmar\u00e8s.\nBiathlon.\nCoppa del Mondo.\nCoppa del Mondo - vittorie.\nLegenda:\nIN = individuale"}
{"id": "4702873", "revid": "287204", "url": "https://it.wikipedia.org/wiki?curid=4702873", "title": "Janez Maric", "text": ""}
{"id": "4702879", "revid": "702173", "url": "https://it.wikipedia.org/wiki?curid=4702879", "title": "Episodi di Elementary (seconda stagione)", "text": "La seconda stagione della serie televisiva Elementary \u00e8 stata trasmessa sul canale statunitense CBS dal 26 settembre 2013 al 15 maggio 2014.\nIn Italia, la prima parte della stagione \u00e8 andata in onda in prima visione assoluta su Rai 2 dall'8 marzo al 3 maggio 2014; la seconda parte dal 6 settembre 2014 al 3 gennaio 2015.\nIl nono passo.\nTrama.\nHolmes e Watson si recano a Londra per trovare il vecchio collega di Holmes, Lestrade, che si sta nascondendo per sfuggire all'arresto dopo aver minacciato un sospettato di omicidio con una granata. Mentre sono a Londra, scoprono che Mycroft, il fratello di Holmes, ora vive nella vecchia casa di Holmes al 221B di Baker Street. Holmes cercher\u00e0 le prove che confermino i sospetti di Lestrade e nel frattempo appianer\u00e0 alcune divergenze con il fratello grazie all'intervento di Watson. Tuttavia, contrariamente alla volont\u00e0 di Holmes, Lestrade si prende il merito di aver risolto il caso condotto da Sherlock.\nEquazione mortale.\nTrama.\nHolmes e Watson iniziano ad indagare sulla morte di Felix Soto, un matematico molto vicino al risolvere il problema delle classi P e NP, la cui soluzione ha un valore di un milione di dollari. Holmes, con la collaborazione di Watson, scopre che Soto stava lavorando alla risoluzione del problema con un altro matematico che viene subito sospettato dell'omicidio per via del fatto che avrebbe avuto come movente il voler rubare la soluzione al suo collega. Una matematica che si occupava del problema P e NP, Tanya Barrett, permette a Holes di scoprire il nome del collega di soto, Cyril Nawal. Nawal per\u00f2 era stato ucciso a sua volta. Nell'appartamento di Nawal viene ritrovata una cimice e una telecamera riconducibili ad una azienda che offre servizi di crittografia. Il direttore per\u00f2 spiega a Holmes che il loro intento non era quello di rubare la soluzione del problema ma di averne l'esclusiva in modo tale da poter creare un sistema che potesse essere immune dalle possibilit\u00e0 di codifica dei sistemi di sicurezza che la soluzione offrirebbe. Inoltre aggiunge che non sarebbe stato loro utile uccidere i due matematici perch\u00e9, secondo quanto gli aveva detto Tanya Barrett, l'esperta che collaborava con l'azienda, la risoluzione del problema era ancora molto lontana. \nLa Barrett viene immediatamente fermata perch\u00e9 aveva mentito riguardo alla soluzione del problema ma lei ha un alibi di ferro per la sera dei due omicidi: il video del ristorante in cui era stata con un collega informatico la ritrae nelle due ore in cui sono stati commessi gli omicidi. Inoltre la Barrett indica come possibile colpevole l'ex fidanzato che ha risentimenti verso di lei; Si scopre che l'uomo aveva mandato mail ambigue e intimidatorie alla donna e aveva ordinato via internet proiettili dello stesso calibro di quelli usati per gli omicidi, cosa che lo rende un indiziato perfetto. Holmes per\u00f2 si accorge che nel video che scagiona la Barrett un uomo compra delle birre ad un prezzo tipico dell'happy hour, che si svolge in orario molto precedente a quello riportato in sovrimpressione sul video stesso. Holmes e Watson riescono ad incastrare Tanya Barrett con la confessione dell'informatico con cui era a cena nel video, che confessa di essere riuscito a cambiare l'orario grazie alle possibilit\u00e0 scaturite dalla soluzione del problema P e NP.\nDurante l'indagine Watson ha a che fare con il suo passato, poich\u00e9 incontra il figlio del paziente che ha ucciso per errore durante un'operazione; il ragazzo le chiede dei soldi e lei sarebbe intenzionata a darglieli perch\u00e9 colpita dal senso di colpa, ma Holmes riesce a farla ragionare e Watson risolve abilmente il problema trovando un compromesso. \nUna vita normale.\nTrama.\nDei segreti militari sono stati resi pubblici da un misterioso Ezra Kleinfelter che viene quindi ricercato per spionaggio. Holmes e Watson ricevono l'incarico di ritrovare Kleinfelter da un certo signor M\u00fcller che dice di rappresentare un gruppo di persone preoccupate per l'incolumit\u00e0 del fuggitivo. Holmes scopre invece che il signor M\u00fcller si chiama in realt\u00e0 Elliot Honeycutt ed \u00e8 il vicepresidente dell'azienda in cui lavorava Kleinfelter e da cui ha potuto rubare i segreti di stato. Holmes e Watson riescono a scoprire che il fuggitivo sta ricevendo aiuto da un collettivo che si chiama Everyone. Holmes, dopo una notte di ricerche, scopre che la persona che sta ospitando Kleinfelter \u00e8 una certa Vanessa Hiskie. I due detective si recano a casa della Hiskie ma la trovano morta, probabilmente uccisa da Kleinfelter. \nNel frattempo il collettivo Everyone, non contento di essere stato scoperto, sta rendendo la vita molto difficile ai due detective ma Holmes, dopo una discussione con il gruppo, riesce a scoprire che il capo \u00e8 un certo Darragh O'Connor e che l'indomani avrebbe avuto un volo privato fino al Venezuela con cui avrebbe potuto portare Kleinfelter. Cos\u00ec la polizia e i due detective scovano la spia all'aeroporto ma Klinefelter li incastra minacciando di rivelare l'identit\u00e0 di quattordici spie sotto copertura che verrebbero cos\u00ec uccise. Sono costretti a lasciarlo fuggire ma Watson riesce a prendere l'orologio del fuggitivo da cui ricavare il DNA che lo incastra per l'omicidio della Hiskie. Holmes convince Honeycutt a rivelare i nomi delle spie sotto copertura nonostante il danno che recherebbe alla sua azienda. Kleinfelter viene quindi arrestato per i due reati.\nNel frattempo Watson, in seguito all'incontro con alcuni amici, inizia a porsi dei dubbi sulla sua vita da detective, e incontra un uomo. Holmes, dal canto suo, riceve una lettera da Moriarty, con la quale si chiude la puntata.\nVizi di famiglia.\nTrama.\nHolmes e Watson hanno a che fare con un omicidio in cui il cadavere del ricco signor Titus Delancey viene ritrovato vestito con una tuta fetish in lattice. Holmes scopre rapidamente che la vittima \u00e8 stata avvelenata con la nitroglicerina e che la tuta gli \u00e8 stata infilata post morte. Holmes individua con facilit\u00e0 la persona che ha comprato l'abito fetish, un dipendente della stessa ditta di Delancey. Quest'ultimo confessa di aver vestito il cadavere con la tuta fetish ma non di averlo ucciso; il tizio rivela che il motivo di questa azione risiede nel fatto che, al momento della pensione, la ditta avrebbe dato a Delancey una buonuscita di centoventicinque milioni di dollari e che il contratto prevedeva una clausola sulla condotta morale il quale, in caso di episodi simili, avrebbe evitato alla societ\u00e0 di pagare quella somma. L'indagine cos\u00ec deve ripartire da capo e i due detective incontrano la famiglia della vittima. \nLa tata, Abigail Spencer, \u00e8 una vecchia conoscenza di Holmes; la ragazza era stata accusata dell'omicidio del padre per avvelenamento con nitroglicerina e Holmes, interessato all'indagine, aveva iniziato a inviare delle lettere alla Spencer per studiare il suo caso. La ragazza rispondeva calorosamente alla sua corrispondenza permettendogli di esaminare la vicenda. Holmes si persuade della sua colpevolezza nonostante la Spencer fosse stata prosciolta dall'accusa. La vita della ragazza viene per\u00f2 rovinata dai media ed \u00e8 costretta a cambiare vita e nome nel tentativo di nascondere il suo passato. I trascorsi con la legge della Spencer la rendono cos\u00ec l'indiziata perfetta ma il detective si rende conto che stavolta \u00e8 innocente e qualcuno la vuole incastrare perch\u00e9 conosce il suo segreto. Holmes viene a conoscenza del fatto che la moglie di Delancey non ha un alibi per la sera dell'omicidio e che faceva seguire il marito da un investigatore privato che aveva scoperto il segreto della Spencer. La signora Delancey decide cos\u00ec di dire la verit\u00e0 alla polizia: la sera dell'omicidio aveva incontrato un medico da cui avrebbe potuto comprare la nitroglicerina per uccidere il marito, incastrando la Spencer, ma era stata battuta sul tempo da qualcun altro. Le indagini di Holmes sono di nuovo ad un punto morto ma il detective si rende conto che Graham, il primogenito del signor Delancey, avrebbe avuto un importante tornaconto economico dall'omicidio e comincia a seguire questa pista. \nLa Watson trova con abilit\u00e0 il tablet di Delancey e scopre cos\u00ec che la vittima era anche un carnefice che abusava sessualmente del figlio. Il quadro \u00e8 ora chiaro e Graham \u00e8 sul punto di ammettere l'omicidio del padre. La Spencer per\u00f2 viene a sapere degli abusi subiti dal ragazzo e confessa prima di lui l'omicidio che non ha commesso. Holmes cerca di dissuaderla da questa azione ma lei le spiega che la sua colpevolezza per i fatti di molti anni prima era rimasta impunita e il ragazzo non meritava di essere condannato dopo quello che aveva passato. L'episodio si chiude con Holmes che dice a Graham di sapere perfettamente la verit\u00e0 e che in futuro lo terr\u00e0 d'occhio non permettendogli di commettere un altro omicidio.\nNote: Sherlock intuisce che la vittima \u00e8 stata avvelenata annusandola come nel racconto Uno studio in rosso di Sir Arthur Conan Doyle\nUna vecchia storia.\nTrama.\nHolmes decide di andare a cercare cadaveri sospetti in un obitorio, e ne trova uno: un certo Leo Banin ha subito un incidente stradale ma ha delle ferite alle mani non rapportabili con le dinamiche della morte e un tatuaggio tipico della Rukovskaya Bratva, un gruppo polacco di criminali. Si scopre che il suo vero nome \u00e8 Vitalij Andropov e che le ferite alle mani sono riconducibili ad uno strangolamento con un cavo. Tuttavia senza il cadavere di una vittima le indagini non possono iniziare e cos\u00ec Holmes si reca a casa della moglie del morto ma questa non gli \u00e8 di nessun aiuto. Allora Holmes cerca di capire chi dei conoscenti di Banin non abbia mandato le condoglianze per la sua morte e scova un socio che se la stava spassando con i soldi che gli aveva dato Banin; questo gli dice che quei soldi erano stati dati a Banin da uno strozzino e che non sapeva altro. Holmes e Watson fanno visita allo strozzino che rivela loro che qualche giorno prima degli uomini della Bravta erano venuti a fare domande su Andropov/Banin.\nHolmes pensa cos\u00ec di andare a dare un'occhiata al luogo dell'incidente e l'intuizione si rivela giusta; la polizia ritrova il cadavere di un affiliato della Bratva, Andreav Grigori, morto per strangolamento. Holmes rintraccia anche un altro elemento della Bratva, Marko Zubkov che ha un alibi per l'omicidio, era in ospedale con gravi ferite da accoltellamento alla gamba. Holmes per\u00f2 capisce tutto quel che \u00e8 successo, convoca la moglie di Banin e le racconta come secondo lui siano andate le cose: Banin ha dei vecchi conti in sospeso con la Bratva, la moglie lo sa e organizza un primo attentato in casa sua con l'aiuto di Zubkov, ma il marito reagisce ferendo l'attentatore e scappa. Allora la moglie pianifica un secondo attentato dicendo a Grigori il luogo in cui avrebbe dovuto incontrare il marito, ma anche questa volta quest'ultimo riesce a combattere e uccide l'aggressore strozzandolo con un cavo; dunque la moglie, ormai scoperta, gli spara contro e Banin fa un incidente nel tentativo di scappare. La polizia nel frattempo sta perquisendo la casa trovando le prove, cos\u00ec la donna confessa e viene arrestata.\nDurante l'indagine Watson incontra un'amica che le chiede di rintracciare un ragazzo, l'avventura di una notte, di nome Tony; Joan accetta per aiutarla, e recupera u n video della sera in cui i due si erano incontrati. In procinto di guardarlo, Holmes le confessa di essere stato lui il \"Tony\" dell'amica, in quanto in un primo periodo di permanenza di Joan a casa di Sherlock, lui la pedinava spesso, per essere certo di avere a che fare con una persona onesta. I due hanno una discussione, e Sherlock assicura a Joan di non avere pi\u00f9 mancato alla sua fiducia; a fine puntata, viene fuori che Sherlock \u00e8 nuovamente andato a letto con l'amica di Joan, e lui non perde occasione per farglielo notare. Watson riuscir\u00e0 a vendicarsi scaltramente.\nScavi nel passato.\nTrama.\nIn questa puntata la moglie di Gregson viene sorpresa in casa da un bandito coperto in volto grazie ad un passamontagna, messo in fuga dalla stessa moglie del signor Gregson. Da qui comincer\u00e0 una rischiosa quanto avvincente caccia al bandito. Si viene inoltre a sapere che il capitano Gregson non vive pi\u00f9 a casa da circa un mese perch\u00e9 la moglie ha chiesto una pausa per riflettere sul loro rapporto.\nNel frattempo, Holmes e Watson discutono sulla loro collaborazione. Alla fine dell'episodio, Gregson non decide di rinunciare al suo matrimonio, mentre Holmes incoraggia Watson per esaminare i casi che non riusciva a risolvere.\nNote: Sherlock risolve il caso grazie a un cane che non ha abbaiato come nel racconto Barbaglio d'Argento di Sir Arthur Conan Doyle\nLa marchesa.\nTrama.\nNigella, l'ex fidanzata di Mycroft, si presenta a New York insieme al fratello di Sherlock, che vuole aprire un ristorante in citt\u00e0. Mycroft intende chiedere aiuto a Holmes per risolvere il caso dell'uccisione di Silver Blaze, un cavallo da corsa appartenente a Nigella, soprannominata \"marchesa\", poich\u00e9 ha sposato un marchese, dal quale ha poi divorziato.\nQuando qualcuno cercher\u00e0 di uccidere Nigella, gli investigatori scopriranno un legame tra il mondo spietato delle corse di cavalli e uno degli assassini pi\u00f9 elusivi del mondo della droga.\nNel frattempo, Sherlock scopre che a Londra (episodio 1 di questa stagione) Mycroft e Joan sono stati a letto insieme, e che suo fratello ha avuto la leucemia e ha rifiutato di chiedere a Holmes la donazione di midollo, a causa di questioni personali (ed \u00e8 pertanto stato aiutato da Nigella). Dopo diverse situazioni di tensioni con entrambi, Mycroft riesce a chiarire tutto con il fratello, e finalmente i due Holmes possono mettere da parte il loro passato.\nLegami di sangue.\nTrama.\nMycroft \u00e8 ancora in citt\u00e0, e chiede a Sherlock un appuntamento. Nel frattempo una ragazza, Haley, viene trovata sul tetto di un furgone delle consegne; \u00e8 stata pugnalata al ventre ed \u00e8 caduta dal balcone di un palazzo. Sherlock e Joan cominciano le indagini con il detective Bell. Presto si trovano due sospettati: il ragazzo di Haley, che viveva di nascosto con lei, e la matrigna, moglie di un magnate dell'industria tecnologica gravemente malato(la vittima \u00e8 stata concepita dopo una notte di passione tra lui e la a madre biologica). \nGli investigatori individuano un ex fidanzato di Haley, e anche se l'uomo \u00e8 innocente, li informa che Haley era affetta da una malattia. Ian Gale muore, spingendo Sherlock, Watson e la polizia di New York per affrontare la signora Gale. \nAlla fine della puntata, dopo la morte del marito, Sherlock e Joan scoprono che \u00e8 stata proprio lei ad uccidere la figliastra e suo marito: lei ha iniettato a Haley una sostanza velenosa (ci \u00e8 riuscita perch\u00e9 era stata un'infermiera prima di sposarsi) e che avrebbe avvelenato Ian durante con una trasfusione per la sua malattia per avere l'eredit\u00e0 tutta per s\u00e9.\nNel frattempo, Mycroft comunica a Sherlock che il padre non intende pi\u00f9 mantenerlo, a meno che non si trasferisca a Londra. Sherlock, dopo lunghe riflessioni, decide di scrivere una lettera per il padre in cui gli chiede di poter restare a New York, e la consegna al fratello in partenza per Londra. Alla fine della puntata, Microft strappa la lettera e chiama un numero britannico, comunicando che Sherlock non parla con suo padre da un po' e che non sarebbe partito; termina dicendo che si deve trovare un altro metodo per farlo allontanare da NY.\nIn bilico.\nTrama.\nSamantha Wabash si suicida simulando il suo omicidio e incolpando quello che ritiene l'assassino di sua sorella. Il sospettato Lucas Vansh viene immediatamente rilasciato perch\u00e9 Holmes ricostruisce l'accaduto, ma poi capisce che nonostante nel caso della morte della vittima sia innocente che questi sia veramente un serial killer semplicemente ascoltando il suo interrogatorio. Decide quindi di condurre indagini pi\u00f9 approfondite sull'uomo, e alla fine della puntata riesce a farlo abilmente arrestare, scoprendo un nascondiglio dove aveva tenuto due donne ancora vive.\nNote: la storia si basa sul racconto \"The problem of Thor Bridge\" di Sir Arthur Conan Doyle e inserito nella raccolta Il taccuino di Sherlock Holmes\nTremori.\nTrama.\nHolmes \u00e8 chiamato a testimoniare in tribunale e in questa occasione racconta in flashback il caso che ha come protagonista una ragazza ammalata di cancro che \u00e8 stata assassinata. Il primo indiziato \u00e8 l'ex ragazzo che \u00e8 affetto da gravi disturbi mentali ma nel corso delle indagini Sherlock e Watson scopriranno la verit\u00e0, ovvero che non \u00e8 stato lui ad ucciderla. Alla fine dell'episodio si vede Bell, che per salvare Sherlock da uno degli indiziati, prende una pallottola al suo posto, ferendosi gravemente al braccio e mettendo a repentaglio la sua carriera ma risentito di Holmes, si rifiuta di parlare con lui.\nControllo interno.\nTrama.\nHolmes e Watson sono impegnati a stabilire quale cliente abbia ucciso un gestore di fondi alternativi a capo di una truffa. Nel frattempo, Holmes decide di accettare la proposta di Alfredo di essere uno sponsor. Il detective Bell riceve la proposta di un trasferimento all'unit\u00e0 Demografica della polizia di New York.\nMente diabolica.\nTrama.\nNella casa di una famiglia newyorchese s'introducono degli uomini mascherati ed armati, che hanno lo scopo di rapire la figlia piccola. Uccidono il padre e la portano via. La polizia raggiunge subito la casa e squilla il telefono fisso: i rapitori chiedono un riscatto di 50 milioni di dollari. Sherlock riconosce per\u00f2 la voce, facendo notare a Watson che \u00e8 la stessa utilizzata da Moriarty per mettersi in contatto telefonico con chiunque. Cos\u00ec fanno visita alla donna che per\u00f2 non si trova in carcere a scontare l'interminabile pena, bens\u00ec in un grande edificio abbandonato ma sorvegliato in ogni angolo da agenti. Messa alle strette, Moriarty, confessa e dice di credere che c'entrino col rapimento della bambina alcuni uomini che lavoravano con lei.\nPer collaborare con la polizia, Moriarty viene addirittura portata al distretto, ma Sherlock non \u00e8 affatto d'accordo, nonostante avesse dei bracciali e dei localizzatori che avrebbero impedito la sua fuga. Moriarty fornisce degli identikit alla polizia che cos\u00ec va alla ricerca dei sospettati. I rapitori per\u00f2 tendono un agguato a due poliziotti e il capo della nuova banda s'impossessa del telefono di uno degli agenti che conteneva tutti i ritratti di Moriarty. Sherlock scopre che nei ritratti forniti dalla donna ci sono degli indizi: sono numeri, collegati a coordinate geografiche di un luogo in Norvegia, dove i suoi ex uomini al comando volevano fuggire con la bambina. Tutto ci\u00f2 in un primo momento fa di Moriarty l'organizzatrice del piano. Watson per\u00f2 fa notare a Sherlock che la donna era quasi terrorizzata nel sentire la voce della piccola sequestrata, durante una telefonata alla polizia. Cos\u00ec Holmes si mette alla ricerca di altri indizi setacciando gli annunci del giornale che leggeva la donna durante la \u201cprigionia\u201d. Scopre in un annuncio, decifrando un codice, che in realt\u00e0 Moriarty \u00e8 la vittima di questo piano architettato dai suoi ex complici: infatti la piccola rapita \u00e8 sua figlia, sottratta ai genitori adottivi per ricevere in cambio le coordinate di un caveau situato in Norvegia che conteneva informazioni riservate. \nMoriarty intanto si libera dalle manette elettroniche mediante pezzi di vetro che bloccano il localizzatore, ma che le provocano ferite ai polsi; raggiunge nel Bronx un edificio in cui tenevano nascosta la bambina e uccide tutti gli uomini presenti. Chiama Sherlock, gi\u00e0 a conoscenza della verit\u00e0, che la raggiunge poco dopo. Moriarty gli spiega che la piccola era stata concepita prima della relazione con Holmes ed era stata affidata alla coppia che aveva problemi di concepimento; la donna poi viene portata in ospedale per curare le ferite ai polsi.\nTutto in famiglia.\nTrama.\nIl detective Bell, ormai fisso all'unit\u00e0 Demografica del dipartimento, riceve l'ordine dal suo capo di controllare un punto di scarico di alcune sostanze tossiche, in base ad una soffiata anonima fatta direttamente al direttore. Viene cos\u00ec rinvenuto il cadavere mutilato di un uomo, che successivamente \u00e8 identificato da Joan come appartenente alla mafia. In seguito all'episodio, iniziano degli atti di guerriglia tra le due principali famiglie mafiose newyorkesi, che iniziando ad uccidersi a vicenda; la situazione viene per\u00f2 abilmente salvata da Holmes, che scopre la vera identit\u00e0 del capo di Bell: si tratta di un ex-mafioso, che aveva fatto carriera in polizia ma teneva ora a saldare alcuni vecchi rapporti con gli altri boss della zona, decidendo di farli uccidere fra loro.\nDurante la puntata, Sherlock e Marcus hanno delle controversie, finch\u00e9 alla fine si riappacificano (quasi) definitivamente. Nell'ultima parte dell'episodio si apprende che Marcus \u00e8 tornato al dipartimento alle dipendenze di Gregson.\nMorto che cammina.\nTrama.\nJoan decide di riaprire un vecchio caso di Holmes, che lui curava durante il periodo in cui faceva uso di droghe. Esaminando una foto del caso (l'omicidio di un uomo), e grazie all'aiuto di un'amica geologa, Joan scopre infatti che una pietra presente sulla scena del delitto era in realt\u00e0 un preziosissimo reperto archeologico: si tratta di un enorme masso di circa 60 milioni di anni contenente uno minuscolo scheletro di dinosauro. I due consulenti si recano nel museo di fossili pi\u00f9 importante di New York, e chiedono al direttore di esaminare il fossile: egli spiega loro l'importanza del ritrovamento e il conseguente valore della pietra, e Joan e Sherlock si decidono a consegnarlo immediatamente alla polizia, sospettando che si tratti di un pezzo proveniente dal mercato nero. \nLa teoria di Sherlock \u00e8 confermata dal furto del reperto, avvenuto sotto gli occhi di tutti alla stazione di polizia; in poco tempo, Sherlock e Joan riescono a rintracciare il maggiore esponente di tale categoria, un tizio soprannominato \"la Gazza Ladra\", ma lo trovano ucciso in casa sua, vicino al fossile distrutto. Indagando pi\u00f9 a fondo, Sherlock scopre la reale importanza del ritrovamento: se questo fosse stato opportunamente consegnato alla comunit\u00e0 scientifica, infatti, si sarebbe potuta dimostrare la teoria di \"Clade, morto che cammina\", ovvero l'ipotesi secondo la quale alcuni dinosauri erano sopravvissuti alla caduta del meteorite che ne aveva distrutto la specie. Il quadro a questo punto si fa pi\u00f9 chiaro, e Sherlock e Joan si adoperano per trovare una lista dei maggiori esponenti della comunit\u00e0 scientifica contrari alla tesi di \"Clade, morto che cammina\". Tra i nomi figura anche il direttore del museo newyorkese che aveva dato delucidazioni sul fossile: con un'opportuna analisi del DNA ritrovato sulla scena del secondo delitto, tutti gli elementi si chiariscono definitivamente.\nNel frattempo, Sherlock \u00e8 stato impegnato con il suo assistito Randy, di cui \u00e8 da poco lo sponsor ufficiale. Randy gli aveva infatti confessato che temeva il ritorno di Eve, la sua ex ragazza che lo aveva portato a drogarsi, e che sarebbe venuta a convivere con lui nella speranza di poter essere pulita. I timori di Randy si avverano, poich\u00e9 a fine puntata egli confessa a Sherlock di aver preso una dose; tuttavia Holmes, che tiene molto al ruolo attribuitogli nel suo rapporto con Randy, lo convince a separarsi definitivamente dalla donna e lo porta con s\u00e9 ad una riunione.\nGuest stars: Stephen Tyrone Williams (as Randall \"Randy\"), Ashlie Atkinson (as Gay), Jane Alexander (as \"C.\").\nCorpo di ballo.\nTrama.\nUna ballerina viene trovata tagliata in due durante le prove generali di un famoso corpo di ballo. Le accuse ricadono inizialmente su una collega, la prima ballerina Iris Lanzer (di cui Sherlock \u00e8 un fan) famosa in tutto il mondo e dal carattere molto particolare; dopo opportune indagini, tuttavia, Sherlock scopre che l'assassino \u00e8 l'avvocato della famosa star del balletto: in questo modo, infatti, egli avrebbe potuto acquistare notoriet\u00e0 dalla difesa della sua cliente, contro un crimine di tale portata.\nDurante la puntata Sherlock va a letto con varie donne, compresa la prima ballerina indagata del caso, e alla fine Watson riesce a trovare con lui un compromesso.\nUn ritorno inatteso.\nTrama.\nLestrade, l'ispettore londinese con cui aveva collaborato Holmes, si presenta a New York per indagare su un caso di esplosione di una bomba, responsabile della morte di tre persone. Lestrade lavora adesso nel settore privato, e Holmes non \u00e8 affatto lieto di dover collaborare con lui, dopo il suo comportamento a Londra. Tuttavia ben presto le indagini procedono, e dopo aver sospettato del capo di Lestrade, Holmes scopre che l'assassina era una donna dell'azienda, che ne avrebbe ricavato numerosi vantaggi. Lestrade confessa a Holmes le sue debolezze, come investigatore e come uomo, lo ringrazia e si ferma a dormire da lui per la notte.\nIl rapimento.\nTrama.\nQuando Gordon Cushing riceve un pacco con dentro due orecchie mozzate inizia a pensare che la moglie scomparsa Sarah Cushing (che tutti credono uccisa da lui quattro anni prima) potrebbe essere ancora viva. Mentre Holmes indaga Watson cerca di aiutare Lestrade a sentirsi non pi\u00f9 un fallimento.\nIl segugio.\nTrama.\nHolmes e Watson indagano sulla morte per avvelenamento da elio di un ricercatore su cui era stato testato il \"segugio\", un etilometro per la rilevazione del cancro. Bell, che finalmente si \u00e8 ripreso dal suo infortunio ed \u00e8 tornato in servizio sul campo, chiede a Watson di rintracciare una testimone mancante per un omicidio di strada.\nNote: Il titolo originale dell'episodio \u00e8 un riferimento al romanzo Il mastino dei Baskerville di Arthur Conan Doyle.\nQuando Watson era un medico.\nTrama.\nCon il ritrovamento di un cadavere che ha il segno di un morso sulla pelle, riemergono in Watson ricordi di dieci anni prima: Aaron Colville, sospettato di diversi omicidi in cui i cadaveri avevano gli stessi segni di morsi, mor\u00ec sul tavolo operatorio davanti a lei (non ancora chirurgo) e al suo superiore. Essendo quindi ora in dubbio la colpevolezza dell'uomo ai tempi, Watson fa visita al chirurgo che condusse l'operazione, nonch\u00e9 suo ex collega, che in realt\u00e0 lasci\u00f2 morire il sospettato mentre Watson non espresse alcun dissenso.\nUn grande vuoto.\nTrama.\nHolmes e Watson indagano sulla morte per avvelenamento per antrace di un uomo in una cella di detenzione presso la stazione di Gregson. In questo stesso episodio Holmes viene a sapere che il suo vecchio amico Alistair (apparso per la prima volta in \"Sabotaggio\") \u00e8 morto per un'overdose.\nViolazione della privacy.\nTrama.\nWatson convince Sherlock ad aiutare Tess, uno dei membri del suo gruppo di supporto, nel ritrovare la sorella scomparsa. Nel frattempo, Mycroft ritorna a New York e propone a Joan di frequentarsi.\nPrendendo tempo per considerare la proposta, Watson incontra Sherlock in un parco dove ha trovato un indizio su Paige. Dopo alcune ricerche, trovano ben due corpi, uno di Paige e l'altro di un uomo, Zach Piller. Sherlock va a trovare Mycroft al Diogene per discutere di Watson, ma nota un uomo misterioso in un angolo del ristorante. Sherlock identifica quest'uomo come Guillaume de Soto, un membro di un cartello della droga francese chiamato Le Milieu.\nDopo aver risolto il caso di Paige, Watson inizia ad indagare su Le Milieu e trova una busta all'esterno di Diogene. Fa appena in tempo a scoprire che la busta contiene una foto che la ritrae, quando un uomo la immobilizza con un fazzoletto imbevuto dl cloroformio e la rapisce.\nLa lista.\nTrama.\nJoan Watson \u00e8 stata rapita dall'organizzazione francese, per motivi riconducibili a Mycroft, il quale convince Sherlock a collaborare per riuscire a far rilasciare la donna. Si accenano nuovi indizi riguardo alla vera identit\u00e0 di Mycroft.\nAl lupo, al lupo.\nTrama.\nMycroft confessa a Watson di essere un agente segreto dell'MI6, svelandole di aver collaborato con l'agenzia anche per salvare Sherlock da arresto sicuro, a causa di una sua inconsapevole collaborazione con un terrorista. Joan decide di riavvicinarsi a Mycroft, superando timori e diffidenze, e decide quindi di comunicare a Sherlock il suo prossimo trasferimento in un appartamento tutto suo. A Sherlock viene affidato un caso di omicidio direttamente dal referente MI6 di Mycroft. Sherlock scopre che la vittima, un ex agente dell'MI6, aveva individuato una talpa all'interno dell'MI6. Dopo qualche indagine e il relativo resoconto all'MI6, Sherlock viene informato dal Capitano Gregson del ritrovamento dell'arma del delitto. La pistola riporta un set di impronte digitali caratterizzato da una vistosa cicatrice sul medio e sull'anulare: caratteristica inconfondibile per Sherlock, che riconosce immediatamente le impronte del fratello e lo avverte tempestivamente della macchinazione ai suoi danni, mettendolo in fuga. \nIl grande esperimento.\nTrama.\nLe accuse di tradimento ed omicidio che pendono sulla testa di Mycroft non aiutano a placare l'atmosfera tesa tra Holmes e Joan, ancora intenta a cercare un appartamento.\nDopo varie disavventure, l'indagine portata avanti dai tre rivela chi sia la vera spia all'interno dell'MI6. \nPi\u00f9 tardi Mycroft informa il fratello e Watson di aver fatto un accordo con la sicurezza nazionale americana, e in cambio loro hanno inscenato la morte di Mycroft, per proteggerlo da Le Milieu.\nMycroft, prima di sparire dalla circolazione, spiega di averlo fatto non solo per proteggere se stesso, ma anche coloro a cui tiene, ovvero Joan e Sherlock.\nMentre Watson pianifica il suo trasferimento, Sherlock visita l'MI6 per dire loro che \u00e8 disposto a arruolarsi nell'organizzazione."}
{"id": "4702881", "revid": "639858", "url": "https://it.wikipedia.org/wiki?curid=4702881", "title": "Sherlock Holmes 2", "text": ""}
{"id": "4702885", "revid": "256896", "url": "https://it.wikipedia.org/wiki?curid=4702885", "title": "Associazione Torinese Tram Storici", "text": ""}
{"id": "4702894", "revid": "767487", "url": "https://it.wikipedia.org/wiki?curid=4702894", "title": "Vilmos Seb\u0151k", "text": "Caratteristiche tecniche.\nEra un difensore centrale.\nCarriera.\nClub.\nDopo aver giocato nelle giovanili di Ferencv\u00e1ros e Szent Istv\u00e1n SZKI nella stagione 1990-1991 viene aggregato alla prima squadra dell'\u00dajpest senza esordire. Nella stagione seguente passa al Tatab\u00e1nya dove riesce a collezionare le prime presenze. La societ\u00e0 retrocede e Seb\u0151k rimane anche in seconda divisione dove trova pi\u00f9 spazio. Nel 1993 rientra all'\u00dajpest che lo cede nuovamente ad una societ\u00e0 di seconda divisione che lo schiera 11 volte. Nel 1995 si trasferisce nuovamente al Tatab\u00e1nya: gioca la prima parte della stagione prima di ritornare nuovamente con i Lil\u00e1k. La stagione 1995-1996 \u00e8 la sua prima da titolare (20 presenze e 1 rete). Nell'annata seguente conquista definitivamente il posto da titolare al centro della difesa e nel 1998 conquista il suo primo titolo ungherese. Ormai noto anche nel calcio internazionale, nel gennaio del 1999 gli inglesi del Bristol City lo acquistano. In First Division il difensore ungherese totalizza una dozzina di presenze ma non riesce ad evitare la retrocessione della squadra a fine stagione. Rimasto anche in Second Division, nel gennaio del 2000 si trasferisce nel Waldhof Mannheim, in seconda divisione: le sue prestazioni gli valgono il passaggio all'Energie Cottbus neo promosso in Bundesliga. Dopo tre stagioni a Cottbus fa una breve esperienza nella massima divisione israeliana prima di ritornare in patria al Zalaegerszegi. Dal 2007 passa al Di\u00f3sgy\u0151ri, societ\u00e0 di prima divisione ungherese con la quale rimane fino al 2009. Chiude la carriera in una squadra austriaca.\nNazionale.\nIl 10 aprile del 1996, a 22 anni, esordisce in Nazionale contro la Croazia (4-1). Qualche mese pi\u00f9 tardi partecipa alle Olimpiadi di Atlanta dove l'Ungheria, inserita nel girone D assieme a Brasile, Nigeria e Giappone perde tutti e tre gli incontri. Seb\u0151k gioca solamente contro Nigeria (1-0) e Brasile (3-1) che nelle settimane seguenti arriveranno rispettivamente al primo e al terzo posto del torneo.\nIn dieci anni totalizza 52 incontri e 9 reti con la Nazionale magiara. In particolare il 27 marzo del 1999 si rende protagonista di una tripletta contro il Liechtenstein (5-0), sfida valida per le qualificazioni al campionato europeo di calcio 2000."}
{"id": "4702896", "revid": "767487", "url": "https://it.wikipedia.org/wiki?curid=4702896", "title": "L\u00e1szl\u00f3 Branikovits", "text": "Carriera.\nClub.\nAttaccante del Ferencv\u00e1ros, societ\u00e0 con la quale vince due titoli ungheresi e tre coppe ungheresi partecipando a tre edizioni della Coppa delle Fiere (finalista nel 1967), due edizioni della Coppa delle Coppe (finalista nel 1975), due edizioni della Coppa dei Campioni e due edizioni della Coppa UEFA (semifinalista nel 1972), dopo aver totalizzato 200 presenze e 75 reti con le \"Aquile verdi\" in campionato passa prima al Csepel poi all'\u00c9p\u00edt\u0151k dove chiude la carriera.\nNazionale.\nEsordisce in Nazionale il 29 marzo 1972 contro la Germania Ovest (0-2). Gioca altri 3 incontri con l'Ungheria realizzando due reti, una nelle qualificazioni all'Europeo 1972 ai quarti di finale contro la Romania (1-1), l'altra nelle qualificazioni all'Europeo 1976 contro il Galles (1-2) incontri disputati entrambi a Budapest.\nPartecipa alle Olimpiadi di Monaco di Baviera 1972: l'Ungheria, inserita nel terzo raggruppamento supera Iran, Brasile e Danimarca raggiungendo la seconda fase a gironi; superato anche il girone comprendente Germania Est, Germania Ovest e Messico, i magiari raggiungono il primo posto guadagnandosi la finale: contro la Polonia Branikovits viene messo in panchina e l'Ungheria, passata in vantaggio nel primo tempo, subisce la rimonta polacca nella ripresa perdendo il torneo 1-2."}
{"id": "4702899", "revid": "61051", "url": "https://it.wikipedia.org/wiki?curid=4702899", "title": "Aeroporto di Abuja", "text": ""}
{"id": "4702902", "revid": "287204", "url": "https://it.wikipedia.org/wiki?curid=4702902", "title": "Curzio Troiano Navo", "text": ""}
{"id": "4702914", "revid": "61051", "url": "https://it.wikipedia.org/wiki?curid=4702914", "title": "Carol Waller", "text": "Biografia.\nNel 1973 \u00e8 fra prime giocatrici dell'Eden, una delle prime squadre femminili di Auckland, fusasi nel 1997 nel Three Kings United nel cui comitato \u00e8 membro a vita.\nNazionale.\nCarol Waller \u00e8 stata il portiere della squadra che ha inaugurato la storia delle Football Ferns il 25 agosto 1975, con l'esordio in AFC Women's Asian Cup. La Nuova Zelanda vinse poi quell'edizione (la prima) della manifestazione.\nAbbandona relativamente presto l'attivit\u00e0 agonistica a causa di un infortunio, e la Coppa d'Asia 1975 resta la sua unica esperienza in nazionale.\nDirigente Sportiva.\nFin dagli anni '70, Carol Waller si \u00e8 dedicata al lato amministrativo del calcio femminile, soprattutto a livello locale, ma anche nazionale e per due anni \u00e8 stata membro del comitato dell'OFC per il calcio femminile.\nHa ricoperto in diverse occasioni incarichi dirigenziali per la FIFA.\n\u00c8 membro a vita dell'Auckland Women's Football Association e account manager della Auckland Football Federation."}
{"id": "4702915", "revid": "287204", "url": "https://it.wikipedia.org/wiki?curid=4702915", "title": "Shanghai Rolex Masters 2013", "text": "Lo Shanghai Rolex Masters 2013 \u00e8 stato un torneo di tennis che si \u00e8 giocato sul cemento. \u00c8 stata la 5\u00aa edizione dello Shanghai Masters, che fa parte della categoria ATP World Tour Masters 1000 nell'ambito dell'ATP World Tour 2013. Il torneo si \u00e8 giocato al Qizhong Forest Sports City Arena di Shanghai, in Cina, dal 6 al 14 ottobre 2013.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nCampioni.\nSingolare.\n Novak \u0110okovi\u0107 ha sconfitto in finale Juan Mart\u00edn del Potro per 6-2, 3-6, 7-63.\nDoppio.\n Ivan Dodig / Marcelo Melo hanno sconfitto in finale David Marrero / Fernando Verdasco per 7-62, 66-7, [10-2]."}
{"id": "4702918", "revid": "1124164", "url": "https://it.wikipedia.org/wiki?curid=4702918", "title": "Luciano Borzone", "text": "Biografia.\nFiglio di Silvestro e Veronica Bertolotto, venne avviato dalla famiglia agli studi letterari che abbandon\u00f2 in favore della pittura, influenzato dalla sua frequentazione dello zio pittore, Filippo Bertolotto.\nGrazie all'interesse di Alberico I Cybo-Malaspina, principe di Massa, entr\u00f2 alla scuola di Cesare Corte. Conobbe Giovanni Carlo Doria, per cui realizz\u00f2 varie opere e che segu\u00ec, intorno al 1614 a Milano come consulente d'arte. Nella citt\u00e0 meneghina il Borzone venne a contatto con l'arte lombarda del seicento e ricevette numerose commissioni.\nRitornato a Genova, apr\u00ec bottega per conto suo, specializzandosi nel ritratto, di grande e piccolo formato.\nFu legato da amicizia a Bernardo Castello e Gabriello Chiabrera.\nRealizz\u00f2 inoltre il frontespizio de \"Ra \u00c7ittara Zeneize\", raccolta di poesie in lingua ligure di Gian Giacomo Cavalli, che accoglie anche due componimenti del Borzone stesso: \"Se Ballin piggia in man ro sigorello\" e \"L'anno chi ne pareiva unna Trattuga\".\nBorzone, sposatosi con la nipote del maestro di musica Gerolamo Morello, ebbe tre figli tutti pittori: Francesco, Giovanni Battista e Carlo. Tra i suoi allievi, oltre ai figli, vanno citati Giovanni Battista Monti, Gioacchino Assereto, Silvestro Chiesa ed il Baciccio.Tra le sue opere la pala d'altare \" Madonna del Rosario tra i santi Domenico e Caterina da Siena\" per la chiesa di San Giacomo a Sedrina nel 1626.\nMor\u00ec cadendo da una scala mentre stava completando la sua ultima opera, il \"Presepe\", conservata nella cappella della Madonna degli Angeli della basilica della Santissima Annunziata del Vastato in Genova."}
{"id": "4702920", "revid": "670021", "url": "https://it.wikipedia.org/wiki?curid=4702920", "title": "Coro CAI Bologna", "text": "Il Coro CAI Bologna \u00e8 un coro maschile italiano, tra i pi\u00f9 celebri, comunemente chiamati \"di montagna\", fondato a Bologna nel 1955. Esegue principalmente elaborazioni di canti popolari.\nStoria.\nIl Coro CAI Bologna nasce nel 1955 quando un gruppo di appassionati (tra cui Alberto Rubini, assieme ai suoi fratelli Renato e Rino, Stefano Gianfranceschi, Adriano Chiusoli, successivamente raggiunti anche da Mauro Camisa), provenienti da precedenti esperienze canore, entra a far parte della sezione bolognese del Club Alpino Italiano.\nUn coro di voci maschili e un nome, che richiamano immagini consuete della montagna e degli alpini.\nIl repertorio era tratto da quello del Coro della SAT ed ancora oggi molti sono i canti del coro trentino che continuano ad essere riproposti.\nI risultati ottenuti hanno fatto dire ad importanti personaggi del canto popolare, che il Coro CAI Bologna poteva considerarsi la copia pi\u00f9 fedele del Coro della SAT.\nCon il tempo sono stati rinnovati anche i moduli pi\u00f9 consolidati percorrendo anche altre strade alla ricerca di nuove raffinatezze sonore e di nuove armonizzazioni.\nImportanti musicisti hanno armonizzato o dedicato al Coro CAI Bologna alcuni loro lavori fra i quali Paolo Bon e Giovanni Veneri (direttore d'orchestra nato a Parma, ha armonizzato brani musicali per vari cori).\nAttivit\u00e0.\nIl coro \u00e8 associato all'AERCO (Associazione Emilia Romagna Cori) e fa parte della sezione bolognese del Club Alpino Italiano intitolata a Mario Fantin ().\nConcerti e tourn\u00e9e.\nIl \"Coro CAI Bologna\" ha partecipato ad innumerevoli rassegne e concorsi conseguendo vari successi (al Concorso Nazionale Cori di Ivrea su cinque partecipazioni ha ottenuto quattro primi posti ed un secondo posto).\nLe sezioni del coro.\nNelle tabelle che seguono \u00e8 anche mostrata la disposizione delle sezioni del coro rispetto al pubblico in sala.\nDisposizione classica\nDisposizione sperimentale"}
{"id": "4702921", "revid": "1543377", "url": "https://it.wikipedia.org/wiki?curid=4702921", "title": "Tiro ai Giochi della VIII Olimpiade - Bersaglio mobile colpo doppio a squadre", "text": "La competizione del bersaglio mobile colpo doppio a squadre di tiro a segno ai Giochi della VIII Olimpiade si tenne il 2 luglio 1924 allo \"Stand de tir de Versailles\" a Versailles.\nRisultati.\nQuattro concorrenti per nazione. Distanza 100 metri. 20 colpi con punti da 5 a 0."}
{"id": "4702922", "revid": "69794", "url": "https://it.wikipedia.org/wiki?curid=4702922", "title": "Pallacanestro Primavera Mirandola", "text": ""}
{"id": "4702923", "revid": "729019", "url": "https://it.wikipedia.org/wiki?curid=4702923", "title": "Aeroporto di Benin", "text": "L'Aeroporto di Benin \u00e8 un aeroporto nigeriano situato nel tessuto urbano della citt\u00e0 di Benin City, capitale dello stato federale dell'Edo.\nLa struttura, posta all'altitudine di 79\u00a0m (258\u00a0ft) sul livello del mare, \u00e8 dotata di un solo terminal ed una sola pista con fondo in asfalto lunga 2\u00a0399 m e larga 45 m (7\u00a0870 x 148 ft) con orientamento 05/23 e dotata di impianto di illuminazione ad alta intensit\u00e0 (HIRL).\nL'aeroporto \u00e8 gestito dalla Federal Airports Authority of Nigeria (FAAN), effettua attivit\u00e0 secondo le regole e gli orari sia IFR che VFR ed \u00e8 aperto al traffico commerciale.\nInoltre \u00e8 sede dell'81 Air Maritime Group (81 AMG) della Nigerian Air Force che opera con gli ATR 42-500MP e Dornier Do 228-212."}
{"id": "4702925", "revid": "729019", "url": "https://it.wikipedia.org/wiki?curid=4702925", "title": "Tiro ai Giochi della VIII Olimpiade - Tiro al piattello individuale", "text": "La competizione della Tiro al piattello individuale di tiro a segno ai Giochi della VIII Olimpiade si tenne dall'8 al 10 luglio 1924 allo \"Stand de tir de Versailles\" a Versailles.\nRisultati.\nI risultati degli spareggi sono sconosciuti."}
{"id": "4702926", "revid": "599013", "url": "https://it.wikipedia.org/wiki?curid=4702926", "title": "Montepulciano d'Abruzzo Colline Teramane riserva", "text": "Il Montepulciano d'Abruzzo Colline Teramane riserva \u00e8 una tipologia del vino a DOCG Montepulciano d'Abruzzo Colline Teramane DOCG, la cui produzione \u00e8 consentita nella provincia di Teramo\nZona di produzione.\nVedi: Montepulciano d'Abruzzo Colline Teramane DOCG\nInformazioni sulla zona geografica.\nVedi: Montepulciano d'Abruzzo Colline Teramane DOCG\nStoria.\nVedi: Montepulciano d'Abruzzo Colline Teramane DOCG\nPrecedentemente l'attuale disciplinare DOCG era stato:\nCarni rosse all griglia, primi impegnativi, formaggi stagionati (caprini e pecorini)\nProduzione.\n\"Provincia, stagione, volume in ettolitri\""}
{"id": "4702928", "revid": "767487", "url": "https://it.wikipedia.org/wiki?curid=4702928", "title": "Andy Stoglin", "text": ""}
{"id": "4702929", "revid": "122282452", "url": "https://it.wikipedia.org/wiki?curid=4702929", "title": "Edoxaban", "text": "Edoxaban (gi\u00e0 noto con la sigla DU-176b) \u00e8 un composto anticoagulante, un inibitore diretto del fattore Xa. Il farmaco \u00e8 stato sviluppato dalla societ\u00e0 farmaceutica Daiichi Sankyo. Nel luglio 2011 \u00e8 stato approvato in Giappone per la prevenzione del tromboembolismo venoso dopo intervento ortopedico sugli arti inferiori. Il farmaco viene venduto nella formulazione farmacologica di compresse da 15\u00a0mg, 30\u00a0mg e 60\u00a0mg.\nFarmacodinamica.\nEdoxaban \u00e8 un inibitore potente, reversibile, diretto ed estremamente selettivo del sito attivo del fattore Xa. L'anticoagulante non necessita dell'antitrombina III per svolgere l'attivit\u00e0 antitrombotica. Edoxaban inibisce sia il fattore Xa libero che quello legato al coagulo.\nEdoxaban non inibisce direttamente l'aggregazione delle piastrine, ma impedisce indirettamente l'aggregazione piastrinica che viene indotta dalla trombina. Come conseguenza dell'attivit\u00e0 inibitoria esercitata sul fattore X attivato (FXa) la molecola determina un prolungamento di diversi test di coagulazione, ed in particolare del tempo di protrombina (PT), dell'International Normalized Ratio (INR) e del tempo di tromboplastina parziale attivata (aPTT).\nFarmacocinetica.\nDopo somministrazione per via orale edoxaban viene rapidamente assorbito dal tratto gastrointestinale. L'effetto del cibo sull'assorbimento \u00e8 clinicamente irrilevante. \nLa biodisponibilit\u00e0 della molecola \u00e8 ottima e l'emivita breve e variabile tra le 9 e le 11 ore.\nIl farmaco viene eliminato dall'organismo sia per via renale (33% circa) che tramite la via fecale (66% circa).\nStudi clinici.\nSul farmaco sono stati condotti diversi studi clinici di fase II, ad esempio per la tromboprofilassi dopo protesi totale dell'anca.\nIn questi studi edoxaban, a basso (15 \u2013 30\u00a0mg) ed alto dosaggio (60 e 90\u00a0mg), ha dimostrato di ridurre in modo significativo l'incidenza di tromboembolismo venoso dopo intervento in elezione di protesi totale d'anca. Il medesimo effetto \u00e8 stato registrato nei pazienti sottoposti ad artroplastica totale di ginocchio. Inoltre il tasso di sanguinamento \u00e8 stato sovrapponibile a quello registrato in un gruppo di soggetti trattati con placebo.\nSempre in uno studio in fase II la molecola, al dosaggio di 30 e 60\u00a0mg, ha mostrato di avere un profilo di sicurezza simile al warfarin, sia pure con una maggiore tendenza al sanguinamento, quando somministrata a soggetti affetti da fibrillazione atriale. \nTrial clinici in fase III sono stati eseguiti raffrontando il farmaco rispetto ad enoxaparina), e valutandone l'efficacia nella prevenzione dell'ictus cerebrale nei soggetti affetti da fibrillazione atriale.\nNello studio in fase III ENGAGE-AF-TIMI48 edoxaban \u00e8 stato paragonato a warfarin nella prevenzione del tromboembolismo in soggetti con fibrillazione atriale. Lo studio ha reclutato 20.500 pazienti e si conclude ad ottobre 2012. Scopo dello studio \u00e8 verificare la non inferiorit\u00e0 di edoxaban rispetto a warfarin, considerato il \"gold standard\".\nInterazioni.\nIl farmaco presenta interazioni con gli inibitori della P-glicoproteina, tra cui chinidina, verapamil, amiodarone e dronedarone."}
{"id": "4702931", "revid": "1573940", "url": "https://it.wikipedia.org/wiki?curid=4702931", "title": "Yuhina", "text": "Yuhina \u00e8 un genere di uccelli passeriformi della famiglia Zosteropidae.\nTassonomia.\nComprende le seguenti specie:"}
{"id": "4702932", "revid": "767487", "url": "https://it.wikipedia.org/wiki?curid=4702932", "title": "Filippo Bertolotto", "text": "Biografia.\nFilippo fu il capostipite di una famiglia di pittori genovesi che si protrasse per quattro generazioni, sino al pronipote Michelangiolo il Giovane.\nFilippo si specializz\u00f2 nella ritrattistica e fu maestro del figlio Michelangiolo il Vecchio, padre di Giovanni Lorenzo.\nLa sua arte ispir\u00f2 il nipote Luciano Borzone, che abbandon\u00f2 gli studi letterari per dedicarsi alla pittura.\nDel Bertolotto non sono pervenute opere."}
{"id": "4702935", "revid": "594360", "url": "https://it.wikipedia.org/wiki?curid=4702935", "title": "Jung Yong-hwa", "text": "Biografia.\nLa sua famiglia \u00e8 composta dai genitori e da un fratello maggiore. Nel 1991, si sono trasferiti a Busan, dove ha frequentato le scuole superiori e ha cominciato a comporre musica. Prima di dare gli esami per l'universit\u00e0, \u00e8 tornato a Seul, dove \u00e8 entrato ufficialmente nella FNC Music, diventando poi leader, voce principale e chitarrista della rock band CN Blue. Nel 2009, \u00e8 andato in Giappone per studiare musica con i componenti della sua band. Jung ha debuttato nel ruolo di Kang Shin-woo nel drama coreano \"Minam-isine-yo\" il 7 ottobre 2009. Nel 2011 ha assunto le vesti di Lee Shin nel drama \"Neon naege banhaess-eo\" e nel 2017 quelli di San Ma-ru in \"The Package\"."}
{"id": "4702939", "revid": "62748", "url": "https://it.wikipedia.org/wiki?curid=4702939", "title": "TAPS", "text": ""}
{"id": "4702943", "revid": "293377", "url": "https://it.wikipedia.org/wiki?curid=4702943", "title": "Michelangiolo Bertolotto il Vecchio", "text": "Biografia.\nMichelangiolo fu il secondo rappresentante di una famiglia di pittori genovesi che si protrasse per quattro generazioni, sino al nipote Michelangiolo il Giovane.\nNato nel 1603 o nel 1606, era figlio di Filippo, che gli fece da maestro, seguendo cos\u00ec le orme paterne e si specializz\u00f2 nella ritrattistica.\nFu il primo maestro del figlio Giovanni Lorenzo e, mor\u00ec dopo il 1674.\nIl suo stile si rifaceva a quello di Gioacchino Assereto, Orazio De Ferrari e Giovanni Battista Carlone come si pu\u00f2 evincere dalla suo dipinto \"San Giovanni Evangelista\", conservato presso il convento dei Padri Cappuccini a Voltaggio, opera databile tra gli anni '60 e '70 del XVII secolo."}
{"id": "4702947", "revid": "729019", "url": "https://it.wikipedia.org/wiki?curid=4702947", "title": "Asti Calcio a 5 2013-2014", "text": "Questa pagina raccoglie i dati riguardanti l'Asti Calcio a 5, squadra di calcio a 5 militante in serie A, nelle competizioni ufficiali della stagione 2013-2014."}
{"id": "4702948", "revid": "1573940", "url": "https://it.wikipedia.org/wiki?curid=4702948", "title": "Yuhina diademata", "text": "La yuhina coronata (Yuhina diademata ) \u00e8 un uccello passeriforme della famiglia Zosteropidae.\nDistribuzione e habitat.\nQuesta specie \u00e8 diffusa in Cina, Myanmar e Vietnam."}
{"id": "4702950", "revid": "1543377", "url": "https://it.wikipedia.org/wiki?curid=4702950", "title": "Mizukagami", "text": " \u00e8 un tra la fine del periodo Heian e l'inizio del periodo Kamakura, che si crede che sia stato scritto intorno al 1195. \u00c8 attribuito a Nakayama Tadachika (1131\u20131195) o a Minamoto no Masayori (1127\u20131190), ma in realt\u00e0 l'autore \u00e8 sconosciuto. Composto di tre capitoli (\"maki\") \u00e8 il terzo libro della collana dei .\nPanoramica.\nIl \"Mizukagami\" fa parte, con i tre \"monogatari\" \"\u014ckagami\" (\"Grande specchio\"), \"Imakagami\" (\"Specchio dell'oggi\") e \"Masukagami\" (\"Specchio chiaro\"), dei \"Quattro specchi\" (\"kagamimono\"). Racconta in ordine cronologico di 57 generazioni cominciando con il leggendario Jimmu Tenn\u014d. Il racconto \u00e8 collocato in un'azione di cornice. in eine Rahmenhandlung eingebettet. Una vecchia monaca di 73 anni, che si ferma per una notte all'Hase-dera, narra a un giovane monaco del racconto di un vecchio eremita, che la monaca descrive. I fatti riportati nel \"Mizukagami\" sono tratti in gran parte dall'opera \"Fus\u014d Ryakuki\" (, 1094) del monaco K\u014den () entnommen."}
{"id": "4702955", "revid": "1573940", "url": "https://it.wikipedia.org/wiki?curid=4702955", "title": "Cleptornis marchei", "text": "L'occhialino dorato (Cleptornis marchei ()) \u00e8 un uccello passeriforme della famiglia Zosteropidae, classificato come specie in pericolo critico di estinzione.\nDistribuzione e habitat.\nLa specie \u00e8 un endemismo delle Isole Marianne Settentrionali, in particolare delle isole di Saipan e Aguijan."}
{"id": "4702956", "revid": "2091899", "url": "https://it.wikipedia.org/wiki?curid=4702956", "title": "Pilli", "text": "La famiglia Pilli \u00e8 una casata storica di Firenze. \nGhino Pilli fu creato cavaliere da Carlo Magno come ci ricorda il testo \"Marietta de' Ricci, ovvero Firenze al tiempo dell'assedio: racconto storico\". \nNel testo \"Marietta de' Ricci, ovvero Firenze al tiempo dell'assedio: racconto storico\" si evince che i Pilli furono Signori nel Contado Fiorentino, possedevano il cassero di Rossignano a Montemorello, si ascrissero fin dal principio nel numero dei cittadini e cos\u00ec goderono degli uffici della Repubblica. Furono consorti degli Erri, ebbero torre e fortificati casamenti in Porta Rossa vicino a San Miniato tra le torri, ecco perch\u00e9 un vicolo distrutto con i lavori della Firenze capitale port\u00f2 il loro nome. Presto si divisero in Guelfi e Ghibellini. Messer Guatano di Salvi (podest\u00e0 di Orvieto nel 1229) combatt\u00e9 nella battaglia di Montaperti con i figli M. Oderigo e M. Gino con Tano figlio di Ruggerino suo fratello. In\"storie fiorentine de Scipione Ammirato si evince che\" Maffio di Cante fu gonfaloniere di giustizia nel 1363 e nel 1369, nel 1362 fu mandato ambasciatore alle nozze del Marchese Niccol\u00f2 d'Este che di sua mano lo arm\u00f2 cavaliere, nel 1367 incontr\u00f2 il Pontefice per congratularsi per aver riportato la sede Pontificia in Italia e per offrirgli le forze della Repubblica.\nGiovanni di Jacopo di Latino de Pilli ospit\u00f2 Giovanni VIII Paleologo Imperatore il 27 Luglio del 1439 nel suo palazzo di Peretola, l'imperatore si trovava infatti in Italia per presenziare al Concilio di Firenze.\nHanno avuto due gonfalonieri nel 1363 e nel 1365 e sette priori nel 1288, 1358, 1459, 1467, 1490, 1496, 1524. \nDante ne cita lo stemma nel \"Paradiso\" (\u00abGrand'era gi\u00e0 la colonna del Vaio\u00bb). In seguito la famiglia si divise in guelfi e ghibellini, i guelfi rimasero nella politica della citt\u00e0 mentre i ghibellini se ne andarono. \nL'ultimo Pilli discendente del ramo guelfo fu Giulio di Alfonso che per\u00ec nel 1709. "}
{"id": "4702957", "revid": "21880", "url": "https://it.wikipedia.org/wiki?curid=4702957", "title": "Cleptornis", "text": ""}
{"id": "4702961", "revid": "1457847", "url": "https://it.wikipedia.org/wiki?curid=4702961", "title": "Campionato del mondo di scacchi 2014", "text": "Il campionato del mondo di scacchi 2014 \u00e8 stato un incontro tra il campione del mondo in carica Magnus Carlsen e Viswanathan Anand, che ha guadagnato il diritto di sfidarlo vincendo un torneo dei candidati a otto giocatori. Carlsen si \u00e8 confermato campione vincendo il confronto per 6,5 a 4,5, con tre vittorie e una sconfitta.\nLa manifestazione si \u00e8 svolta a So\u010di, in Russia, dall'8 al 23 novembre.\nQualificazioni.\nLa fase di qualificazione al mondiale 2014 si \u00e8 svolta tramite tre tornei: la Coppa del Mondo, il Grand Prix e il torneo dei candidati.\nCoppa del Mondo.\nLa Coppa del Mondo 2013 \u00e8 stato un torneo ad eliminazione diretta tra 128 giocatori, svoltosi a Troms\u00f8, in Norvegia, dall'11 agosto al 5 settembre, e metteva in palio due posti per il torneo dei candidati.\nI partecipanti si sono qualificati al torneo in parte attraverso il \"rating\", in parte attraverso tornei continentali e zonali e in piccola parte per altri criteri (ad esempio, erano automaticamente qualificati gli ultimi due campioni mondiali juniores e la campionessa mondiale femminile).\nIl vincitore \u00e8 stato Vladimir Kramnik, che ha sconfitto in finale Dmitrij Andrejkin per 2,5 a 1,5.\nGrand Prix.\nIl Grand Prix \u00e8 stato una serie di sei tornei, svoltisi in sei localit\u00e0 differenti, al quale erano previsti 18 partecipanti, scelti in parte attraverso il \"rating\", in parte per i risultati nel precedenti cicli mondiali e in parte attraverso degli inviti; il regolamento prevedeva che ogni giocatore partecipasse a quattro dei sei tornei, con la classifica determinata dai tre migliori risultati ottenuti. I primi due classificati si qualificavano al torneo dei candidati.\nNonostante alcune sostituzioni nei partecipanti e lo spostamento di alcuni tornei dalle sedi previste, il Grand Prix si \u00e8 svolto nelle date previste (a differenza di quanto accaduto nella prima edizione della competizione).\nIl vincitore \u00e8 stato Veselin Topalov, che ha vinto due dei quattro tornei a cui ha partecipato (uno dei quali \"ex aequo\"), mentre al secondo posto di \u00e8 classificato \u015e\u0259hriyar M\u0259mm\u0259dyarov, anche lui con due vittorie di tappa (una \"ex aequo\" e una in solitario).\nTorneo dei candidati.\nIl torneo dei candidati, giocato con doppio girone all'italiana, si \u00e8 svolto dal 14 al 30 marzo 2014 a Chanty-Mansijsk, in Russia, tra otto giocatori:\nLa cadenza di gioco \u00e8 stata di 120 minuti per le prime 40 mosse, 60 minuti per le successive 20 e 15 minuti per finire, con un incremento di 30 secondi a partire dalla 61\u00aa mossa.\nCampionato del mondo.\nIl campionato del mondo si \u00e8 svolto a So\u010di, in Russia, dall'8 al 23 novembre. Si \u00e8 giocato al meglio delle 12 partite, con un giorno di riposo ogni due partite e uno ulteriore tra l'undicesima e la dodicesima. In caso di parit\u00e0, erano previsti spareggi di gioco rapido, lampo ed eventualmente, infine, una partita Armageddon.\nLa cadenza di gioco \u00e8 di 120 minuti per le prime 40 mosse, 60 minuti per le successive 20 e 15 minuti per finire, con un incremento di 30 secondi a partire dalla sessantunesima mossa.\nCarlsen ha raggiunto i 6,5 punti necessari a vincere il \"match\" vincendo l'undicesima partita; la dodicesima non \u00e8 quindi stata giocata."}
{"id": "4702964", "revid": "1442080", "url": "https://it.wikipedia.org/wiki?curid=4702964", "title": "Giovanni Lorenzo Bertolotto", "text": "Biografia.\nGiovanni Lorenzo fu il terzo rappresentante di una famiglia di pittori genovesi che si protrasse per quattro generazioni, sino al figlio Michelangiolo il Giovane.\nFiglio di Michelangiolo il Vecchio e nipote Filippo, ebbe come primo maestro proprio il padre. Successivamente fu allievo di Giovanni Benedetto Castiglione, che lo ebbe a bottega tra l'inizio del 1661 ed il marzo 1663.\nTra le prime opere note vi \u00e8 una \"decollazione di San Giacomo\", perduta, realizzata per la demolita chiesa di San Domenico di Genova. Nel 1670 realizza \"Il ricevimento di Giovanni Agostino Durazzo, ambasciatore dei Genovesi, alla corte di Maometto IV a Costantinopoli\", opera che sar\u00e0 considerata il suo capolavoro.\nIl Bertolotto si specializz\u00f2 in quadri aventi come soggetti grandiose scene di carattere mitologico, storico o religioso.\nIntorno agli anni dieci del XVIII secolo ebbe delle commissioni da parte di Giacomo Stuart, pretendente al trono d'Inghilterra, di passaggio a Genova.\nUltima opera realizzata dal Bertolotto fu il dipinto che rappresentava \"San Teodomino, vescovo d'Iridia, che fa tagliare il bosco per rinvenire il corpo di san Giacomo\" per l'Oratorio di San Giacomo della Marina nel 1720. Bertolotto mor\u00ec nel 1721 e fu seppellito nella basilica della Santissima Annunziata del Vastato.\nSuo figlio maggiore, Michelangiolo il Giovane, segu\u00ec le orme paterne, divenendo pittore e restauratore."}
{"id": "4702969", "revid": "729019", "url": "https://it.wikipedia.org/wiki?curid=4702969", "title": "National Road 15", "text": "La National Road 15 (N15) \u00e8 una strada nazionale della Repubblica d'Irlanda. La sua tratta \u00e8 Sligo - Donegal - Lifford - (B72, A5 nordirlandesi per Derry)."}
{"id": "4702970", "revid": "729019", "url": "https://it.wikipedia.org/wiki?curid=4702970", "title": "Fontaine-Lestang (metropolitana di Tolosa)", "text": "Fontaine-Lestang \u00e8 una stazione della metropolitana di Tolosa, inaugurata il 26 giugno 1993. \u00c8 dotata di una banchina a sei porte e perci\u00f2 pu\u00f2 accogliere treni composti da due vetture.\nArchitettura.\nL'opera d'arte che si trova nella stazione, \"jardins d'enfants\", \u00e8 stata realizzata da Herv\u00e9 Di Rosa e Richard Di Rosa e rappresenta delle \"sculture-gioco\" con varie tematiche e un mosaico raffigurante la rosa dei venti.\nServizi.\nLa stazione dispone di:"}
{"id": "4702974", "revid": "56620", "url": "https://it.wikipedia.org/wiki?curid=4702974", "title": "Il Regno Unito dal 1701 al 1837", "text": ""}
{"id": "4702978", "revid": "56620", "url": "https://it.wikipedia.org/wiki?curid=4702978", "title": "Il Regno Unito nel XX secolo", "text": ""}
{"id": "4702993", "revid": "767487", "url": "https://it.wikipedia.org/wiki?curid=4702993", "title": "Herman van Veen", "text": "In carriera ha pubblicato oltre 115 album (non solo in olandese, ma anche in tedesco, francese e inglese), il primo dei quali \u00e8 l'album eponimo del 1967.\n\u00c8 noto inoltre per essere l'autore della storia per bambini Alfred Jodocus Kwak, da cui sono stati tratti vari spettacoli.\nLa sua attivit\u00e0 gli ha valso il Louis Davidsring.\n\u00c8 l'ex-marito dell'attrrice Marlous Fluitsma e il padre dell'attrice Babette van Veen e della cantante Anne van Veen."}
{"id": "4702995", "revid": "767487", "url": "https://it.wikipedia.org/wiki?curid=4702995", "title": "Michelangiolo Bertolotto il Giovane", "text": "Biografia.\nNato verso la fine del XVII secolo, Michelangiolo fu l'ultimo rappresentante di una famiglia di pittori genovesi che si protrasse per quattro generazioni: era difatti pronipote di Filippo, nipote di Michelangiolo il Vecchio e figlio primogenito di Giovanni Lorenzo.\nMichelangiolo fu noto soprattutto come abile restauratore e collezionista d'arte.\nAlcune sue opere, certe od attribuite, sono conservate presso edifici religiosi a Piacenza."}
{"id": "4702996", "revid": "729019", "url": "https://it.wikipedia.org/wiki?curid=4702996", "title": "Fort Scott", "text": "Fort Scott \u00e8 un comune degli Stati Uniti d'America, capoluogo della contea di Bourbon, nello Stato del Kansas.\nSecondo il censimento del 2010 vi abitano 8087 persone: il 90,3% della popolazione \u00e8 bianca, il 4,7% afroamericana, lo 0,8% nativa americana, lo 0,6% asiatica, lo 0,8% di altre etnie e il 2,9% di due o pi\u00f9 etnie.\nFort Scott \u00e8 dotata di un aeroporto.\nGeografia fisica.\nClima.\nIl clima \u00e8 subtropicale, con estati calde e umide e inverni freddi."}
{"id": "4702997", "revid": "701660", "url": "https://it.wikipedia.org/wiki?curid=4702997", "title": "Nicodemo Ferrucci", "text": "Nato a Fiesole, fu allievo del pittore Domenico Passignano, con cui collabor\u00f2 in affreschi a Roma. Fu anche un prolifico pittore di ritratti, compresi artisti contemporanei della Toscana."}
{"id": "4702999", "revid": "729019", "url": "https://it.wikipedia.org/wiki?curid=4702999", "title": "Aeroporto di Akure", "text": "L'Aeroporto di Akure , \u00e8 un aeroporto nigeriano situato ad est della citt\u00e0 di Akure, capitale dello stato federale dell'Ondo, raggiungibile da essa tramite la Oba Ile Road e collegato alla rete autostradale nazionale tramite la A122 highway.\nLa struttura, posta all'altitudine di 335\u00a0m (1\u00a0100\u00a0ft) sul livello del mare, \u00e8 dotata di un solo terminal ed una sola pista con fondo in asfalto lunga 2\u00a0803 m e larga 45 m (9\u00a0195 x 148 ft) con orientamento 03/21, e priva di apparecchiature per l'atterraggio strumentale ILS.\nL'aeroporto \u00e8 gestito dalla Federal Airports Authority of Nigeria (FAAN), effettua attivit\u00e0 secondo le regole e gli orari VFR ed \u00e8 aperto al traffico commerciale."}
{"id": "4703002", "revid": "119475619", "url": "https://it.wikipedia.org/wiki?curid=4703002", "title": "Pila a combustibile ad acqua di Stanley Meyer", "text": "La pila a combustibile ad acqua \u00e8 un progetto di una macchina del moto perpetuo ideato dallo statunitense Stanley Allen Meyer (24 agosto 1940 - 20 marzo 1998). Meyer sosteneva che un veicolo riadattato con il suo dispositivo sarebbe stato in grado di usare come combustibile della semplice acqua al posto della benzina. Le affermazioni di Meyer sulla sua \"pila\" e sull'automobile da essa spinta sono state dichiarate false da un tribunale in Ohio (USA) nel 1996.\nDescrizione.\nLa pila a combustibile si suppone separi l'acqua nei suoi componenti, idrogeno e ossigeno. L'idrogeno viene quindi bruciato per produrre energia, un processo che ricostituisce molecole d'acqua. Secondo Meyer, il dispositivo richiede un'energia al di sotto dei requisiti minimi previsti o misurati dalla scienza convenzionale per compiere l'elettrolisi. Il meccanismo di azione presunto coinvolge il gas di Brown, una miscela di ossidrogeno con un rapporto stechiometrico di 2:1, la stessa composizione dell'acqua liquida. Qualora il dispositivo avesse funzionato secondo queste specifiche, avrebbe violato la prima e la seconda legge della termodinamica, configurandosi cos\u00ec come un dispositivo per il moto perpetuo.\nIl termine \"pila a combustibile\".\nCon i suoi brevetti Meyer us\u00f2 il termine \"pila a combustibile\" o \"pila a combustibile ad acqua\" in riferimento alla sezione del suo dispositivo nella quale per mezzo di elettricit\u00e0 si scindeva l'acqua in idrogeno e ossigeno. L'uso fatto da Meyer del termine \u00e8 contrario all'usuale significato per la scienza e l'ingegneria, in cui questo tipo di celle \u00e8 definita convenzionalmente \"cella elettrolitica\"\nInoltre, il termine \"pila a combustibile\" \u00e8 di solito usato per celle che producono elettricit\u00e0 per mezzo di una reazione chimica di riduzione\n, mentre la cella di Meyer consumava elettricit\u00e0, come mostrato nei suoi brevetti e nel circuito rappresentato sulla destra.\nMeyer descrisse in un brevetto del 1990 l'uso di un \"assieme pila a combustibile ad acqua\" e inser\u00ec alcuni disegni del suo \"condensatore per pila a combustibile ad acqua\". Secondo questo brevetto, in questo caso \"...il termine 'pila a combustibile' \u00e8 riferito ad un'invenzione che comprende una pila a condensatore ad acqua... che produce il gas combustibile secondo il metodo dell'invenzione.\"\nMezzi di informazione.\nIn un servizio sulla WSYX (TV dell'Ohio), Meyer esib\u00ec una dune buggy che sosteneva fosse spinta dalla sua pila a combustibile ad acqua. Egli stim\u00f2 un consumo di soli 83 litri (22 galloni) di acqua per coprire la distanza tra Los Angeles e New York (circa 4500\u00a0km). Per di pi\u00f9, Meyer asser\u00ec di avere sostituito le candele di accensione con \"iniettori\" che spruzzavano una miscela di idrogeno/ossigeno nei cilindri. L'acqua era sottoposta a un risonanza elettrica che la dissociava nei suoi componenti atomici di base. La pila a combustibile ad acqua quindi scindeva l'acqua in gas di idrogeno ed ossigeno, i quali sarebbero stati bruciati (producendo vapore acqueo) in un tradizionale motore a combustione interna per produrre energia.\nPhilip Ball (noto giornalista scientifico), in un suo editoriale su \"Nature\", ha classificato le asserzioni di Meyer come pseudoscienza, rilevando come \u00abnon \u00e8 affatto facile risalire al presunto funzionamento della macchina di Meyer, eccettuato il fatto che coinvolge una pila a combustibile che sarebbe in grado di scindere l'acqua usando meno energia di quella realizzata dalla ricombinazione degli elementi... I 'crociati' contro la pseudoscienza possono urlare e strepitare quanto vogliono, ma alla fine essi dovrebbero anche accettare che il mito dell'acqua sia impossibile da estirpare.\u00bb\nFino ad oggi, nessuna revisione paritaria sui dispositivi di Meyer risulta pubblicata nella letteratura scientifica. Un articolo sulla rivista \"Nature\" descrisse le affermazioni di Meyer come \u00abuno dei tanti miti sull'acqua come combustibile.\u00bb\nIl processo.\nNel 1996 Meyer fu citato in tribunale da due investitori ai quali aveva offerto l'esclusiva, offrendo loro i diritti di usare la tecnologia della Pila a Combustibile ad Acqua. Il suo veicolo avrebbe dovuto essere esaminato, in qualit\u00e0 di perito, da Micheal Laughton, Professore di Ingegneria Elettrica presso la Queen Mary, University of London e membro dell'Accademia Reale di Ingegneria. Tuttavia, Meyer us\u00f2 una \"scusa puerile\" per evitare lo svolgimento del test. Secondo Meyer infatti, la tecnologia era in attesa di brevetto e sotto investigazione dall'ufficio brevetti, dal Dipartimento dell'Energia degli Stati Uniti d'America e dai militari. La sua \"pila a combustibile ad acqua\" fu poi esaminata da tre periti nominati dal tribunale che rilevarono come \u00abnon ci fosse niente di rivoluzionario nella sua pila che usava l'elettrolisi convenzionale\u00bb. La corte riconobbe Meyer colpevole di \"una grossolana frode\" e gli ordin\u00f2 di rimborsare ai suoi investitori la somma di 25.000 dollari.\nLa morte di Meyer.\nStanley Meyer mor\u00ec improvvisamente il 20 marzo del 1998, dopo aver cenato in un ristorante. Suo fratello afferm\u00f2 che durante un incontro con due investitori di nazionalit\u00e0 belga in un ristorante, Meyer corse improvvisamente fuori, esclamando \"Mi hanno avvelenato\". Dopo un'indagine fu riportato dalle autorit\u00e0 che Meyer, che soffriva di ipertensione, era morto di aneurisma cerebrale. I sostenitori di Meyer continuarono ad affermare che egli fu assassinato in modo da sopprimere le sue invenzioni. Philippe Vandemoortele, uno degli investitori belgi, ha dichiarato di sostenere finanziariamente Meyer da diversi anni e di considerarlo un amico personale e di non avere la pi\u00f9 pallida idea da dove provengano le voci.\nDopo la sua morte.\nLe sue invenzioni sono ora di dominio pubblico, utilizzabili da tutti senza restrizione o pagamento di royalty. Finora nessun produttore di motori o veicoli ha incorporato il lavoro di Meyer."}
{"id": "4703011", "revid": "767487", "url": "https://it.wikipedia.org/wiki?curid=4703011", "title": "Non \u00e8 mai abbastanza", "text": "Non \u00e8 mai abbastanza \u00e8 un singolo del gruppo musicale italiano Mod\u00e0, il quarto estratto dal loro quinto album in studio \"Gioia\", pubblicato il 4 ottobre 2013.\nVideo musicale.\nIl videoclip che accompagna il brano \u00e8 stato diretto da Gaetano Morbioli e prodotto da Run Multimedia. Le scene sono un omaggio alle pi\u00f9 belle scene di alcuni grandi film: \"La leggenda del pianista sull'oceano\", \"Rocky Balboa\" e \"Love Actually\".\nLe tre attrici sono, in ordine di apparizione: Anna Sophie Bell\u00e8, Federica Gasparini e Carlotta Brusini."}
{"id": "4703014", "revid": "1226", "url": "https://it.wikipedia.org/wiki?curid=4703014", "title": "Monumento coragico di Lisicrate", "text": ""}
{"id": "4703016", "revid": "286870", "url": "https://it.wikipedia.org/wiki?curid=4703016", "title": "New Hearts", "text": ""}
{"id": "4703017", "revid": "61821302", "url": "https://it.wikipedia.org/wiki?curid=4703017", "title": "Prodotto di saturazione", "text": ""}
{"id": "4703018", "revid": "181699", "url": "https://it.wikipedia.org/wiki?curid=4703018", "title": "Testa di Liconi", "text": "La Testa di Liconi o di Licony (2.929 - \"T\u00eate de Licony\" in francese), \u00e8 una montagna delle Alpi del Grand Combin (Alpi Pennine) che si trova nel comune di Courmayeur, in Valle d'Aosta.\nCaratteristiche.\nLa montagna \u00e8 collocata ad est di Courmayeur lungo la cresta che chiude a sud la Val Ferret e che conduce prima alla Grande Roch\u00e8re e poi al Grand Golliat.\nPoco sotto la vetta si trova il Bivacco Luigi Pascal e poco a nord vi \u00e8 il Lago di Licony.\nPer la sua posizione dalla vetta si gode di un'ampia visione del Massiccio del Monte Bianco."}
{"id": "4703020", "revid": "24443", "url": "https://it.wikipedia.org/wiki?curid=4703020", "title": "Testa Liconi", "text": ""}
{"id": "4703021", "revid": "24443", "url": "https://it.wikipedia.org/wiki?curid=4703021", "title": "T\u00eate de Licony", "text": ""}
{"id": "4703026", "revid": "1924342", "url": "https://it.wikipedia.org/wiki?curid=4703026", "title": "True (Avicii)", "text": "True (a volte reso graficamente #TRUE) \u00e8 il primo album in studio del DJ svedese Avicii, pubblicato il 13 settembre 2013.\nA \"True\" hanno collaborato il chitarrista e produttore statunitense Nile Rodgers, il cantante di musica country Mac Davis, Mike Einziger della rock band statunitense Incubus, il cantante soul Aloe Blacc, il cantautore Dan Tyminski della band di musica bluegrass Alison Krauss and Union Station, Sterling Fox e Adam Lambert. Avicii dichiar\u00f2 che dal punto di vista del \"sound\" voleva distaccarsi con questo album dal suo tipico stile electro-dance e house, incorporando elementi di musica country.\nL'album ha riscosso successo internazionale, entrando nelle top 10 di oltre una decina di Paesi. \"True\" ha debuttato alla posizione numero 2 nel Regno Unito nel settembre 2013, ed \u00e8 risalito alla stessa posizione nel febbraio 2014.\n\"Wake Me Up\", \"You Make Me\", \"Hey Brother\", \"Addicted to You\" e \"Lay Me Down\" sono stati pubblicati come singoli."}
{"id": "4703028", "revid": "486946", "url": "https://it.wikipedia.org/wiki?curid=4703028", "title": "L'Unione Satira", "text": ""}
{"id": "4703029", "revid": "71433", "url": "https://it.wikipedia.org/wiki?curid=4703029", "title": "Scemo e pi\u00f9 scemo - Inizi\u00f2 cos\u00ec", "text": ""}
{"id": "4703031", "revid": "31886", "url": "https://it.wikipedia.org/wiki?curid=4703031", "title": "Williams FW10", "text": "La Williams FW10 \u00e8 una Monoposto di Formula 1 utilizzata dalla scuderia WilliamsF1 per il Campionato mondiale di Formula 1 1985.\nNella parte finale della stagione il team introdusse una versione aggiornata della vettura denominata FW10B.\nProgetto.\nIl 1985 rappresenta la seconda stagione completa nella quale la Honda ha fornito alla scuderia di Frank Williams i suoi potenti propulsori sovralimentati.\nLa stagione 1984 era stata molto difficile poich\u00e9 il telaio della Williams FW09 faticava a sorreggere l'enorme potenza del motore provocando problemi di guidabilit\u00e0 che hanno afflitto i piloti Keke Rosberg e Jacques Laffite per tutto il campionato.\nIl direttore tecnico Patrick Head decise allora di rendere la FW10 pi\u00f9 rigida costruendo una monoscocca interamente in fibra di carbonio, al posto dell'alluminio utilizzato negli anni precedenti.\nQuesta tecnica costruttiva, introdotta per la prima volta dalla McLaren con la sua McLaren MP4/1 nel 1981, era stata adottata man mano da tutte le squadre in considerazione degli indubbi vantaggi dal punto di vista della leggerezza e della rigidit\u00e0.\nIn totale, furono costruiti nove telai FW10; uno fu spedito in Giappone ed utilizzato dal collaudatore della Honda Satoru Nakajima, e un altro fu un prototipo utilizzato per prove del processo costruttivo.\nDurante la stagione 1985, due telai furono seriamente danneggiati in incidenti: il primo quando Nigel Mansell and\u00f2 a sbattere contro le barriere a Detroit, il secondo quando l'inglese urt\u00f2 duramente al Paul Ricard a causa di una foratura ad oltre 320\u00a0km/h, segnando il record per l'urto a velocit\u00e0 pi\u00f9 elevata in Formula 1.\nIl motore Honda dimostr\u00f2 di essere estremamente potente (con una potenza stimata di 1000-1250\u00a0CV in configurazione da qualifica e di circa 900\u00a0CV in configurazione da gara) ma non cos\u00ec affidabile da permettere alla Williams di lottare per il titolo con la McLaren MP4/2B equipaggiata con il motore V6 turbo TAG-Porsche di Alain Prost.\nCarriera agonistica.\nIl team fu protagonista di una stagione molto pi\u00f9 positiva dei precedenti due anni, vincendo quattro gare e conquistando il terzo posto nel Mondiale Costruttori.\nDurante la prima parte della stagione le vetture furono equipaggiate con evoluzioni del motore della precedente stagione.\nLa Honda introdusse un nuovo motore a Detroit e immediatamente si registr\u00f2 un salto di qualit\u00e0.\nRosberg trionf\u00f2 a Detroit, mentre successivi sviluppi del motore nelle ultime gare della stagione permisero alla FW10 di vincere le ultime tre corse in calendario consentendo una rimonta sulla Lotus fino alla terza posizione in campionato dietro McLaren e Ferrari.\nMansell, giunto in Williams proveniente dalla Lotus all'inizio dell'anno, vinse il suo primo Gran Premio a Brands Hatch, e biss\u00f2 con un'altra vittoria nella gara successiva a Kyalami.\nDopo aver vinto a Detroit, Rosberg successivamente vinse l'ultima gara della stagione ad Adelaide.\nComunque, l'affidabilit\u00e0 della vettura non fu mai ottimale e la FW10 dimostr\u00f2 difficolt\u00e0 in condizioni di umido (Estoril) ed in circuiti tortuosi (Montecarlo).\nDurante le qualificazioni per il Gran Premio di Gran Bretagna 1985 a Silverstone, Keke Rosberg percorse i 4.719\u00a0km del tracciato alla guida della sua FW10 con il tempo di 1:05.591 per una media di 258.9\u00a0km/h.\nCuriosit\u00e0.\n\"Autocourse\" a fine stagione classific\u00f2 la FW10 come la terza miglior vettura della stagione 1985 alle spale della Lotus 97T e della McLaren MP4/2; la macchina vinse il premio di \"Auto dell'Anno\" assegnato dalla rivista Autosport.\nLa FW10 rappresent\u00f2 il punto di partenza per le importanti evoluzioni del 1986 e 1987 nelle quali la Williams FW11 con il suo motore Honda divenne la vettura da battere in pista.\nDopo molti anni in cui la Williams present\u00f2 in pista una colorazione bianco-verde, nel 1985 per la prima volta il team propose la tipica livrea Giallo-Blue-bianco che divenne un marchio di fabbrica fino alla stagione 1993 accompagnando la squadra in un periodo di grandi successi (tre mondiali piloti e quattro mondiali costruttori).\nNella seconda met\u00e0 di stagione Mansell adott\u00f2 sul musetto delle proprie vetture il n.5 colorato di rosso (contrariamente agli inizi di stagione, in cui era colorato di bianco). Questo particolare nel tempo sarebbe diventato il \"simbolo\" del grande pilota inglese, tanto da accompagnarlo anche in competizioni diverse dalla Formula 1.\nScheda tecnica Williams FW10.\nMotore\nTrasmissione\nAutotelaio\nDimensioni e peso"}
{"id": "4703033", "revid": "247222", "url": "https://it.wikipedia.org/wiki?curid=4703033", "title": "TRUE", "text": ""}
{"id": "4703036", "revid": "1745347", "url": "https://it.wikipedia.org/wiki?curid=4703036", "title": "Marco Carelli", "text": "Biografia.\nAppartenente ad una delle pi\u00f9 importanti famiglie di mercanti milanesi del XIV secolo impegnate del commercio della lana, Marco Carelli seppe diversificare i propri investimenti a tal punto da dare un orizzonte internazionale ai propri commerci e da essere coinvolto dalla politica e dalla diplomazia viscontea \u2013 prima con Bernab\u00f2 ed in seguito con Gian Galeazzo \u2013 in particolare nella gestione dei rapporti con la Repubblica di Venezia per l'approvvigionamento di sale. A Venezia fu tra i fondatori della Scuola dei Milanesi, mentre a Milano pi\u00f9 volte venne annoverato tra i Dodici di Provvisione.\nSi spos\u00f2 due volte: con Giovanna Settala, morta nel 1380-81 e con Flora de Liprandis (sposata nel 1386) che gli sopravvisse, ricevendo in eredit\u00e0 alcuni legati testamentari.\nCi\u00f2 che maggiormente ebbe a segnare gli ultimi anni di vita di questo mercante fu per\u00f2 la partecipazione alla Fabbrica del Duomo di Milano. In occasione del giubileo dell'anno 1390, egli volle legare alla costruzione della cattedrale. Non avendo prole, con suo testamento e successivo codicillo del 26 luglio 1393, nomin\u00f2 suo erede universale la Fabbrica del Duomo, divenendone cos\u00ec, data l'entit\u00e0 del suo patrimonio - valutato allora ben 35.000 ducati e che oggi corrisponderebbe a circa 30 milioni di euro - il pi\u00f9 grande benefattore di tutti i tempi. \nAlla sua morte, la Fabbrica tribut\u00f2 a questo suo benefattore onori speciali, organizzando il trasporto della salma da Venezia a Milano dove inizialmente fu sepolto nella chiesa di San Babila ed in seguito nel camposanto vicino al Duomo, in un sarcofago realizzato da Filippino degli Organi da Modena e da Jacopino da Tradate. Con parte della sua eredit\u00e0, nel 1395 si decise di avviare la costruzione della prima delle 135 guglie del Duomo, completata nel 1404 e sormontata dalla statua di san Giorgio realizzata da Giorgio Solari con le fattezze del duca Gian Galeazzo Visconti, guglia che ancora oggi \u00e8 indicata come la Guglia Carelli."}
{"id": "4703040", "revid": "599013", "url": "https://it.wikipedia.org/wiki?curid=4703040", "title": "Andrew Ilie", "text": "Carriera.\nOttenne il suo best ranking in singolare il 29 maggio 2000 con la 38\u00aa posizione, mentre nel doppio divenne il 12 giugno 2000, il 296\u00ba del ranking ATP.\nIn carriera, in singolare, vinse due tornel del circuito ATP su un totale di tre finali disputate. Il primo successo avvenne nell'International Tennis Championships che si tenne nel 1998 a Coral Springs negli Stati Uniti; in quell'occasione super\u00f2 l'italiano Davide Sanguinetti con il punteggio di 7-5, 6-4. Successivamente, nel 2000, vinse il Galleryfurniture.com Tennis Challenge battendo in finale il connazionale Jason Stoltenberg con il risultato di 6-3, 7-5. In due occasioni raggiunse il quarto turno in un torneo del grande slam e in entrambi i casi avvenne nell'Australian Open. Vinse, inoltre, cinque tornei del circuito ATP Challenger Series e un torneo dell'ITF Men's Circuit.\nIn un'unica occasione venne convocato nella squadra australiana di Coppa Davis nel 2002 contro l'Argentina ma venne sconfitto nei due singolari disputati."}
{"id": "4703046", "revid": "736476", "url": "https://it.wikipedia.org/wiki?curid=4703046", "title": "Herman Van Veen", "text": ""}
{"id": "4703047", "revid": "2091899", "url": "https://it.wikipedia.org/wiki?curid=4703047", "title": "Paolo Marcellini", "text": "Dal 2013 al 2017 \u00e8 stato Presidente del Gruppo Nazionale per l'Analisi Matematica, la Probabilit\u00e0 e le loro Applicazioni (GNAMPA) dell'Istituto Nazionale di Alta Matematica (INdAM), del cui comitato scientifico \u00e8 membro.\nBiografia.\nDopo il conseguimento della laurea in Matematica nel 1971 presso l'Universit\u00e0 di Roma ha seguito un corso di perfezionamento presso la Scuola Normale Superiore di Pisa dal 1971 al 1973 sotto la guida di Ennio De Giorgi, uno dei pi\u00f9 geniali matematici italiani del XX secolo, che risolse il 19\u00ba problema di Hilbert dopo oltre mezzo secolo dalla sua formulazione da parte di Hilbert.\nDal 1973 al 1981 \u00e8 stato assistente e poi professore incaricato presso l'Universit\u00e0 di Firenze, dal 1981 all'85 professore straordinario e poi ordinario presso l'Universit\u00e0 di Napoli (Facolt\u00e0 di Ingegneria) e l'Universit\u00e0 di Roma Tor Vergata. Dal 1985 \u00e8 professore ordinario di Analisi matematica presso l'Universit\u00e0 di Firenze, dove ha svolto l'ufficio di Coordinatore del dottorato di ricerca in Matematica, di Direttore prima dell'Istituto di Matematica e poi, dall'atto della sua costituzione nel 1990, per tre mandati del Dipartimento di Matematica \"U. Dini\". Dal 1999 al 2003 \u00e8 stato membro del Comitato Direttivo dell'Istituto Nazionale di Alta Matematica (INdAM). Dal 1996 al 2008 \u00e8 stato membro del Consiglio di Amministrazione del Gabinetto Scientifico-Letterario Vieusseux Gabinetto Vieusseux.\nDal novembre 2002 e, per un secondo mandato, dal novembre 2005 fino all'ottobre 2008 \u00e8 stato Preside della Facolt\u00e0 di Scienze Matematiche, Fisiche e Naturali dell'Universit\u00e0 degli Studi di Firenze. Dal febbraio 2010 \u00e8 Presidente del Comitato Scientifico dell'Universit\u00e0 dell'Et\u00e0 Libera organizzata dal Comune di Firenze.\nDal 2007 \u00e8 membro dell'Accademia toscana di scienze e lettere La Colombaria. Fa parte del Consiglio Scientifico dell'Istituto Nazionale di Alta Matematica, INDAM, che \u00e8 il maggiore istituto di ricerca della matematica italiana. Dal 2013 al 2017 \u00e8 stato Presidente eletto del Gruppo Nazionale per l'Analisi Matematica, la Probabilit\u00e0 e le loro Applicazioni (GNAMPA).\nHa una figlia, Francesca, anch'ella matematica.\nVisiting Professor.\n\u00c8 stato professore visitatore presso varie Universit\u00e0 e altre Istituzioni Scientifiche italiane e presso le seguenti Istituzioni Scientifiche straniere: Accademia russa delle scienze in Novosibirsk, Russia; University of California at Berkeley, Stati Uniti; Laboratoire d'Analyse Numerique, Universit\u00e0 Pierre e Marie Curie, Parigi, Francia; Dipartimento di Matematica dell'Universit\u00e0 di Bonn, Germania; Heriot-Watt University, Edinburgh, Scozia; Coll\u00e8ge de France, Parigi, Francia; Mathematisches Forschungsinstitut Oberwolfach, Germania; \u00c9cole polytechnique f\u00e9d\u00e9rale de Lausanne, Svizzera; Dip. Mat. Universit\u00e0 Tolosa, Francia; Institute for Advanced Study, Princeton, Stati Uniti; Center for Nonlinear Analysis, Carnegie Mellon University, Pittsburgh, Stati Uniti; CMAF de Lisboa, Portogallo; CIMA-UE de Evora, Portogallo; Universit\u00e0 di Parigi Universit\u00e9 Paris-Sud XI, Orsay, Francia; Mathematical Institute of the University of Oxford, Inghilterra; Istituto Max Planck di matematica Bonn, Leipzig, Germania; Mathematisches Institut Universit\u00e4t Z\u00fcrich, Svizzera; Instituto Argentino de Matem\u00e1tica (IAM-CONICET), Buenos Aires, Argentina; Mathematical Sciences Institute, Universit\u00e0 Nazionale Australiana, Canberra, Australia; Mathematisches Institut, Universit\u00e4t zu K\u00f6ln, Germania; Universit\u00e0 Friedrich-Alexander di Erlangen-Norimberga, Erlangen, Germania; Hokkaido University in Tokyo, Japan; Academia Sinica in Taipei, Taiwan; University of Texas at Austin, Stati Uniti; Institut Mittag-Leffler, Stockholm, Sweden.\nAttivit\u00e0 scientifica.\nAutore di libri a carattere didattico e scientifico, e di numerosi articoli scientifici su riviste internazionali specializzate. Gli interessi di ricerca: calcolo delle variazioni, equazioni alle derivate parziali del secondo ordine di tipo ellittico e di tipo parabolico, disequazioni variazionali; problemi non ben posti e problemi inversi; analisi convessa; approssimazioni e convergenze di funzionali ed operatori; G e Gamma convergenza; omogeneizzazione; stime per autovalori del Laplaciano; equazione parabolica delle superfici con curvatura media assegnata; problemi non convessi del calcolo delle variazioni; semicontinuit\u00e0 (anche con esponenti sottocritici) di integrali quasiconvessi; regolarit\u00e0 con crescite non standard: funzionali ed operatori anisotropi, crescite di tipo p,q; crescite di tipo generale; problemi vettoriali del calcolo delle variazioni senza ipotesi di quasiconvessit\u00e0; problemi variazionali di foraggiamento ottimale in ecologia del comportamento animale; equazioni e sistemi alle derivate parziali di tipo implicito; determinante Jacobiano di mappe singolari. Nell'ultimo periodo ha trovato una formulazione variazionale per soluzioni di equazioni e sistemi differenziali di tipo parabolico che fornisce anche l'esistenza di soluzioni deboli.\n\u00c8 uno degli esperti pi\u00f9 citati nel settore del calcolo delle variazioni e delle equazioni differenziali alle derivate parziali, con oltre 1600 citazioni sul database \"MathSciNet\" dell'American Mathematical Society.\nAlcuni articoli scientifici.\nUn breve elenco di articoli scientifici \u00e8 il seguente:\nTra i suoi coautori figurano matematici quali Luigi Ambrosio, Lucio Boccardo, Bernard Dacorogna, Frank Duzaar, Irene Fonseca, Nicola Fusco, Carlo Sbordone, Luc Tartar."}
{"id": "4703052", "revid": "481666", "url": "https://it.wikipedia.org/wiki?curid=4703052", "title": "Lawrence Windom", "text": ""}
{"id": "4703056", "revid": "61822675", "url": "https://it.wikipedia.org/wiki?curid=4703056", "title": "Tensore del secondo ordine", "text": ""}
{"id": "4703067", "revid": "247222", "url": "https://it.wikipedia.org/wiki?curid=4703067", "title": "Outsideinside", "text": "Outsideinside \u00e8 il secondo album del gruppo musicale californiano Blue Cheer, pubblicato dalla Philips Records nell'agosto del 1968 e prodotto da Abe \"Voco\" Kesh.\nNel 2003 l'etichetta italiana Akarma stamp\u00f2 su CD l'album con l'aggiunta di un brano bonus."}
{"id": "4703069", "revid": "287204", "url": "https://it.wikipedia.org/wiki?curid=4703069", "title": "Campania Puteolana Calcio 1987-1988", "text": "Questa pagina raccoglie i dati riguardanti il Campania Puteolana nelle competizioni ufficiali della stagione 1987-1988.\nStagione.\nPiazzamento.\nSerie C1 1987-1988: 17\u00ba\nOrganigramma societario.\nArea direttiva\nArea tecnica"}
{"id": "4703073", "revid": "729019", "url": "https://it.wikipedia.org/wiki?curid=4703073", "title": "Alfredo Santino Lutri", "text": "La vita.\nAlfredo Lutri nacque a Trebisacce, in provincia di Cosenza, nel 1918, da Antonio Lutri e Maria Giuseppa Costa, terzogenito di cinque figli. Frequent\u00f2 le scuole a Trebisacce. Da ragazzo era appassionato di musica e di moto.\nNel 1939 fu chiamato alle armi. Fu arruolato presso l'11\u00ba Reggimento bersaglieri Gradisca d'Isonzo. Durante la Seconda guerra mondiale, nel 1941 fu inserito nel CSIR, Corpo di Spedizione Italiano in Russia, quando l'Italia, con le divisioni Pasubio, Torino e Celere, partecip\u00f2 a fianco dell'alleata Germania all'Operazione Barbarossa. Durante la guerra in Russia, al giovane bersagliere Alfredo Santino Lutri, venne affidata la famosa Moto Guzzi, con la quale i militari svolgevano funzioni di perlustrazione del territorio.\nIl sacrificio.\nIn data 11 agosto 1941, nel territorio di Pokrowskoje (Russia), nel corso di una ricognizione della pattuglia di motociclisti, avvenne un conflitto a fuoco tra i militari italiani e quelli russi. Mentre guidava la sua amata moto Guzzi, biposto, fu ferito mortalmente insieme al suo concittadino e compagno di sella, Germano Narduzzi. Il Bersagliere Lutri reag\u00ec eroicamente. Bench\u00e9 sanguinante e coi proiettili in petto, Lutri riusc\u00ec a portare in salvo il suo compagno e ad allertare tutta la Compagnia sul pericolo incombente per la presenza di militari russi, in agguato. Con straordinario senso di generosit\u00e0 e umanit\u00e0, indic\u00f2 ai medici le ferite del compagno e supplic\u00f2 di curare prioritariamente il proprio commilitone. Dopo qualche minuto, per\u00f2, spir\u00f2. Aveva 23 anni.\nLe sue spoglie riposarono per 60 anni in Ucraina, nel cimitero campale di Pervormajsk, vicino al luogo dove perse la vita. Gesto militare e atto di altruismo furono i motivi alla base dell'onorificenza e della decisione di assegnargli la medaglia d\u2019oro al valore militare.\nLe sue spoglie tornarono a Trebisacce il 6 febbraio 2001, dopo 60 anni.\nMemoria.\nLe autorit\u00e0 comunali di Trebisacce hanno intitolato ad Alfredo Lutri il corso principale della citt\u00e0 e il campo sportivo (lungomare est).\nDal 2001 la memoria \u00e8 stata tenuta viva grazie alle ricerche d'archivio e alle attivit\u00e0 culturali proposte dal Prof. De Vita e dal suo gruppo di lavoro. Importante il suo testo storico-letterario e lo spettacolo teatrale, dal titolo \"\"Alfredo Lutri. Storia di un giovane eroe.\" (regia di Giuseppe Franco), messo in scena il 29 maggio 2003, a Trebisacce, dai giovani dell'Associazione culturale e Compagnia Teatrale L'Albero della Memoria e dagli alunni IPSIA di Trebisacce.\nIl 4 novembre 2011 \u00e8 stato inaugurato il monumento e la villa comunale alla memoria dell'eroe trebisaccese."}
{"id": "4703077", "revid": "1305772", "url": "https://it.wikipedia.org/wiki?curid=4703077", "title": "Michelangiolo Bertolotto", "text": ""}
{"id": "4703081", "revid": "1310927", "url": "https://it.wikipedia.org/wiki?curid=4703081", "title": "Tours Football Club 2013-2014", "text": ""}
{"id": "4703084", "revid": "729019", "url": "https://it.wikipedia.org/wiki?curid=4703084", "title": "Mura di Volterra", "text": "Le mura di Volterra sono un'opera di ingegneria militare a difesa di Volterra risalente all'epoca etrusca e via via modificata nel corso dei secoli.\nLe primitive mura, di cui rimangono lunghi tratti, furono costruite in epoca etrusca intorno al IV secolo a.C. e rimasero in uso per tutto l'alto medioevo, fin quando il Comune di Volterra decise la costruzione di un nuovo sistema difensivo, che tuttavia ingloba molte delle strutture murarie etrusche.\nLe antiche mura che recingevano la citt\u00e0 avevano uno sviluppo di circa 7 km, racchiudendo un'area di 102 ha, mentre la cinta medievale che corrisponde all'estensione attuale, \u00e8 di soli 2.6 km, racchiudendo un'area di 26 ettari.\nIl materiale principalmente usato per la costruzione fu il panchino, pietra tipica della Toscana occidentale: la variet\u00e0 adoperata nel volterrano, \u00e8 costituita da una grana molto fine e di colore bianco: venne utilizzata anche per le urne cinerarie, per la muratura dei palazzi e per i lastricati stradali.\nStoria.\nIl tracciato etrusco.\nLe mura etrusche di Volterra, in blocchi di calcare arenaceo (panchina), furono probabilmente realizzate nel corso del IV secolo a.C. per il crescente bisogno di difesa dovuto alle incursioni dei Celti da Nord e dei Romani da Sud.\nLa fortezza di Volterra super\u00f2 tutte le altre cinte murarie etrusche conosciute per estensione e per magnificenza costruttiva: nella prima met\u00e0 del III secolo a.C., il tracciato si estendeva per un percorso di 7.280\u00a0m, racchiudendo un'area di circa 116 ettari. Si trattava di un percorso molto articolato e vario, studiato per sfruttare al meglio le caratteristiche morfologiche della collina su cui sorge la citt\u00e0 e per includere all'interno del circuito murario anche un buon numero di sorgenti, nonch\u00e9 aree verdi da adibire all'agricoltura e all'allevamento oltre che, in tempi di necessit\u00e0, all'accoglienza e alla protezione della popolazione extraurbana.\nQuesta imponente costruzione vide la luce durante un periodo in cui anche in altre citt\u00e0 etrusche si provvedeva al miglioramento delle opere di difesa e in cui la citt\u00e0 di Volterra doveva far fronte ad un aumento demografico considerevole. Partendo da due angoli della vecchia rocca di \"Velathri\" (rimasta sempre senza rivestimento di massi ai fianchi) la cinta include, entro un continuato muro, tutta l'area centrale, dove si trova la citt\u00e0 attuale, fino allo sbalzo di Porta San Francesco. Soltanto un secolo dopo, questa vasta costruzione fu ingrandita, andando a comprendere nel suo interno anche il ripiano sottostante in cui \u00e8 situata la chiesa di San Giusto, la Guerruccia, fino alle attuali \"balze\".\nCos\u00ec le mura etrusche vengono descritte in una guida ottocentesca della citt\u00e0: \"sono queste mura costruite di grosse pietre quadrilatere della larghezza di nove piedi romane le pi\u00f9 piccole, e le maggiori di circa dodici unite, e sovrapposte, senza alcun cemento, ed interamente composte tutte di sasso senza alcun ripieno di terra per la grossezza di sedici palmi naturali e fabbricate per luoghi di difficile accesso\".\nLa cinta muraria di Volterra ora visibile \u00e8 di particolare pregio nelle sue pi\u00f9 antiche porte: Porta all'Arco a sud, assai ben conservata, con le tre protomi sul fornice esterno e il Portone, detto Porta Diana, a nord. Quest'ultima, sotto l'aspetto archeologico, \u00e8 meglio conservata dell'altra, che sub\u00ec, fino all'antichit\u00e0, numerosi mutamenti che andarono a cambiare il suo aspetto primitivo. La pianta della Porta Diana \u00e8 simile a quella della Porta all'Arco, sebbene sia di dimensioni pi\u00f9 ristrette; ci\u00f2 va a dimostrare che la costruzione di queste due aperture nella cinta avvenne nello stesso periodo. In epoca successiva alla costruzione della Porta all'Arco, i fianchi della vecchia apertura dovettero essere in parte demoliti, per permettere la costruzione dell'arco su dei cornicioni di stile pi\u00f9 recente in tufo, anzich\u00e9 in panchina, come tutte le mura volterrane.\nIl tracciato medievale.\nIl Comune di Volterra, agli inizi del XIII secolo inizi\u00f2 la costruzione di un nuovo sistema difensivo, la cinta muraria comunale: infatti, come accadde in molte altre citt\u00e0 della penisola italiana, in seguito alla caduta dell'Impero romano d'Occidente, anche la popolazione urbana di Volterra aveva subito una forte contrazione, rendendo superfluo e assai difficoltoso da difendere il grande circuito murario etrusco: era dunque necessaria una cinta difensiva pi\u00f9 ridotta, che meglio rispondesse alle mutate esigenze della popolazione. La cinta delle mura medievali ha i suoi gioielli architettonici nelle Porte di San Francesco, di Docciola e fonti (datate 1245), di San Felice e fonti e Porta Marcoli.\nUna prima fase di questo ammodernamento pare conclusa entro il 1238 e riguard\u00f2 il tracciato da Porta all'Arco alla Postierla, nonch\u00e9 la zona del Prato Marzio.\nDurante il regime consolare, la cinta venne nuovamente rafforzata, fino al 1254, anno in cui i fiorentini si imposero con il costituto popolare e il governo di parte guelfa. Nel 1260, il regime ghibellino, che and\u00f2 a succedere a quello guelfo, constat\u00f2 la grande vulnerabilit\u00e0 dell'allora sistema difensivo della citt\u00e0, visto il vasto perimetro che la cinta andava a ricoprire, cos\u00ec ingaggi\u00f2 quaranta maestri di pietra che lavorarono fin quando la citt\u00e0 non fu completamente murata. Il lavoro inizi\u00f2 nell'autunno del 1260 e venne portato a termine entro pochi anni. La nuova struttura difensiva venne perci\u00f2 completata intorno al 1266. Naturalmente la tecnica costruttiva della muratura differiva da quella etrusca, essendo composta da blocchi assai pi\u00f9 piccoli. Furono inoltre scavati dei fossati davanti alle mura nei punti di pi\u00f9 facile accessibilit\u00e0.\nNello stesso periodo si lavorava alla monumentalizzazione delle fonti cittadine: in particolare, grande fu lo sforzo finanziario per comprendere entro il circuito murario comunale le fonti di Docciola e di San Felice e renderla uno dei luoghi pi\u00f9 suggestivi della citt\u00e0.\nA queste si aggiungono le due porte facenti parte della primitiva cinta etrusca:\nLa frana del 2014.\nNella notte del 31 gennaio 2014, a causa del maltempo di quei giorni, franarono trenta metri di mura medievali. Il tratto di mura crollate si trova lungo la passeggiata che da Porta all'Arco porta a Piazza dei Fornelli, in Via Lungo le Mura, uno dei punti panoramici pi\u00f9 belli di tutta la citt\u00e0. La frana arriv\u00f2 fino alle porte di entrata delle varie abitazioni l\u00ec presenti, ma vista l'ora tarda, non ci sono stati feriti o morti. Pochi giorni dopo, il Ministro dei Beni Culturali Massimo Bray, durante il sopralluogo fatto in Piazza dei Fornelli ha dichiarato riguardo il crollo:\"Se nel 1944 i volterrani hanno saputo difendere questo tesoro dai nazisti, lo Stato italiano ha il dovere di tutelarlo. Per questo faremo di tutto.\"Circa un mese dopo, il 3 marzo 2014, croll\u00f2 anche lo sperone delle mura etrusche di Piazza Martiri della Libert\u00e0 durante delle operazioni di messa in sicurezza dello stesso, vista la sua precariet\u00e0 dovuta alle continue piogge che avevano gi\u00e0 causato la frana del tratto di mura medievale a pochi metri di distanza. Il crollo \u00e8 avvenuto intorno alle quattro del pomeriggio e vista la previa messa in sicurezza del tratto stradale, nessun passante o automobilista \u00e8 stato ferito.\nGrazie all'attivazione delle somme urgenze da parte della Regione Toscana e del Ministero per i Beni e le attivit\u00e0 culturali \u00e8 stato possibile ripristinare il tratto di Via Lungo le Mura il 18 ottobre 2014 e progettare la ricostruzione dello sperone in Piazza Martiri della Libert\u00e0.\nLe porte di accesso.\nLe porte di accesso alla citt\u00e0, che si aprono nella cinta muraria comunale,in senso antiorario, sono: "}
{"id": "4703089", "revid": "1543377", "url": "https://it.wikipedia.org/wiki?curid=4703089", "title": "Calcio ai Giochi della V Olimpiade - Convocazioni", "text": "\nAllenatore: Jimmy Hogan\n\nAllenatore: Louis \u00d8strup\n\nAllenatore: \"commissione tecnica\"\nAllenatore: \"commissione tecnica\"\nAllenatore: Georg Duperron \u2014 Robert Ful'da\nAllenatore: Vittorio Pozzo\n\nAllenatore: Vince Hayes\nAllenatore: Edgar Chadwick\nAllenatore: Adrian Birch\nAllenatore: Charles Bunyan\n\nAllenatore: Ede Herczog"}
{"id": "4703090", "revid": "74415", "url": "https://it.wikipedia.org/wiki?curid=4703090", "title": "Locomotiva \u010cD 363", "text": ""}
{"id": "4703092", "revid": "203575", "url": "https://it.wikipedia.org/wiki?curid=4703092", "title": "Igor Nicsenko", "text": ""}
{"id": "4703095", "revid": "74415", "url": "https://it.wikipedia.org/wiki?curid=4703095", "title": "Locomotiva \u017dSR 363", "text": ""}
{"id": "4703096", "revid": "767487", "url": "https://it.wikipedia.org/wiki?curid=4703096", "title": "Euromos", "text": "Euromos era un'antica citt\u00e0 della Caria, regione storica dell'Asia Minore (oggi in Turchia), in greco \u0395\u1f54\u03c1\u03c9\u03bc\u03bf\u03c2. Questa forma del nome venne in uso in et\u00e0 ellenistica, alternata alla variante meno frequente \"Eunomos\"; in precedenza la citt\u00e0 era chiamata \"Kyromos\" o \"Hyromos\". Le forme ellenistiche appaiono abbastanza chiaramente come il frutto di una normalizzazione linguistica grecizzante, a partire dalle forme pi\u00f9 antiche del nome, con tutta probabilit\u00e0 di origine caria.\nStoria.\nLa citt\u00e0 sembra essere sorta nel VI secolo a.C..\nA partire dagli inizi della dominazione seleucide in Asia Minore, entr\u00f2 a far parte della lega Crisaorica, una lega informale di citt\u00e0 carie fiorita nel III secolo a.C.. \nTra il II secolo a.C. e il II d.C. Euromos coni\u00f2 anche monete proprie.\nI resti della citt\u00e0 consistono in rovine sparse in un'area situata a circa 4\u00a0km a sudest di Selimiye e 12\u00a0km a nordovest di Milas (l'antica \"Mylasa\", altro membro della lega Crisaorica), nella provincia di Mu\u011fla. \nLe rovine comprendono le tracce di numerosi edifici, ma di gran lunga il principale tra essi, notevolissimo per la conservazione, \u00e8 il tempio di Zeus Lepsinos. L'edificio, nella forma in cui si presenta attualmente, risale all'epoca dell'imperatore Adriano; gli scavi archeologici hanno tuttavia restituito cocci di terracotta, che sembrerebbero indicare un'origine risalente almeno al VI secolo a.C., prossima dunque alla formazione stessa di Euromos.\nIl tempio \u00e8 uno dei meglio conservati dell'antichit\u00e0 classica in Turchia: l'alzato conserva sedici colonne ancora erette, molte delle quali recano iscrizioni con i nomi dei cittadini che finanziarono la costruzione, o piuttosto il rimaneggiamento dell'edificio nel II secolo d.C., secondo una tendenza tipica di quell'epoca (evergetismo).\nAltri resti di rilievo sono costituiti da alcune tombe rupestri di tipo cario.\nBibliografia.\nBlue Guide, Turkey, The Aegean and Mediterranean Coasts (ISBN 0-393-30489-2), p.\u00a0321-23"}
{"id": "4703097", "revid": "281779", "url": "https://it.wikipedia.org/wiki?curid=4703097", "title": "Convenzione di Strasburgo sull'unificazione di alcuni elementi del diritto dei brevetti", "text": ""}
{"id": "4703099", "revid": "79968", "url": "https://it.wikipedia.org/wiki?curid=4703099", "title": "Eutanasia nel mondo", "text": "I tentativi per cambiare le politiche governative nazionali sull'eutanasia hanno incontrato, ad inizio XXI secolo, un limitato successo soprattutto in alcuni paesi occidentali: politiche da adottare nei confronti dell'eutanasia sono state sviluppate da una serie di organizzazioni non governative, in particolari mediche o a difesa dei diritti dei cittadini. La volont\u00e0 di legiferare nei riguardi di eutanasia e suicidio assistito continua ad esser fonte di accesi ed aspri dibattiti in molti paesi.\nA partire dal 2002 l'eutanasia \u00e8 legale solo nei tre paesi del Benelux, mentre il suicidio assistito \u00e8 legale in Svizzera, Colombia e negli stati di Washington, Oregon, Vermont e Montana, California degli USA; mentre l'eutanasia passiva \u00e8 ammessa in India ed in una situazione legale in continua evoluzione sia in Canada che in Messico ed Australia (in Spagna sono stati entrambi depenalizzati dal 1995). In Ungheria l'eutanasia passiva \u00e8 consentita se richiesta dal paziente."}
{"id": "4703108", "revid": "1442080", "url": "https://it.wikipedia.org/wiki?curid=4703108", "title": "Bruno Smith", "text": "Biografia.\nAttivo fin dai primi anni trenta, svolge la sua carriera di attore in ruoli secondari o di semplice comparsa. Tra i film a cui ha preso parte vanno citati \"Il grande appello\" di Mario Camerini del 1936, \"Giarabub\" di Goffredo Alessandrini del 1942, \"Menzogna\" di Ubaldo Maria Del Colle del 1952. Attivo anche in televisione. \u00c8 stato sposato con l'attrice Dora Calindri, sorella di Ernesto."}
{"id": "4703109", "revid": "599013", "url": "https://it.wikipedia.org/wiki?curid=4703109", "title": "Barry Rohrssen", "text": ""}
{"id": "4703111", "revid": "599013", "url": "https://it.wikipedia.org/wiki?curid=4703111", "title": "La strada verso casa", "text": ""}
{"id": "4703113", "revid": "71433", "url": "https://it.wikipedia.org/wiki?curid=4703113", "title": "Scemo &amp; pi\u00f9 scemo - Inizi\u00f2 cos\u00ec", "text": ""}
{"id": "4703115", "revid": "729019", "url": "https://it.wikipedia.org/wiki?curid=4703115", "title": "Ugo Ugoletti", "text": "Fu direttore di alcuni quotidiani, come \"La Cine-Gazzetta\" e \"Cinemundus\"; fu anche co-direttore del Corriere dello Spettacolo. Vinse la medaglia d'oro alla settima edizione del 1964 di Una vita per il cinema, la storica manifestazione nata a Roma nel 1954."}
{"id": "4703116", "revid": "767487", "url": "https://it.wikipedia.org/wiki?curid=4703116", "title": "Joseph Fontano", "text": "Dal 1989 \u00e8 docente di ruolo presso l\u2019Accademia nazionale di danza di Roma dove insegna danza contemporanea composizione coreografica, concetti Laban, performance e progettualit\u00e0. \u00c8 presidente del \"World Alliance Dance Europe\" ed \u00e8 stato dal 2009 al 2013, Presidente dell\u2019\"International Dance Committee \u2013 International Theatre Institute\" dell'UNESCO. \u00c8 unanimemente considerato il padre spirituale della danza contemporanea in Italia.\nFormazione.\nIl suo percorso di formazione inizia nel 1968 a New York alla School of Visual Art e successivamente presso l\u2019Universit\u00e0 New School for Social Research sotto la guida di Laura Foreman. Qui studia danza contemporanea con Paul Sanasardo, Remi Charlip, Clive Thompson, Yvonne Rainer, Manuel Alum, Trisha Brown. Tra il 1968 e il 1971 studia alla \"Modern Dance Artists\" sotto la direzione artistica di Paul Sanasardo e partecipa a una serie di workshop con Anna Sokolow, Alvin Ailey, Paul Taylor, Pina Bausch and Manuel Alum. Contemporaneamente studia danza classica all\u2019American Ballet Theatre con Barbara Fallis e al Dance Theatre of Harlem con Karl Schooh. \nNel 1973 \u00e8 a Londra al \"The Place LSCD\" dove studia con Robert Cohan, Dan Wagoner e studia la tecnica Graham con i docenti e artisti ospiti della lezione della compagnia della London Contemporary Dance Theatre. Nel 1974 fu notato da Martha Graham che lo invit\u00f2 a studiare direttamente con lei e la sua compagnia, con cui Fontano instaur\u00f2 un rapporto durato fino al 1979. Nel 1980 a New York studia la tecnica della sbarra a terra (Floor-Barre) con Zena Rommett e fino all'anno successivo studia la tecnica contemporanea con Merce Cunningham. Joseph Fontano nel corso della sua carriera ha sempre continuato ad approfondire tutte le discipline legate alla danza, avvicinandosi, tra il 1997 e il 2001, al Tai Chi Chuan, al Tango, allo Yoga, al Pilates e al Tango Argentino.\nAttivit\u00e0 Professionale.\nGi\u00e0 negli anni della formazione Fontano inizia a collaborare come danzatore nelle grandi compagnie dell'epoca: nel 1968 \u00e8 in scena in alcune performance con Laura Foreman e John Watts alla \"New School for Social Research\". Dal 1969 al 1971 \u00e8 nella compagnia di Paul Sanasardo che lo porta con s\u00e9 in tourn\u00e9e per tutti gli Stati Uniti e contemporaneamente (1970) nella compagnia di Larry Richardson. \nIl 1971 \u00e8 l'anno della svolta artistica nella carriera di danzatore e coreografo di Fontano che decide di trasferirsi a Roma dove, presso il \"CID\" (\"Centro Internazionale della Danza\"), incontra Elsa Piperno con la quale inizia un sodalizio artistico che li porta l'anno successivo (1972) a costituire la prima compagnia di danza contemporanea in Italia, \"Teatrodanza Contemporanea di Roma\"(di cui \u00e8 direttore artistico insieme a Elsa Piperno) e il primo Centro Professionale di Danza Contemporanea. La compagnia \"Teatrodanza Contemporanea di Roma\" debutta al Teatro Parioli il 7 giugno 1972 con uno spettacolo costruito con coreografie di Jacqulyn Buglisi, Patrizia Cerroni, Bob Curtis, Elsa Piperno, Marcia Plevin e dello stesso Fontano. La compagnia diventa in poco tempo un punto di riferimento per la danza contemporanea in Italia organizzando una moltitudine di spettacoli sia in Italia che all'estero. Nel 1981 in occasione del decennale della fondazione, la compagnia fu invitata a rappresentare il proprio spettacolo sul palcoscenico del \"Teatro dell'Opera\" di Roma. Per l'occasione fu messa in scena una retrospettiva delle proprie produzioni coreografiche. Intanto nel 1973 Joseph Fontano partecipa come danzatore al \"Festival dei Due Mondi\" di Spoleto con una coreografia di Jerome Robbins. Nel frattempo continua la sua crescita artistica e professionale: nel 1980 \u00e8 in tourn\u00e9e negli Stati Uniti con la compagnia di AsakaWalker mentre tra il 1980 e il 1981 \u00e8 in tourn\u00e9e mondiale con la compagnia \"Nikolais Dance Theatre\". Nel 1981 \u00e8 uno dei ballerini della \"Dances Diversion of Angels\", una coreografia di Martha Graham messa in scena al \"Teatro Comunale\" di Firenze. Dal 1983 al 1990 collabora, come danzatore e coreografo, con Carlo Quartucci nel progetto La Zattera di Babele. Per l'Op\u00e9ra di Parigi, nel 1984, coreografa \"Iphig\u00e9nie en Taurdie di Gluck\" con la regia di Liliana Cavani.\nIl 1989 \u00e8 l'anno della fine dello storico sodalizio con Elsa Piperno: Joseph Fontano fonda a Roma insieme a Stefano Valentini la compagnia \"Scenamobile\" che debutta al \"Teatro dell'Opera di Ankara\", in Turchia, su invito dell'ambasciata italiana con lo spettacolo \"Vertigini\".\nDal 1991 al 2001 \u00e8 maestro ospite della scuola di ballo del \"Teatro San Carlo\" di Napoli e tiene corsi di danza contemporanea e coreografia presso: \"Teatro alla Scala\" di Milano, \"Centro Studi Coreografici Teatro Carcano\", \"Martha Graham School of Contemporary Dance\", \"Peri Dance Center\", \"Balletto di Toscana\", \"ASMED\", \"Centro Studi Koros\", \"Compagnia Teatro Nuovo Torino\", \"Fieldstone School of Performing Arts New York\", \"Scapino Ballet Olanda\", \"Laban Centre London e Ater Balletto\". Dal 1993 fa parte della \"Fondazione Teatro Nuovo per la Danza\" di Torino in veste di coreografo e socio fondatore. Nel 1997 fu eletto direttore dell\u2019\"Accademia Nazionale di Danza\" dal collegio dei docenti e dal Consiglio di Amministrazione. Nel 1998, crea il quadro \"Il Paese dei Balocchi\" all'interno dell'opera coreografica \"Pinocchio\" presentata al \"Teatro San Carlo\" di Napoli e durante la stagione teatrale del \"Teatro alla Scala\" di Milano. Nel 1999, per festeggiare la conclusione del XX secolo, \u00e8 ideatore per l\u2019\"Accademia Nazionale di Danza\", assieme a Michael Pergolani e Renato Marengo del saggio-spettacolo \"www.900.it\" spettacolo che verr\u00e0 trasmesso su Rai3 con il titolo \"Saranno Famosi\". Fontano \u00e8, inoltre, autore delle coreografie dello speciale per Rai3 \"Enzo Gragnaniello, dai Quartieri Spagnoli al Teatro San Carlo\". Nel gennaio 2000 viene invitato come docente universitario preso l\u2019\"Universit\u00e0 Laban Centre London\" (l'odierna Trinity-Laban). Sempre nel 2000 riceve il premio \"Vignale Danza\". Per la stagione 2001/2002 \u00e8 Direttore Artistico della Transition Dance Company del Laban Centre London. Dal 2007 viene ogni anno invitato dal Governo Cubano a tenere conferenze e lezioni di danza contemporanea presso la \"Esculea National de Ballet de Cuba\", Havana. Da questo \u00e8 nato un sodalizio artistico che ha portato a scambi culturali tra Italia e Cuba. Joseph Fontano \u00e8 stato il primo che nel 2007 ha organizzato presso la VII Commissione Cultura della Camera dei Deputati un tavolo di concertazione sulle problematiche della danza italiana con i principali esponenti dell'arte coreutica come Carla Fracci, Beppe Menegatti, Renato Greco, Francesca La Cava, Gabriella Stazio, Roberto Giovanardi. Da questo momento in poi Fontanto ha sempre cercato di sensibilizzare l'opinione pubblica, e in particolare la politica, verso quelle che sono le problematiche del settore della danza e delle difficolt\u00e0 dei giovani emergenti. Nel 2011, per il XXXIII Congresso dell\u2019\"International Theatre Institute\", viene invitato a creare un suo progetto coreografico in Xiamen, in Cina, che intitoler\u00e0 \"Peace in 2 minutes\": un progetto che Fontano ha articolato con il contributo di diversi coreografi provenienti da tutto il mondo. Attualmente insegna danza contemporanea \"release based\" e divulga la sua esperienza attraverso stage e conferenze dove viene invitato sia in Italia che all'estero."}
{"id": "4703118", "revid": "547034", "url": "https://it.wikipedia.org/wiki?curid=4703118", "title": "Psalterium nocturnum", "text": "Lo psalterium nocturnum \u00e8 un manoscritto miniato del XVII secolo, custodito presso la biblioteca Scarabelli di Caltanissetta, gemello dello \"psalterium diurnum\" rubato dalla stessa biblioteca nel 2010. Esso proviene dalla biblioteca dei Cappuccini di Caltanissetta.\nScritto e realizzato in pergamena da frati del convento nisseno; consta di 188 fogli scritti in fronte e retro, numerato in folio, possiede 8 grandi miniature a capolettera raffiguranti soggetti floreali e sacri. \nLe lettere con cui cominciano i versetti sono di formato maggiore rispetto al corpo del testo e sono di colore rosso o azzurro. \nLe copertine del testo sono in legno rivestite di pelle, sul retro sono presenti delle borchie e piedi in metallo per facilitare l'uso del testo.\nDi dimensioni e peso notevoli, insieme al gemello scomparso, era utilizzato, posto su un leggio, nella recita delle preghiere quotidiane (notturne).\nIl testo, nel 2011-2012 \u00e8 stato sottoposto ad un accurato restauro, da parte di restauratori della Biblioteca centrale regionale di Palermo."}
{"id": "4703125", "revid": "599013", "url": "https://it.wikipedia.org/wiki?curid=4703125", "title": "Rod Baker", "text": ""}
{"id": "4703126", "revid": "729019", "url": "https://it.wikipedia.org/wiki?curid=4703126", "title": "Aguijan", "text": "Aguijan \u00e8 una isola corallina disabitata appartenente alle Isole Marianne Settentrionali, nell'oceano Pacifico occidentale. Sorge 8 km a sud-ovest dell'isola di Tinian, da cui la separa il canale di Tinian.\nAssieme a Tinian forma la municipalit\u00e0 di Tinian, una delle quattro maggiori divisioni amministrative delle isole Marianne Settentrionali."}
{"id": "4703130", "revid": "74415", "url": "https://it.wikipedia.org/wiki?curid=4703130", "title": "Circuito di Velim", "text": ""}
{"id": "4703132", "revid": "110157", "url": "https://it.wikipedia.org/wiki?curid=4703132", "title": "Federazione calcistica delle Isole Marianne Settentrionali", "text": "La Federazione calcistica delle Isole Marianne Settentrionali (in inglese \"Northern Mariana Islands Football Association\", sigla NMIFA) \u00e8 l'ente che governa il calcio nelle Isole Marianne Settentrionali.\nAlla federazione sono iscritti 10 club maschili (separati in due divisioni), 6 club femminili e 19 squadre giovanili.\nStoria.\nLa federazione fu fondata nel 2005 e inizialmente fece parte dell'Oceania Football Confederation. Nel 2008 venne accolta come membro dell'East Asian Football Federation e nel luglio 2009 l'associazione \u00e8 stata ammessa come un quasi-membro da parte dell'Asian Football Confederation, non \u00e8 membro della FIFA. La federazione gestisce e organizza il campionato locale (M-League) oltre all'attivit\u00e0 della nazionale maschile, femminile e di quelle giovanili."}
{"id": "4703134", "revid": "1543377", "url": "https://it.wikipedia.org/wiki?curid=4703134", "title": "Tiro ai Giochi della VIII Olimpiade - Tiro al piattello a squadre", "text": "La competizione della tiro al piattello a squadre di tiro a segno ai Giochi della VIII Olimpiade si tenne dal 6 al 7 luglio 1924 allo \"Stand de tir de Versailles\" a Versailles.\nRisultati.\nMassimo 6 concorrenti per nazione. 100 piattelli per ciascun concorrente. Erano validi i migliori quattro punteggi.\nI risultati dello spareggio sono sconosciuti"}
{"id": "4703137", "revid": "110157", "url": "https://it.wikipedia.org/wiki?curid=4703137", "title": "Chasanskij rajon", "text": "Il Chasanskij rajon () \u00e8 un \"rajon\" (distretto) del Territorio del Litorale, nell'estremo oriente russo; il capoluogo \u00e8 l'insediamento di tipo urbano di Slavjanka.\nSi estende lungo la costa all'estremit\u00e0 sudoccidentale del Territorio del Litorale, presso i confini della Russia con la Corea del Nord e la Cina. La linea costiera, affacciata sul golfo di Pietro il Grande, \u00e8 molto articolata, con presenza di numerose isole e penisole."}
{"id": "4703139", "revid": "80339", "url": "https://it.wikipedia.org/wiki?curid=4703139", "title": "Hasanskij rajon", "text": ""}
{"id": "4703141", "revid": "80339", "url": "https://it.wikipedia.org/wiki?curid=4703141", "title": "Khasanskij rajon", "text": ""}
{"id": "4703142", "revid": "80339", "url": "https://it.wikipedia.org/wiki?curid=4703142", "title": "Khasansky rayon", "text": ""}
{"id": "4703143", "revid": "339392", "url": "https://it.wikipedia.org/wiki?curid=4703143", "title": "Coppa dell'URSS di pallacanestro maschile", "text": ""}
{"id": "4703144", "revid": "287204", "url": "https://it.wikipedia.org/wiki?curid=4703144", "title": "Beyond (film)", "text": ""}
{"id": "4703147", "revid": "599013", "url": "https://it.wikipedia.org/wiki?curid=4703147", "title": "Abdullah Saihan", "text": "Carriera.\nNazionale.\nEsordisce con la Nazionale kuwaitiana nel 1995.\nHa disputato con la selezione olimpica le olimpiadi di ."}
{"id": "4703148", "revid": "300067", "url": "https://it.wikipedia.org/wiki?curid=4703148", "title": "Viktor Petrakov", "text": "Carriera.\nPadre della cestista Anna Petrakova, ha militato a lungo nel CSKA, con cui ha vinto 11 volte il campionato sovietico. Con l' ha vinto l'argento agli Europei 1977.\nCon l' ha disputato i Campionati europei dei 1977."}
{"id": "4703149", "revid": "767487", "url": "https://it.wikipedia.org/wiki?curid=4703149", "title": "Gary Garner", "text": ""}
{"id": "4703150", "revid": "287204", "url": "https://it.wikipedia.org/wiki?curid=4703150", "title": "Campionati mondiali di ginnastica artistica 2013 - Concorso individuale femminile", "text": ""}
{"id": "4703158", "revid": "287204", "url": "https://it.wikipedia.org/wiki?curid=4703158", "title": "Rosanna Repole", "text": "Biografia.\nRosanna Repole, due sere dopo il terremoto che colp\u00ec l'Irpinia nel 1980 divent\u00f2 sindaco di Sant'Angelo dei Lombardi, piccolo paese della provincia di Avellino devastato dal sisma, nel quale aveva perso la vita anche l'allora primo cittadino Guglielmo Castellano, a soli 32 anni. La nomina di Repole avvenne sotto una tenda.\nFurono 482 i morti a Sant'Angelo dei Lombardi, per un paese che nel 1980 contava poco pi\u00f9 di 5.000 abitanti. Sotto le macerie, oltre al sindaco, morirono il parroco, il capitano dei carabinieri, assessori e consiglieri comunali. A rappresentare le istituzioni locali \u201crimase un piccolo gruppo di persone, e da quel momento abbiamo cercato di dare il massimo\" racconta Repole.\nRepole, dopo la sua esperienza da sindaco di Sant'Angelo dei Lombardi, ha ricoperto la carica di presidente della Provincia di Avellino e oggi \u00e8 uno dei dirigenti del PD irpino. Dal 2013 \u00e8 stata rieletta nuovamente sindaco."}
{"id": "4703159", "revid": "125358913", "url": "https://it.wikipedia.org/wiki?curid=4703159", "title": "Cento vedute famose di Edo", "text": "Le costituiscono, con le \"Cinquantatr\u00e9 stazioni del T\u014dkaid\u014d\", le \"Sessantanove stazioni del Kiso Kaid\u014d\" e le \"Trentasei vedute del Monte Fuji\", una delle principali stampe che rappresentano l'opera molto abbondante del pittore Hiroshige Utagawa. Malgrado il titolo dell'opera, realizzata tra il 1856 ed il 1858, ci sono in realt\u00e0 119 stampe che utilizzano tutte la tecnica della xilografia (incisione su legno). La serie appartiene allo stile \"ukiyo-e\", movimento artistico che si basa su soggetti popolari e destinato alla classe media urbana giapponese, che si svilupp\u00f2 durante il periodo Edo (1603-1868). Pi\u00f9 precisamente, essa appartiene al genere che celebra i paesaggi giapponesi, un tema classico nella storia della pittura giapponese. Alcune delle incisioni sono state realizzate dall'alunno e figlio adottivo dell'autore, Utagawa Hiroshige II, che per una volta utilizza questo pseudonimo per \"firmare\" certe sue opere.\nHiroshige \u00e8 un grande paesaggista, uno dei migliori del suo tempo, che raffigura con immagini liriche ed emozionali i siti pi\u00f9 belli e rinomati del Giappone e particolarmente della sua capitale Edo, poi ribattezzata T\u014dky\u014d. In questa serie sono rappresentati i luoghi pi\u00f9 emblematici della citt\u00e0, allora da poco ricostruita dopo un devastante sisma avvenuto nel 1855. Hiroshige non mostra tuttavia gli effetti della distruzione, ma una citt\u00e0 idealizzata, cercando di trasmettere allo spettatore la bellezza e la vita di Edo, con una tonalit\u00e0 tendenzialmente nostalgica. Nello stesso tempo, la serie offre al pubblico una forma di rivista d'attualit\u00e0, simile ad un giornale che fornisce una panoramica dello sviluppo delle ricostruzioni della citt\u00e0. Le stampe presentano anche scene sociali, riti e costumi della societ\u00e0 locale, che combinano con una grande diversit\u00e0 il paesaggio, insieme ad una descrizione dettagliata delle persone e degli ambienti.\nLe \"Cento vedute famose di Edo\" illustrano l'ultima fase dell'arte di Hiroshige, dove la sensibilit\u00e0 ed il lirismo quasi poetico dei suoi paesaggi lasciano il posto ad una composizione pi\u00f9 astratta ed audace. Adottando il formato verticale, raramente utilizzato per le serie paesaggistiche, egli innova il primo piano, amplia notevolmente lo sfondo e cos\u00ec pure aumenta la vivacit\u00e0 dei colori. Alcuni capolavori della serie sono stati assai studiati in Occidente da impressionisti e postimpressionisti, specialmente da Vincent van Gogh, che ne ha disegnato due copie.\nI \"meisho\" e Edo nella cultura giapponese.\nEdo.\nDurante il periodo Edo, il Giappone fu governato dallo shogunato Tokugawa, che chiuse completamente il Paese ai contatti esterni con la politica del cosiddetto \"sakoku\". Tale periodo fu un'era di pace e di prosperit\u00e0 dopo le guerre civili avvenute tra il 1573 ed il 1603 (periodo Azuchi-Momoyama). Il Paese fu unificato Oda Nobunaga, Toyotomi Hideyoshi e Ieyasu Tokugawa, che eliminarono i \"daimy\u014d\" (signori-guerrieri feudali) e crearono uno Stato centralizzato. La capitale fu fissata ad , l'antico nome della citt\u00e0 di Tokyo che si svilupp\u00f2 rapidamente, dopo la sua ricostruzione in seguito grande incendio di Meireki del 1657 che la distrusse quasi interamente. Nel 1725, essa divenne la citt\u00e0 pi\u00f9 popolosa al mondo con oltre un milione di abitanti. All'epoca della pubblicazione della serie di Hiroshige, la sua popolazione contava quasi due milioni di abitanti per una superficie di 80\u00a0km\u00b2. La citt\u00e0 era composta da zone urbane talvolta molto dense separate da delle risaie, dei giardini o dei boschetti, offendo vari panorami cittadini o rurali.\nEdo permise l'emergenza di una classe media prospera, malgrado il sistema di vassallaggio. Il commercio e l'artigianato prosperavano, rendendo la classe borghese (i \"ch\u014dnin\") sempre pi\u00f9 potente ed influente, e favorendo la promozione delle arti, in particolare l'incisione, la ceramica, la lacca ed i prodotti tessili. Cos\u00ec, lo sviluppo dell'incisione su legno divenne un'importante industria nelle zone urbane specializzate nelle stampe e nei testi illustrati. Le stampe erano inizialmente impresse in \"sumi-e\" in inchiostro nero su carte poi colorate a mano, per\u00f2 a met\u00e0 del XVIII secolo il colore fece la sua apparizione (\"nishiki-e\" \u00bb).\nI \"meisho ki\", guide dei viaggi dei \u00abluoghi celebri\u00bb.\nLe \"Cento vedute\" sono l'estensione dell'interesse per i \"meisho\", i luoghi ed i paesaggi celebri, temi tradizionali della poesia e della pittura giapponesi dal periodo Heian (specialmente nel \"waka\" e nello \"yamato-e\").\nAll'inizio del periodo Edo, era fortemente presente la moda del \"meisho ki\", le \u00abguide dei luoghi celebri\u00bb, di cui una delle prime rappresentazioni fu il \"Ky\u014d warabe\" di Nakagawa Kiun, pubblicato nel 1658. Fiorirono parecchie guide di Edo: nel 1662 fu pubblicata una guida composta da sette volumi di Asai Ry\u014di, l\"Edo meisho ki\", che fece un inventario estremamente dettagliato della capitale e dei dintorni; l'insieme \u00e8 da disegni in bianco e nero. Nel 1677 fu ugualmente pubblicato l\"Edo suzume\" (\u00abi passeri di Tokyo\u00bb, cio\u00e8 \u00able genti di Tokyo\u00bb) in dodici volumi; le illustrazione furono realizzate da amici dell'autore, Hishikawa Moronobu, originario di Tokyo.\n\"Meisho zue\" e immagini di Edo.\nI \"meisho zue\" (\u00ablibri illustrati di luoghi celebri\u00bb) si diffusero alla fine del periodo Edo e comunicavano in modo pi\u00f9 \"visuale\" dei \"meisho ki\" : a differenza di questi ultimi, essi erano principalmente composti dalle immagini dei luoghi famosi. I \"meisho zue\" segnarono la transizione tra i \"meisho ki\", le guide dei viaggi dove predominava il testo, e le serie di stampe che i pittori paesaggisti come Hokusai e Hiroshige pubblicarono pi\u00f9 tardi. Hiroshige produsse d'altronde una serie direttamente ispirata dalle guide illustrate, le .\nIspirandosi alle guide illustrate che apparivano nel XIX secolo nella regione di Kyoto, Sait\u014d Yukio inizi\u00f2 l'edizione di un'opera simile per Edo, l\"Edo meisho zue\", alla fine terminato dal figlio Sait\u014d Yukitaka e pubblicato dal figlio minore Sait\u014d Gesshin in sette volumi tra il 1834 ed il 1837. Le numerose illustrazioni furono realizzate dal pittore Hasegawa Settan su richiesta di Yukitaka. L\"Edo meisho zue\" cominci\u00f2 con la storia della provincia di Edo, descrivendo accuratamente i luoghi celebri della citt\u00e0 e dei dintorni: la loro storia, l'origine del nome, le leggende e le poesie connesse, la loro storiografia; ma fornendo anche informazioni sui costumi, sulle cerimonie, sui tempi e sulla vita quotidiana dell'epoca. Sait\u014d Gesshin realizz\u00f2 anche il \"T\u014dto saijaki\" (\u00abSulle cerimonie annuali della capitale dell'Est\u00bb) nel 1838, in cui sono mostrati i numerosi luoghi famosi di Edo per i pellegrinaggi sacri del Giappone. Al termine, i \"meisho zue\" diedoro un posto molto pi\u00f9 importante alle illustrazioni dei luoghi famosi che i \"meisho ki\", in uno stile realistico vicino all\"ukiyo-e\". Quando i talenti paesaggisti di Hokusai e Hiroshige arrivarono a piena maturit\u00e0, intorno al 1830, l'immagine s'impose finalmente con le serie di \"meisho-e\" (tra cui le \"Trentasei vedute del Monte Fuji\" di Hokusai, primo grande successo del genere).\nPi\u00f9 in generale, numerosi altri libri illustrati sui luoghi famosi di Edo videro la luce nei secoli XVIII e XIX, spesso con la partecipazione di artisti \"ukiyo-e\" della scuola Utagawa o di poeti \"ky\u014dka\" (la poesia \"ky\u014dka\" imitava in modo divertente la poesia tradizionale \"waka\" del periodo Edo). Edo era in effetti il centro artistico dell\"ukiyo-e\", dove la produzione era sostenuta sia dall'afflusso di turisti che dalla richiesta degli abitanti della citt\u00e0, i borghesi e mercanti \"ch\u014dnin\".\nEvoluzione di Hiroshige nell'opera.\nPrima di realizzare questa raccolta, Hiroshige godeva gi\u00e0 di una grande fama, per merito delle sue stampe di paesaggi (come le \"Cinquantatr\u00e9 stazioni del T\u014dkaid\u014d\" o le \"Sessantanove stazioni del Kiso Kaid\u014d\") e, all'et\u00e0 di sessant'anni, egli si accinse a compiere il suo ultimo grande progetto (mor\u00ec prima di averlo concluso). All'epoca, l'artista sembra modificare il suo lavoro tanto tecnicamente quanto artisticamente. Al dolce lirismo del decennio 1830 succedono alla fine degli anni 1840 delle composizioni ricche di violenti contrasti, pi\u00f9 drammatiche e meno incentrate sull'umano; nelle \"Cento vedute\", egli generalizza le sue impressioni, muovendosi verso l'astrazione, ma non nella maniera analitica di Hokusai, bens\u00ec traducendo il carattere emozionale di una scena. Smith vede in questi cambiamenti la maturit\u00e0 dell'et\u00e0; Hiroshige prese d'altronde i voti monastici nel 1856, un fatto comune in Giappone quando si giungeva alla vecchiaia, ma che forse spiega la nuova distanza tra il pittore e i suoi soggetti nelle \"Cento vedute\", cio\u00e8 la natura e la vita spontanea del popolino. Un'altra ipotesi \u00e8 il bisogno di reinventare la sua arte del paesaggio lirico, che perde in originalit\u00e0 negli anni 1840. Tali evoluzioni di stile, di sensibilit\u00e0 e di temi, tangibili in quest'opera, si possono gi\u00e0 percepire nei \"Ricordi di Edo\". Riguardo allo stile e alla composizione, le \"Vedute famose di oltre sessanta province\" (\"Rokuj\u016byosh\u016b meisho zue\"), pubblicate tra il 1853 e 1856, prefigurano ugualmente alcune delle \"Cento vedute di Edo\", poich\u00e9 Hiroshige vi tenta per la prima volta il ricorso al formato verticale per una serie di paesaggi; l'evidente distanza dall'elemento umano nelle \"Cento vedute di Edo\" vi \u00e8 gi\u00e0 presente.\nAnche la scelta delle veduta \u00e8 originale: tradizionalmente in Giappone e nell'opera di Hiroshige, i luoghi celebri (\"meisho\") sono scelti per la loro bellezza reale o per la forza d'evocazione poetica, ma il pittore fa qui apparire numerosi posti poco conosciuti, che egli giudica semplicemente degni di essere visitati. Secondo Smith, nella raccolta si trova una serie di luoghi classici spesso rappresentati da Hiroshige, una serie di luoghi occasionali e una serie di luoghi inediti nelle sue opere, a eccezione dei \"Ricordi di Edo\", dove, in effetti, Hiroshige fa gi\u00e0 figurare luoghi siti poco celebri per l'interesse topografico o storico, nel solco di guide come l\"'Edo meisho zue\".\nRinnovatrici nell'opera di Hiroshige, le Cento vedute di Edo si situano dunque nell'ultimo periodo di creativit\u00e0 del pittore, in cui il lirismo e la sensibilit\u00e0 per i personaggi, cos\u00ec rimarcati nelle \"Cinquantatr\u00e9 stazioni del T\u014dkaid\u014d\", cedono talvolta il passo a una maggiore astrazione a una composizione pi\u00f9 audace.\nAspetti editoriali e tecnici.\nElaborazione ed edizione.\nLa serie delle \"Cento vedute\" fu realizzata da Hiroshige tra il 1856 e 1858. Essa differisce dalle precedenti per vari aspetti, in particolare per il ricorso a incisioni squadrate in verticale, e non pi\u00f9 esclusivamente in orizzontale. Essa comprende un totale di 119 stampe di paesaggi e monumenti di Edo. Il progetto \u00e8 uno dei pi\u00f9 ambiziosi e iconici della produzione dell'artista. Per mezzo di esso, il celebre esponente della scuola \"ukiyo-e\" si propone di riflettere sui cambiamenti verificatisi nella capitale giapponese nel corso degli ultimi anni, quando il progresso e la modernit\u00e0 si diffusero rapidamente, soppiantando costumi e traduzioni pi\u00f9 antiche del Giappone. Nel 1853, il blocco navale del commodoro americano Matthew Perry costrinse l'imperatore ad aprire il Giappone all'Occidente. Due anni pi\u00f9 tardi, nel 1855, Edo sub\u00ec un sisma di forte intensit\u00e0 (magnitudo 7,1), che provoc\u00f2 enormi distruzioni, caus\u00f2 la morte di 10000 persone e la devastazione di 16000 edifici. Tali sono i mutamenti nell'aspetto della citt\u00e0 che Hiroshige vuole rappresentare nella sua serie. Tuttavia, l'artista mor\u00ec prima di assistere al declino di Edo, dovuto alla fine dello shogunato Tokugawa, e la sua opera appare pertanto come una delle \u00abultime grandi testimonianze di Edo al suo apogeo\u00bb.\nAl momento di intraprendere l'opera, Hiroshige era al vertice della sua carriera. Nel 1856, ricevette un'ordinazione da Sakanaya Eikichi, un editore che voleva riflettere i cambiamenti di Edo dopo il terremoto. Hiroshige realizz\u00f2 questa idea in oltre un centinaio dei punti di vista pi\u00f9 celebri e pittoreschi della citt\u00e0. La serie fu accolta da grande successo, sicch\u00e9 ogni incisione conobbe una tiratura dai 10000 ai 15000 esemplari. L'opera venne improvvisamente interrotta dalla morte dell'autore nel corso di un'epidemia di colera nel 1858. Nondimeno, alcune stampe rimaste inconcluse furono portate a termine dall'allievo del maestro, Utagawa Hiroshige II.\nLa serie \u00e8 realizzata nel formato \"\u014dban\", piuttosto grande, tra i 36,5\u00a0cm e i 26,8\u00a0cm, e utilizza la tecnica \"nishiki-e\", un tipo di cromoxilografia, introdotto nel 1765, che permetta di colorare l'incisione. Secondo le regole del governo, Hiroshige dovette rendere la sua opera accettabile alla censura. Infatti, in base a un editto del 1790, tutte le pubblicazioni dovevano conformarsi alla politica di limitazione del lusso ed essere prive di materiale politicamente sensibile. Alla prima edizione, nel 1856, egli present\u00f2 37 stampe; nel 1857, altre 71, e nel 1858, anno della sua morte, ancora 7. In apparenza, l'idea dell'autore e dell'editore era di terminare la serie nel luglio 1858: due impressioni di questo mese recano il titolo \"Supplementi per proseguire le Cento vedute di Edo\" (\"Edo hyakkei yoky\u014d\"). Ma il mese successivo altre tre incisioni furono presentate sotto il titolo consueto. Dunque la raccolta \u00e8 composta da 115 impressioni su legno realizzate entro l'ottobre 1858 e da tre nuove stampe - approvate dai censori - successive alla morte di Hiroshige, verosimilmente completate da Hirsoshige II su domanda dell'editore. La realizzazione dell'indice fu invece affidata a Baisotei Gengyo (1817-1880), rinomato disegnatore. Infine, nel 1859 Hiroshige II complet\u00f2 un ultimo foglio per celebrare la sua promozione al grado di maestro, con il sigillo della censura nell'aprile 1859.\nIn linea generale, ogni stampa contiene tre cartigli: nell'angolo superiore destro, il titolo della serie (\"Meisho Edo hyakkei\") \u00e8 dipinto in rosso nello stesso formato di una poesia \"tanzaku\"; a fianco vi \u00e8 il titolo di ciascuna stampa nel formato di una poesia \"shikishi\", nell'angolo inferiore sinistro, ancora in rosso ma talvolta in giallo, \u00e8 iscritto il nome dell'autore, Hiroshige. All'esterno del riquadro dell'immagine, in basso a sinistra, appare frequentemente il sigillo dell'editore, Sakanaya Eikichi, talora accompagnato dal suo indirizzo (Shitaya Shinkuromonch\u014d), abbreviato in \u00abShitaya Uoei\u00bb (che corrisponde a \"Uoya Eikichi\", un altro nome sotto il quale l'editore era conosciuto). Sempre all'esterno del riquadro, nell'angolo superiore destro, \u00e8 abitualmente impresso il sigillo della censura, \"aratame\" (\"esaminato\"), in genere con la data rappresentata con il simbolo dell'anno: il 1856 era l'anno del dragone (\"tatsu\"), il 1857 l'anno del serpente (\"hebi\") e il 1858 l'anno del cavallo (\"uma\"). Hiroshige si riserva nondimeno una certa flessibilit\u00e0 nel posizionare i cartigli, a seconda degli assi dominanti della composizione.\nStile ed espressione.\nLe stampe sono raggruppate secondo le stagioni dell'anno, come segnala lo stesso indice: 42 stampe per la primavera, 30 per l'estate, 26 per l'autunno e 20 per l'inverno. L'ordine delle immagini venne fissato da Baisotei Gengyo, l'autore dell'indice, cominciando dai 118 disegni di Hiroshige. In seguito, la centodiciannovesima incisione di Hiroshige II fu aggiunga ma non rientra nell'ordine delle stagioni. La serie, colorata con intensit\u00e0 e sensibilit\u00e0 mostra il legame speciale che univa Hiroshige con il paesaggio della sua citt\u00e0 natale. Nelle diverse stampe, l'autore \u00e8 ricorso a numerose tecniche apprese nel corso di tutta la sua vita: \"karazuri\", tecnica d'impressione \"a vuoto\", dove si imprime a rilievo un foglio di carta sfregando con un tampone \"baren\" su di una tavola incisa ma non inchiostrata; \"atenashi-bokashi\", una variante del \"bokashi\" che consiste nel mescolare un liquido con l'inchiostro per poi spalmarlo sull'intera superficie, ideale per rappresentare l'acque e le nuvole; \"kimekomi\", tecnica in cui si pressa una tavoletta sulla carta per determinare le linee e i contorni; \"kirakake\", incisione brillante, realizzata con due tavolette, una spalmata di colore e l'altra di colla di osso, posta sulla carta che \u00e8 successivamente spolverizzata di mica. La vivacit\u00e0 dei colori testimonia la qualit\u00e0 della serie.\nIn queste immagini, Hiroshige descrive con precisione i passaggi, ma attraverso la lente dell'emozione, interpretando soggettivamente la realt\u00e0. Nonostante un desiderio di precisione topografica, l'artista non esita ad alterare i dettagli secondari della realt\u00e0 per ragioni artistiche; fedele alla sua ricerca dell'emozione, egli modifica un poco l'approccio tradizionale giapponese verso la natura, adottando il punto di vista emotivo di chi contempla il paesaggio. Ogni stampa comprende generalmente delle piccole figure umane immerse nella grandiosit\u00e0 del loro ambiente, cos\u00ec come animali o semplici oggetti aneddotici, talvolta rivestiti di un certo tono satirico e umoristico, come le due braccia e gambe villose in primo piano nella stampa 72. La pittura mescola pertanto il paesaggio, la natura morta e scene di vita quotidiana al fine di disporre meglio lo spettatore a comprendere la scena.\nL'autore rappresenta i paesaggi all'interno di inquadrature insolite che favoriscono un certo senso prospettico, bench\u00e9 ci\u00f2 si discosti dalla prospettiva lineare occidentale che Hiroshige nondimeno conosce e utilizza occasionalmente, in particolare nella resa del teatro \"kabuki\". Nella serie, Hiroshige adopera principalmente due tipi di composizione: paesaggi rappresentati da un punto di vista naturale, e vedute decorative, dove egli occupa il primo piano con un oggetto qualsiasi, relegando il paesaggio in secondo piano. Un terzo circa delle stampe sono concepite secondo questa procedura, mentre gli altri paesaggi conservano la prospettiva tradizionale giapponese, detta \"a volo d'uccello\", vista cio\u00e8 da un punto alto e lontano.. Furono queste vedute decorative molto espressive che suscitarono l'ammirazione dei pittori impressionisti. Il primo piano sottodimensionato permette di inquadrare la scena e di guidare l'occhio verso il paesaggio sullo sfondo, ma anche di creare un'opposizione tra i due piani che conferisce un'espressione pi\u00f9 dinamica, contrastata e tesa nell'insieme, rinforzata dal formato verticale e dai forti contrasti cromatici. Si crea in questo modo una &lt;q&gt;illusione spaziale&lt;/q&gt;, una profondit\u00e0 che aiuta a leggere il paesaggio. Secondo Henry Smith, Hiroshige cerca di compensare la mancanza di lirismo di alcuni soggetti con questa innovazione, sorprendente in materia di composizione.\nFortuna dell'opera.\nIn Giappone, le \"Cento di vedute famose di Edo\" ottennero un importante successo, come testimoniano le innumerevoli reimpressioni effettuate dall'editore, spesso di assai minore qualit\u00e0 rispetto ai primi tiraggi. Quattro artisti copiarono o imitarono la serie, ma senza grandi risultati: Hiroshige II, Utagawa Hirokage, Sh\u014dsai Ikkei et Kobayashi Kiyochika. Fanno parte della raccolta alcuni dei capolavori pi\u00f9 celebri dell'artista, come \"Il giardino dei prugni di Kameido\" (stampa 30) e \"Acquazzone sul ponte Shin-\u014chashi ad Atake\" (stampa 58). Dopo i paesaggi monumentali e analitici di Hokusai e le vedute liriche di Hisohige all'inizio della sua carriera, le \"Cento vedute\" illustrano l'ultimo stadio della stampa paesaggistica in Giappone, caratterizzato da un approccio simbolico, intimo ed emotivo.\nLe stampe di Hiroshige furono inoltre ben accolte in Occidente, dove nacque la moda del giapponismo. Le Cento vedute furono tra le prime opere orientali a raggiungere il pubblico occidentale e influenzarono il lavoro di diversi artisti impressionisti e post-impressionisti.. Questo influsso appare evidente nelle vedute di Londra realizzate da James Abbott McNeill Whistler durante gli anni 1870, quali il \"Ponte di Battersea\", ispirato ai \"Fuochi d'artificio sul ponte Ry\u014dgoku\" (stampa 98). Le scene di Parigi di Henri Rivi\u00e8re o Pierre Bonnard riprendono idee o costruzioni geometriche dalle \"Cento veduto di Edo\". Furono essenzialmente le composizioni audaci che oppongono primo piano e fondo a ispirare gli artisti francesi, in primo luogo le \"Les Trente-six Vues de la Tour Eiffel\" di Henri Rivi\u00e8re, ma anche Georges Seurat, Toulouse-Lautrec o \u00c9douard Vuillard. Claude Monet s'interess\u00f2 all'opera di Hiroshige, traendo ispirazione dalla stampa 65, \"All'interno del santuario Kameido Tenjin\", per il suo Stagno delle ninfee, armonia verde del 1899; alla stessa stampa, per il trattamento dei giardini e degli specchi d'acqua, si ispir\u00f2 anche Paul C\u00e9zanne nel realizzare \"Il ponte di Maincy\". Camille Pissarro ebbe a dire di Hiroshige:\nVincent van Gogh era molto colpito da queste stampe e ne realizz\u00f2 delle copie mentre soggiornava a Parigi nel 1887: \"Giapponeseria: Ponte sotto la pioggia \"che \u00e8 tratto dal \"Acquazzone sul ponte Shin-\u014chashi ad Atake\" (stampa 58), e \"Giapponeseria: pruno in fiore\", una copia del \"Giardino dei pruni di Kameido\" (stampa 30); tuttavia, egli fatic\u00f2 a riprodurre la sensibilit\u00e0 e le tematiche espresse dall'artista giapponese. Nel 1887, Van Gogh cerc\u00f2 di ridefinire la sua arte e queste copie mostrano il suo interesse per l'uso decorativo e non pi\u00f9 solo descrittivo dei colori e delle linee, come un cielo rosso in un paesaggio. Van Gogh, nel 1888 ad Arles, scrisse, circa i colori della Provenza, che \"si vede con un occhio pi\u00f9 giapponese, si sente diversamente il colore\".\nL'impressionista americano Theodore Robinson elogi\u00f2 i \"Fuochi d'artificio sul ponte Ry\u014dgoku\" (stampa 98). Anche la Fabbrica imperiale di Porcellana di San Pietroburgo riprese l'aquila che plana dall'alto della stampa 107, \"Fukagawa Susaki e J\u016bmantsubo\", sopra una porcellana del 1913, a testimonianza della circolazione dei motivi giapponesi in tutto l'Occidente."}
{"id": "4703161", "revid": "767487", "url": "https://it.wikipedia.org/wiki?curid=4703161", "title": "What Women Want (film 1920)", "text": "What Women Want \u00e8 un film muto del 1920 diretto da George Archainbaud.\nTrama.\nIn Francia, durante la prima guerra mondiale, Francine D'Espard incontra e si innamora di William Holliday, un ufficiale dell'esercito degli Stati Uniti. I due giovani si fidanzano ma poi lui deve rientrare in patria con la promessa di rivedersi presto. A casa, William trova una situazione disastrosa, con suo padre alla merc\u00e9 del suo rivale in affari, Ezekiel Bates.\nQuando Francine arriva sul suolo americano, viene informata che William sta per sposarsi con Susan, la figlia di Ezekiel Bates. Furiosa, la giovane donna decide di vendicarsi. Servendosi delle conoscenze che ha nei servizi segreti, Francine coinvolge l'ex fidanzato in una serie di avventure. Ma, proprio quando la sua vendetta sta per attuarsi, la donna scopre che lui le \u00e8 sempre rimasto fedele e che tutta la manovra per dividerli \u00e8 stata architettata da Bates. Francine, dopo aver trovato le prove che inchiodano Bates come evasore fiscale, lo fa arrestare e pu\u00f2, finalmente, riunirsi al suo amato (e fedele) William.\nProduzione.\nIl film fu prodotto dalla American Cinema Corporation.\nDistribuzione.\nIl copyright del film, richiesto dalla Pioneer Film Corp., fu registrato il 13 settembre 1920 con il numero LU15535. Distribuito dalla Pioneer Film Corporation, il film usc\u00ec nelle sale cinematografiche statunitensi il 1\u00ba settembre 1920."}
{"id": "4703162", "revid": "287204", "url": "https://it.wikipedia.org/wiki?curid=4703162", "title": "Guido Lazzarini", "text": "Biografia.\nFrequenta la Scuola di recitazione dell'Accademia dei filodrammatici di Milano, sotto la direzione di Ettore Berti ed Emilia Varini, dove si diploma nel 1934.\nNella stagione 1935-36 \u00e8 con la Compagnia Besozzi-Menichelli-Migliari, nella stagione 1937-38 con la Compagnia Falconi-Besozzi, nella stagione 1938-39 con la Compagnia Besozzi-Ferrati, con la Compagnia Tofano-Rissone-De Sica nella stagione 1940-41 e nella stagione 1941-42. Nella stagione 1942-43 ancora con Tofano nella Compagnia del Teatro Quirino di Roma.\nNel 1945 \u00e8 in tourn\u00e9e con la compagnia Calindri-Adani-Carraro-Gassman, nel corso della quale restano bloccati nell'Italia settentrionale per le vicende belliche. Terminata la guerra emigra in Brasile dove, per dieci anni, prende parte sia a spettacoli di prosa che a pellicole cinematografiche. Nel 1956 rientra in Italia e viene scritturato nella nuova Compagnia Calindri-Volonghi-Corti-Lionello per tutta la stagione 1956-57. Nel 1958 partecipa alla commedia musicale \"Il diplomatico\", di Scarnicci e Tarabusi, con Carlo Dapporto. Nella stagione 1960-61 \u00e8 con la Compagnia Brignone-Santuccio.\nEsordisce sullo schermo nel film di Camillo Mastrocinque \"Bionda sottochiave\" del 1939. Attore di primo o secondo piano nel 1942 \u00e8 tra i protagonisti del film di Piero Ballerini \"La fanciulla dell'altra riva\" con Mar\u00eda Mercader. Negli anni cinquanta per qualche anno recita per il cinema brasiliano. Dagli anni sessanta continua la sua carriera in sceneggiati per la televisione italiana fino alla fine degli anni settanta. L'ultimo film in cui appare \u00e8 Ecco noi per esempio... di Sergio Corbucci del 1977.\nNel 1979 interpreta il Colonnello Rowan nello sceneggiato televisivo Morte a passo di valzer con Gianni Garko."}
{"id": "4703167", "revid": "767487", "url": "https://it.wikipedia.org/wiki?curid=4703167", "title": "Medio Atlante", "text": "Il Medio Atlante (in berbero: \u2d30\u2d5f\u2d4d\u2d30\u2d59 \u2d30\u2d4f\u2d30\u2d4e\u2d4e\u2d30\u2d59, \"Atlas Anammas\"; ) \u00e8 parte della catena montuosa dell'Atlante ed \u00e8 localizzato in Marocco in una regione montagnosa con pi\u00f9 di 100,000\u00a0km\u00b2 o 15% del territorio situato oltre i 2\u00a0000 metri. Il Medio Atlante \u00e8 la pi\u00f9 settentrionale delle tre catene di montagne dell'Atlante che definiscono un grande altipiano che si estende, verso est, in Algeria. A sud del Medio Atlante e separato dai fiumi Muluia e Oum Er-Rbia, si trova l'Alto Atlante che si estende per 700\u00a0km. con una successione di picchi tra i quali dieci superano i 4.000 metri. A nord del Medio Atlante, separata dal fiume Sebou, la catena del Rif costituisce un'estensione della cordigliera Betica, che comprende la Sierra Nevada nel sud della Spagna. La bertuccia \u00e8 originaria del Medio Atlante e si trova solo in una ristretta gamma di localit\u00e0 del Marocco e dell'Algeria.\nLa neve persiste nel Medio Atlante in inverno e pu\u00f2 comparire a partire da 600 metri sul livello del mare. La sua attraente costa rocciosa non \u00e8 molto ospitale. Il bacino del Sebou non \u00e8 solo la via di comunicazione principale tra Marocco Atlantico e Mediterraneo, ma \u00e8 una zona, bagnata dalle acque provenienti dalla catena del Medio Atlante, che costituisce la principale regione agricola del Paese.\nGeografia.\nLe province del Medio Atlante coprono un'area di 23,000\u00a0km\u00b2 e comprendono il 18% della superficie montagnosa totale del Marocco. Le province di Kh\u00e8nifra, Ifrane, Boulmane, Sefrou, Khemisset, El Hajeb, come anche parte delle province di Taza e di B\u00e9ni Mellal, si trovano nella regione del Medio Atlante. B\u00e9ni Mellal, sita sul fiume Oum Er-Rbia, \u00e8 indicata come \"la porta del Medio Atlante.\"\nIl Medio Atlante \u00e8 un massiccio montuoso di 350\u00a0km di lunghezza sito nel nord-est del Marocco ed ha un fascino unico. La sua biodiversit\u00e0, sia di fauna che di flora, fa del Medio Atlante una significativa meta turistica. La regione \u00e8 nota per la presenza della bertuccia (Macaca sylvanus), primate in via di estinzione. Questa scimmia, nella preistoria, ebbe una distribuzione molto pi\u00f9 ampia in tutto il nord del Marocco. Anche il cinghiale e la puzzola si trovano all'interno della catena del Medio Atlante\nLa sua struttura geomorfica \u00e8:\nLungo i pendii delle montagne si trovano vaste foreste di cedri solcate da profonde valli. Confinante con il ricco Plaine du Sa\u00efs e le citt\u00e0 di F\u00e8s, Mekn\u00e8s e B\u00e9ni Mellal, il corso montuoso del Medio Atlante \u00e8 la roccaforte delle trib\u00f9 berbere che parlano la lingua tamazight e vivono in una zona a densit\u00e0 di popolazione molto bassa.\nIl Medio Atlante \u00e8 attraversato da una delle principali strade di accesso al sud marocchino, che collega Fes con Tafilalet. Situato a nord-est della catena dell'Atlante, il Medio Atlante si conclude ad Oriente con il Parco Nazionale Tazekka, un paesaggio pieno di stretti canyon e grotte. Nel sud di Sefrou, le foreste di cedri, di lecci e di quercus suber si alternano a pozze d'acqua, contenute in conetti vulcanici, piene di pesci lacustri. Il gioiello del Medio Atlante \u00e8 il Parco Nazionale di Ifrane situato fra Khenifra e Ifrane.\nLe cime pi\u00f9 elevate del Medio Atlante sono: Jbel Bou Naceur (3340\u00a0m), Jbel Mou\u00e2sker (3277\u00a0m) a nord e Jbel Bou Iblane (3172\u00a0m) vicino a Immouzer Marmoucha.\nClima.\nA causa della sua elevazione il Medio Atlante \u00e8 coperto da neve durante i mesi invernali ed ha un clima fresco durante l'estate. La citt\u00e0 di Ifrane gode di neve sufficiente, durante i mesi invernali, da conferirle un aspetto abbastanza raro in Africa: si tratta di una stazione sciistica.\nMaggiori bacini idrografici.\nIl Medio Atlante d\u00e0 contributi abbondanti e flussi relativamente regolari a questi fiumi. Sono stati sviluppati laghi artificiali per il controllo delle inondazioni, per migliorare il turismo, e per creare riserve idriche a sostegno dello sviluppo dell'arboricoltura importante per il settore agricolo della regione."}
{"id": "4703168", "revid": "767487", "url": "https://it.wikipedia.org/wiki?curid=4703168", "title": "Huan Khen Khoo", "text": "Carriera.\nGiocatore.\nHa partecipato alle Olimpiadi del 1972, nelle quali non \u00e8 mai sceso in campo.\nAllenatore.\nHa allenato la Nazionale di Hong Kong per due anni; ha inoltre allenato il Sun Hei, formazione della prima divisione di Hong Kong. In seguito nel 2013 \u00e8 stato commissario tecnico della Selezione delle Isole Marianne Settentrionali."}
{"id": "4703174", "revid": "247222", "url": "https://it.wikipedia.org/wiki?curid=4703174", "title": "New! Improved!", "text": "New! Improved! \u00e8 il terzo album del gruppo statunitense dei Blue Cheer che fu pubblicato dalla Philips Records nel marzo del 1969 e prodotto da Milan Melvin.\nNel 1994 fu ripubblicato l'album a cura dell'etichetta Repertoire Records con l'aggiunta di due brani bonus, nel 1999 fu anche ristampato dalla Akarma Records."}
{"id": "4703182", "revid": "767487", "url": "https://it.wikipedia.org/wiki?curid=4703182", "title": "Godzilla (film 2014)", "text": "Godzilla \u00e8 un film del 2014 diretto da Gareth Edwards. \u00c8 un reboot della serie cinematografica con protagonista Godzilla.\nLa pellicola racconta una storia originale su Godzilla, celebre kaij\u016b del cinema giapponese, oramai divenuto un personaggio della cultura mondiale. L'uscita della pellicola coincide con il sessantesimo anniversario della nascita di Godzilla.\nIl film \u00e8 il primo capitolo della serie \"MonsterVerse\", universo cinematografico e franchise crossover con la serie di King Kong composto anche da \"\" (2017), \"Godzilla II - King of the Monsters\" (2019) e \"Godzilla vs. Kong\" (2021).\nTrama.\nNel 1954 nell'Oceano Pacifico, all'epoca teatro di numerosi test nucleari da parte degli Stati Uniti d'America, viene avvistata e confermata quella che da millenni si riteneva una leggenda: una gigantesca creatura anfibia risalente alla Preistoria, di dimensioni mastodontiche, chiamata \"Gojira\" o \"Godzilla\"; ben presto tutti gli sforzi del mondo per distruggere la creatura (camuffati da test atomici) falliscono, e le varie nazioni, consce dell'impossibilit\u00e0 di distruggere il mostro, danno vita alla M.O.N.A.R.C.H., un'associazione con il compito di monitorare Godzilla e tenere il mondo all'oscuro della sua esistenza, mentre quest'ultimo vaga nelle profondit\u00e0 del Pacifico.\nNel 1999 un crollo minerario nelle Filippine rivela l'esistenza di un antico fossile unito a due crisalidi ancora vive di due mostri preistorici. Sul posto arrivano due esperti della M.O.N.A.R.C.H., il dottor Ishiro Serizawa e la sua assistente occidentale, la Dottoressa Vivienne Graham. Gli scienziati scoprono che una delle due crisalidi si \u00e8 aperta e la creatura al suo interno \u00e8 fuggita; l'essere in questione \u00e8 un M.U.T.O. (acronimo in lingua inglese per \"Massive Unidentified Terrestrial Organism: \"organismo terrestre gigantesco non identificato\"\") che come tutte le creature della sua epoca, compreso Godzilla, si nutriva delle radiazioni presenti sulla superficie ai tempi della preistoria. Quando le radiazioni diminuirono, i M.U.T.O. si rifugiarono nelle profondit\u00e0 della Terra per nutrirsi delle radiazioni emesse dal nucleo del pianeta, Godzilla invece and\u00f2 nelle profondit\u00e0 dell'oceano. Il M.U.T.O., nuotando nell'oceano in forma larvale, giunge alla centrale nucleare giapponese della citt\u00e0 di Janjira, nelle vicinanze di Tokyo. Qui lavora e vive il supervisore statunitense Joe Brody, con la moglie e collega Sandra e il figlioletto Ford. Arrivati alla centrale la compagna di Joe scende al livello 5 per fare delle verifiche a seguito di alcune scosse anomale. Joe assiste impotente alla morte della compagna a seguito del devastante attacco della creatura, attacco che il resto del mondo aveva previsto, scambiandolo per un terremoto, tranne lui, in allerta gi\u00e0 da tempo per varie anomalie. La centrale crolla, la zona viene contaminata e tutti i residenti evacuati.\nQuindici anni dopo Ford Brody, il figlio di Joe Brody, \u00e8 divenuto un ufficiale e veterano dei Navy Seal ed un esperto artificiere. Lasciatosi il passato alle spalle il giovane si \u00e8 sposato con Elle, una giovane infermiera con la quale \u00e8 divenuto genitore di un bambino, Sam. Il giorno del suo rientro dalla guerra, Ford \u00e8 costretto a partire subito per il Giappone per recuperare il padre Joe, arrestato dalla polizia giapponese, per aver violato la zona di quarantena. Infatti il padre, memore del giorno che cambi\u00f2 la loro esistenza ed ossessionato dalle dinamiche dell'incidente, \u00e8 divenuto un fervente complottista convinto che la compagnia per la quale lavorava abbia insabbiato l'incidente, in quanto la causa non era stata una calamit\u00e0, bens\u00ec una qualche minaccia tenuta segreta. Questa convinzione lo ha spinto ad infrangere la legge: tornare nella zona di quarantena per recuperare i suoi vecchi dischetti nella loro vecchia casa, convinto che al loro interno ci siano le prove che cerca. Ricongiuntisi, Joe convince Ford a riportarlo nella vecchia abitazione in rovina. Il figlio acconsente e una volta arrivati scoprono che contrariamente a quello che ci si aspettava da una zona contaminata l'aria non presenta radiazioni letali. Recuperati i dischi i due vengono arrestati dalla polizia e condotti alle rovine della centrale controllate dalla M.O.N.A.R.C.H., nella quale \u00e8 presente un enorme crisalide contenente il M.U.T.O. responsabile della tragedia. Proprio in quel momento la creatura si libera dalla crisalide rivelandosi un enorme bestia alata, che distrugge la base e vola via. Essa \u00e8 dotata della capacit\u00e0 di emettere onde elettromagnetiche EMP in grado di spegnere e danneggiare gravemente o irrimediabilmente ogni dispositivo elettronico e digitale nel suo raggio d'azione. Nella devastazione Joe rimane ferito mortalmente e prima di morire si raccomanda a Ford di tornare dalla sua famiglia e proteggerla dai mostri.\nL'esercito americano subentra nella gestione della crisi e Ford viene rimpatriato alle Hawaii affinch\u00e9 possa prendere un volo commerciale per casa sua a San Francisco. Intanto Godzilla ha cominciato a muoversi in direzione dei richiami del M.U.T.O. (che si rivela essere un maschio). Il dottor Serizawa, osservando i dati nei dischetti di Joe, scopre che le strane vibrazioni emesse dalla creatura il giorno della tragedia non erano un richiamo per Godzilla (cio\u00e8 quello che avevano ipotizzato gli scienziati) ma un richiamo amoroso per l'accoppiamento. Gli scienziati arrivano a conclusione che Godzilla ha cominciato a muoversi perch\u00e9 era rimasto in ascolto. Il problema sorge quando il mostro volante si dirige anch'esso alle Hawaii attirato da un sottomarino nucleare russo. A questo punto i due mostri si palesano e devastano la zona di Honolulu facendo venire a galla la loro esistenza agli occhi di tutto il mondo. Anche in questa situazione Ford sopravvive per miracolo e decide di unirsi di nuovo all'esercito per poter tornare prima a casa. Contemporaneamente anche l'altra crisalide contenente una femmina di M.U.T.O. e creduta morta si risveglia e devasta Las Vegas (questo perch\u00e9 conservata nel deposito di scorie nucleari della Yucca Mountain, nel Nevada). Questa creatura \u00e8 molto pi\u00f9 grande del maschio e sprovvista di ali e con una sacca ventrale ricolma di uova pronte per essere fecondate e a dare il via ad una apocalisse sul pianeta.\nI due mostri si dirigono su San Francisco per riprodursi e nidificare, mettendo in pericolo milioni di vite comprese la famiglia di Ford. Il presidente autorizza l'uso di armi nucleari e i militari sotto il comando dell'ammiraglio William Stenz a bordo della USS Saratoga decidono di attirare i tre kaij\u016b con un missile nucleare attivato da un innesco analogico, e ucciderli con esso, grazie alla potentissima onda d'urto che il missile avrebbe generato. Il dottor Serizawa non \u00e8 convinto del piano, anche perch\u00e9 suo padre era stato vittima delle armi nucleari americane e spiega ai militari che l'unico modo efficace per fermare i M.U.T.O. \u00e8 farli combattere contro Godzilla, definendolo un potere inviato dalla natura quando essa sente un forte squilibrio imminente e manda lui per ristabilirlo.\nIl piano dei militari fallisce quando la femmina distrugge il convoglio e divora la bomba per assorbire le sue radiazioni mentre il maschio recupera quella usata come esca contro di loro portandola dalla sua compagna per usarla come nutrimento dei suoi piccoli. Poco dopo arriva sulla scena il leggendario Godzilla, pronto a combattere i due invasori per difendere la Terra (che equivale al suo territorio). Lo scontro ha inizio ed inizialmente \u00e8 Godzilla a trionfare, sottomettendo la femmina: il sopraggiungere del maschio in difesa della compagna ribalta per\u00f2 l'esito della battaglia.\nApprofittando dello scontro tra Godzilla e i due M.U.T.O., Ford e un contingente scelto si paracadutano in citt\u00e0 per recuperare la bomba e disinnescarla, ma il dispositivo di innesco si \u00e8 bloccato e non si pu\u00f2 evitare l'esplosione. Decide allora di portarla in spalla fino al porto e allontanarla dalla citt\u00e0 con una nave civile per farla esplodere al sicuro in mezzo all'acqua. Mentre dei soldati trasportano la bomba verso la costa, Ford resta indietro e fa esplodere il nido con le uova fecondate grazie ad una autobotte piena di benzina sotto le macerie del nido, attirando l'attenzione della femmina che si dirige quindi sul punto dell'esplosione, scoprendo di conseguenza la strage della nidiata. Questo evento salva Godzilla, il quale era in netto svantaggio, permettendogli di combattere alla pari il maschio. Poco dopo per\u00f2 la femmina trova Ford al fianco del nido e, resasi conto di trovarsi davanti il responsabile della morte dei piccoli, si prepara ad annientarlo, ma Godzilla salva il soldato sparando dalle sue fauci un raggio atomico che respinge la femmina, che si mette poi all'inseguimento della bomba; intanto lo scontro tra il maschio e Godzilla prosegue, alla fine del quale Godzilla mette fuori gioco il maschio, impalandolo astutamente con la coda contro le travi di un grattacielo. L'edificio per\u00f2 gli crolla addosso, seppellendolo sotto le macerie. Nel frattempo la femmina raggiunge la nave e uccide i soldati prima che essi riescano a partire. A questo punto Ford sfrutta un momento di distrazione della creatura impegnata ad attaccare un'altra squadra di militari e sale a bordo della nave, ma appena parte giunge la femmina che, furibonda, si appresta ad ucciderlo per vendicare la sua prole. Ford per\u00f2 si salva perch\u00e9 giunge Godzilla che abbatte la femmina con il raggio atomico, prendendole la testa, sparandoglielo direttamente in bocca e decapitandola, per poi accasciarsi a terra tra le rovine, esausto per lo scontro e apparentemente morto.\nFord viene tratto in salvo da un elicottero militare poco prima dell'esplosione ed il giorno dopo riabbraccia la famiglia in un rifugio per i superstiti nello stadio cittadino. Mentre i soccorsi cercano i superstiti tra le macerie, Godzilla si rialza e barcollando raggiunge il porto dove sotto lo sguardo attonito del mondo intero emette un possente ruggito di vittoria, venendo ribattezzato dai media col titolo di \"Re dei Mostri\" per aver abbattuto i M.U.T.O. e salvato la Terra. Nel finale si butta in mare e scompare tra i flutti, ritornando a riposare nelle profondit\u00e0 dell'Oceano Pacifico.\nProduzione.\nIl progetto fu inizialmente nominato col fuorviante titolo di lavorazione \"Nautilus\", per non cadere sotto l'attenzione del mondo cinematografico.\nBudget.\nIl budget del film \u00e8 stato di circa 160 milioni di dollari, finanziato per il 75% dalla Legendary Pictures ed il restante 25% dalla Warner Bros..\nRiprese.\nLe riprese del film sono iniziate il 18 marzo e sono terminate nel giugno 2013 e si sono svolte tra il Canada (a Vancouver, Nanaimo, New Westminster, Victoria e Richmond) e lo stato statunitense delle Hawaii, ad Honolulu.\nCast.\nNel ruolo del protagonista troviamo Aaron Taylor-Johnson, scelto tra una cerchia di attori che includeva Joseph Gordon-Levitt, Henry Cavill, Scoot McNairy e Caleb Landry Jones. Per il ruolo del padre \u00e8 stato scelto l'attore Bryan Cranston, divenuto famoso per il personaggio di Walter White nella serie TV \"Breaking Bad\".\nEffetti speciali.\nGodzilla.\nA differenza del remake del 1998, dove Godzilla era una semplice iguana mutata, il Godzilla del 2014 recupera fedelmente l'aspetto del sauro radioattivo cos\u00ec come fu concepito dalla Toho, seppur con delle modifiche: si tratta, come nell'originale, di un Godzillasauro, ma a differenza del film di Ishir\u014d Honda, qui Godzilla sembra non essere mai stato soggetto a vere e proprie contaminazioni o mutazioni, in quanto gi\u00e0 conosciuto dalle antiche civilt\u00e0 orientali (si fa solo una vaga menzione ad un'evoluzione della sua specie dovuta alle radiazioni diffuse sulla Terra di quell'epoca): \u00e8 alto pi\u00f9 di 100 metri (ufficialmente 108,9 metri ma, dal confronto con il Golden Gate e i grattacieli di San Francisco, risulta tra i 150 e 180 metri) e lungo all'incirca 250 metri, pesante circa 70 000 tonnellate. Ha una corporatura robusta ricoperta di scaglie adamantine ed il corpo ricoperto da cicatrici cheloidee (come il Godzilla del 1954) effetto tipico della vicinanza alle radiazioni nucleari. Il muso, seppur pi\u00f9 squadrato, risulta identico all'originale e le scaglie dorsali sono pi\u00f9 semplici ma non meno vistose. Come la sua controparte nipponica, anch'egli emette il celebre raggio atomico (qui pi\u00f9 simile ad una fiammata azzurra che ad un raggio al plasma, probabilmente a causa della sua debolezza al momento dell'uso) e le sue scaglie dorsali si illuminano come nell'originale. Come nei film dell'era Showa, Godzilla, pur essendo una minaccia per l'umanit\u00e0, alla fine se ne rivela un vitale alleato, sfidando e battendo i due M.U.T.O., rendendolo quindi un eroe del film.\nM.U.T.O..\nI M.U.T.O. sono due Kaiju, creati apposta per il film come antagonisti principali: si tratta di antiche creature preistoriche che si nutrono di radiazioni: la loro corporatura li accomuna ad altri Kaiju della Toho come Kamacuras e Rodan: il primo ad apparire \u00e8 un maschio, dotato di un muso affusolato, con occhi bioluminescenti ed ampie ali scure; la femmina \u00e8 invece pi\u00f9 grossa, senza ali e con un'enorme sacca ovipara sul ventre.\nPromozione.\nIl progetto viene pubblicizzato a sorpresa, con un anno di anticipo dall'inizio delle riprese, al San Diego Comic-Con International del 2012, dove vengono diffusi un poster ed un teaser pubblicitario, che non conteneva alcuna sequenza del film, le cui riprese sono iniziate solo l'anno successivo.\nIl primo teaser trailer viene diffuso online il 4 ottobre 2013, mentre il trailer esteso il 10 dicembre seguente seguito dalla versione italiana. Il 25 febbraio \u00e8 uscito il secondo trailer ufficiale.\nDistribuzione.\nLa pellicola \u00e8 stata distribuita nelle sale cinematografiche statunitensi a partire dal 16 maggio 2014 e in quelle italiane dal 15 maggio. La distribuzione internazionale del film \u00e8 stata acquisita dalla Warner Bros., escluso il Giappone, dove \u00e8 stata gestita dalla Toho Company.\nAccoglienza.\nIncassi.\nIl film ha incassato 200.676.069 dollari nel territorio americano, di cui 93,1 milioni nel weekend di apertura, e 328,4 milioni nel resto del mondo, per un incasso globale di 529.076.069 dollari.\nCritica.\nIl film ha ottenuto recensioni prevalentemente positive dai critici cinematografici.\nSull'aggregatore Rotten Tomatoes il film riceve il 76% delle recensioni professionali positive, con un voto medio di 6,70 su 10 basato su 325 critiche e il consenso: \"Con appena sufficiente dramma umano per ancorare lo spettacolo travolgente di mostri giganti che distruggono tutto in vista, \"Godzilla\" di Gareth Edwards ripristina in modo soddisfacente la gloria del franchise.\" Su Metacritic il film ottiene un punteggio di 62 su 100 basato su 48 recensioni.\nSequel.\nIl 26 luglio 2014, la Legendary Pictures, nel suo panel al San Diego Comic-Con International, ha annunciato che la pellicola avr\u00e0 un sequel dove saranno presenti oltre a Godzilla, anche King Ghidorah, Mothra e Rodan. Successivamente viene annunciata anche la data di pubblicazione di questo sequel, fissata all'8 giugno 2018, poi rimandata al 22 marzo del 2019. La sceneggiatura verr\u00e0 scritta da Max Borenstein, Zach Shields e Michael Dougherty che ne curer\u00e0 anche la regia, mentre Gareth Edwards, inizialmente riconfermato come regista, ha in seguito annunciato di aver lasciato tale incarico per dedicarsi ad altri progetti.\nNel 2016 \u00e8 stato rivelato da Warner Bros. e Legendary Pictures che \"Godzilla\" ed il sequel faranno parte di un franchise crossover con la serie di \"King Kong\", chiamato \"MonsterVerse\". Sar\u00e0 composto, oltre ai due film sopracitati, anche da \"\" del 2017 e \"Godzilla vs. Kong\" del 2021. In quest'ultimo avverr\u00e0 il confronto tra le due creature (gi\u00e0 avvenuto nel film \"Il trionfo di King Kong\" del 1962, anche se \"Godzilla vs. Kong\" \u00e8 stato confermato non esserne un remake).\nNel dicembre 2016 viene annunciato il titolo del sequel, che sar\u00e0 \"Godzilla II - King of the Monsters\" e verr\u00e0 diretto da Michael Dougherty.\nReboot giapponese.\nIl successo del film port\u00f2 la Toho, ovvero la casa cinematografica giapponese creatrice di Godzilla, a produrre nel 2016 un altro reboot della serie, intitolato \"Shin Godzilla\"."}
{"id": "4703185", "revid": "247222", "url": "https://it.wikipedia.org/wiki?curid=4703185", "title": "Godzilla (film)", "text": ""}
{"id": "4703189", "revid": "6923", "url": "https://it.wikipedia.org/wiki?curid=4703189", "title": "Pastoe", "text": "Pastoe \u00e8 un'azienda manifatturiera olandese attiva dal 1913 nel campo del design e della produzione di mobili e arredi dalle linee minimaliste.\nStoria.\nLa societ\u00e0 a cui fa capo l'azienda fu fondata il 13 aprile 1913 a Utrecht, da Frits Loeb (1889-1959), con la ragione sociale di \"UMS Pastoe bv\". Il nome deriva da Pastoe, che vuol dire \"passepartout\". Dopo la seconda guerra mondiale assunse la denominazione di UMS (\"Utrechtse Machinale Stoel- en Meubelfabriek\").\nDal 1918, la sede della fabbrica \u00e8 a Rotsoord, presso Utrecht. Lo stabilimento, oltre agli atelier di progettazione e alle linee di produzione, ospita anche lo showroom del marchio.\nProdotti.\nLa cifra stilistica degli oggetti di sua produzione \u00e8 stata connotata, fin dall'inizio, da un minimalismo \"\"ispirat[o] al funzionalismo dei primi del Novecento\", con un design concepito in \"forte relazione con l'architettura, per cui i mobili sono sempre stati visti come mediatori tra la scala architettonica e quella umana\"\".\nTra i prodotti che ne hanno segnato l'evoluzione, i pi\u00f9 noti sono le sedie di filo di acciaio della serie \"sm05\", disegnate da Cees Braakman, gli armadi di Aldo van den Nieuwelaar, la serie di contenitori componibili \"Vision\" di Karel Boonzaaijere e Pierre Mazairac.\nCon Pastoe hanno lavorato anche progettisti e designer come Dick Bruna e Benno Premsela, fotografi come Ed van der Elsken e Cas Oorthuys e designer come Shir\u014d Kuramata, Shigeru Uchida, Maarten van Severen, Vincent van Duysen."}
{"id": "4703191", "revid": "119876885", "url": "https://it.wikipedia.org/wiki?curid=4703191", "title": "Ivo Saglietti", "text": "Biografia.\nInizia la propria attivit\u00e0 a Torino come cineoperatore, producendo alcuni \"reportages\" di tipo politico e sociale.\nNel 1975 inizia ad occuparsi di fotografia, lavorando nelle strade e nelle piazze della contestazione e nel 1978 si trasferisce a Parigi.\nDa qui iniziano i suoi viaggi come \"reporter-photographe\", dapprima con agenzie francesi, in seguito per conto di agenzie americane e per \"magazines\" internazionali (Newsweek, Der Spiegel, Time, The New York Times), per i quali \"copre\" in \"assignement\" situazioni di crisi e di conflitto in America Latina, Medio Oriente, Africa e Balcani..\nNel 1992 conquista il premio World Press Photo (nella categoria Daily Life, stories) con un servizio su un'epidemia di colera in Per\u00f9 e nel 1999 la menzione d'onore allo stesso concorso per un reportage sul Kosovo.\nNello stesso tempo inizia a lavorare su progetti a lungo termine: \"Il Rumore delle Sciabole\" (1986-1988), suo primo progetto e libro, documenta la societ\u00e0 cilena durante gli ultimi due anni della dittatura militare del Generale Augusto Pinochet.\nSuccessivamente si rivolge sempre di pi\u00f9 verso progetti di documentazione che gli permettono di affrontare una storia in modo pi\u00f9 articolato e meno condizionato dalle esigenze e richieste dei settimanali, come nel reportage che ripercorre la via della tratta degli schiavi dal Benin alle piantagioni di canna da zucchero della Repubblica Dominicana e di Haiti, o come in quello sulle tre malattie che devastano i paesi del terzo mondo - aids, malaria e tubercolosi - realizzati negli anno Novanta e Duemila. \nDal 2000 \u00e8 membro associato dell'agenzia foto giornalistica tedesca Zeitenspiegen Reportagen, per la quale sta lavorando ad un progetto sulle frontiere nel Mediterraneo e Medio Oriente.\nCritica.\nA proposito della fotografia di Ivo Saglietti \u00e8 stato osservato come egli appartenga a quella \"nobile schiera\" di fotografi per i quali \u00e8 importante partecipare emotivamente, quasi empaticamente, alla realt\u00e0 che stanno vivendo, stabilendo con le persone che ritrae un rapporto umano. Ci\u00f2 che gli preme raccontare \u00e8 l'uomo e il suo destino. Altri mettono in evidenza la partecipazione alla sofferenza, con discrezione e rispetto, sicch\u00e9 gli scatti che ne derivano non sono quelli di un fotoreporter, ma di un compagno di strada che diventa amico.\nWorkshops.\nDa Sarajevo a Ypre, riflessione sul Secolo Breve.\nAuschwitz; Srebrenica; Ypre e le battaglie della Prima Grande Guerra"}
{"id": "4703193", "revid": "3791", "url": "https://it.wikipedia.org/wiki?curid=4703193", "title": "Charlotte Catherine de La Tr\u00e9moille", "text": ""}
{"id": "4703200", "revid": "804", "url": "https://it.wikipedia.org/wiki?curid=4703200", "title": "Applicazione Web", "text": ""}
{"id": "4703204", "revid": "2131044", "url": "https://it.wikipedia.org/wiki?curid=4703204", "title": "Equicontinuit\u00e0", "text": "In matematica, l'equicontinuit\u00e0 di una famiglia di funzioni continue \u00e8 la propriet\u00e0 di ogni sua funzione di ammettere il medesimo modulo di continuit\u00e0. Il concetto di equicontinuit\u00e0, frequentemente utilizzato in analisi funzionale, si applica in generale a famiglie numerabili di funzioni, e dunque alle successioni di funzioni.\nConsiderando lo spazio formula_1 delle funzioni continue su uno spazio di Hausdorff compatto formula_2, il teorema di Ascoli-Arzel\u00e0 afferma che un sottoinsieme formula_3 di formula_1 \u00e8 compatto se e solo se \u00e8 chiuso, puntualmente limitato ed equicontinuo. In modo equivalente, formula_3 \u00e8 equicontinuo se \u00e8 relativamente compatto in formula_1 con la metrica data da:\nCome corollario, una successione in formula_1 \u00e8 uniformemente convergente se e solo se \u00e8 equicontinua e converge puntualmente ad una funzione (non necessariamente continua). In particolare, \u00e8 continuo il limite di una successione equicontinua, che converge puntualmente, di funzioni continue formula_9 definite su uno spazio metrico o localmente compatto (in generale, uno spazio topologico compattamente generato). Se inoltre formula_9 sono olomorfe, anche il limite \u00e8 una funzione olomorfa.\nIl principio dell'uniforme limitatezza afferma che, dato uno spazio botte formula_2 ed uno spazio localmente convesso formula_12, ogni famiglia di operatori lineari puntualmente continui da formula_2 in formula_12 \u00e8 equicontinua (e anche uniformemente equicontinua).\nDefinizione.\nSiano formula_2 e formula_12 due spazi metrici e formula_17 una famiglia di funzioni definite da formula_2 in formula_12.\nLa famiglia formula_17 \u00e8 equicontinua nel punto formula_21 se per ogni formula_22 esiste formula_23 tale che formula_24 per tutte le formula_25 e per ogni formula_26 tali che formula_27. La famiglia formula_17 \u00e8 equicontinua (in tutto formula_2) se \u00e8 equicontinua in ogni suo punto.\nLa famiglia formula_17 \u00e8 uniformemente equicontinua se per ogni formula_22 esiste formula_23 tale che formula_33 per tutte le formula_25 e per ogni coppia di punti formula_35 e formula_36 in formula_2 tali che formula_38.\nLa nozione di equicontinuit\u00e0 (uniforme) discende dalla nozione di continuit\u00e0 (uniforme): dire che tutte le funzioni formula_25 sono continue significa che per ogni formula_22, per ogni formula_25 e per ogni formula_42 esiste formula_23 tale che formula_24 per tutti gli formula_26 tali che formula_27. Ovvero:\nPi\u00f9 in generale, quando formula_2 \u00e8 uno spazio topologico, un insieme formula_17 di funzioni da formula_2 in formula_12 \u00e8 equicontinuo nel punto formula_42 se per ogni formula_22 il punto formula_26 possiede un intorno formula_66 tale che:\nTale definizione \u00e8 spesso utilizzata nell'ambito degli spazi vettoriali topologici.\nSe inoltre formula_2 \u00e8 compatto, un insieme \u00e8 uniformemente equicontinuo se e solo se \u00e8 equicontinuo in ogni punto, per sostanzialmente la stessa ragione per cui continuit\u00e0 e continuit\u00e0 uniforme coincidono su spazi compatti.\nDalle definizioni date segue che un insieme finito di funzioni continue \u00e8 equicontinuo, e che la chiusura di un insieme equicontinuo \u00e8 equicontinua. Inoltre, ogni elemento di un insieme di funzioni uniformemente equicontinuo \u00e8 uniformemente continuo, e ogni insieme finito di funzioni uniformemente continue \u00e8 uniformemente equicontinuo.\nConvergenza uniforme.\nSia formula_2 uno spazio di Hausdorff compatto e si definisca una norma uniforme su formula_1, in modo che diventi uno spazio di Banach (dunque uno spazio metrico). Il teorema di Ascoli-Arzel\u00e0 afferma che un sottoinsieme di formula_1 \u00e8 compatto se e solo se \u00e8 chiuso, puntualmente limitato ed equicontinuo. Si tratta di un teorema analogo al teorema di Heine-Borel, il quale stabilisce che un sottoinsieme di formula_72 \u00e8 compatto se e solo se \u00e8 chiuso e limitato. Come corollario, ogni successione equicontinua uniformemente limitata in formula_1 contiene almeno una sottosuccessione convergente uniformemente a una funzione continua su formula_2. \nDal teorema di Ascoli-Arzel\u00e0 segue inoltre che una successione in formula_1 converge uniformemente se e solo se \u00e8 equicontinua e converge puntualmente. Pi\u00f9 in generale, una successione in formula_1 converge uniformemente se \u00e8 equicontinua e converge puntualmente in un sottoinsieme denso formula_77 ad una funzione (non necessariamente continua) su formula_2. Infatti, sia formula_79 una successione equicontinua di funzioni continue su formula_3, e sia formula_22. Grazie all'equicontinuit\u00e0, per ogni formula_82 esiste un intorno formula_83 di formula_84 tale che:\nGrazie alla densit\u00e0 e alla compattezza, \u00e8 possibile trovare un sottoinsieme finito formula_86 tale per cui formula_2 \u00e8 l'unione degli intorni formula_83 per formula_89. Dato che formula_79 converge puntualmente su formula_91, esiste formula_92 tale che:\nSegue che:\nInfatti, se formula_42 allora formula_96 per qualche formula_84 e si ottiene:\nQuindi, formula_79 \u00e8 una successione di Cauchy in formula_1, e quindi converge grazie alla completezza.\nGeneralizzazioni.\nFamiglie di operatori lineari.\nSiano formula_101 e formula_17 spazi di Banach e formula_103 una famiglia di operatori lineari continui definiti da formula_101 in formula_17. Allora formula_103 \u00e8 equicontinua se e solo se:\nOvvero, formula_103 \u00e8 uniformemente limitata nella norma operatoriale. Grazie alla linearit\u00e0, inoltre, formula_103 \u00e8 uniformemente equicontinua se e solo se \u00e8 equicontinua in 0.\nIl principio dell'uniforme limitatezza afferma che formula_103 \u00e8 equicontinua se \u00e8 puntualmente limitata, ovvero:\nIl risultato pu\u00f2 essere generalizzato al caso in cui formula_17 \u00e8 localmente convesso ed formula_101 \u00e8 uno spazio botte.\nIl teorema di Alaoglu afferma inoltre che se formula_101 \u00e8 uno spazio vettoriale topologico allora ogni sottoinsieme equicontinuo di formula_101 \u00e8 relativamente compatto rispetto alla topologia ultradebole.\nSpazi topologici.\nLo scenario pi\u00f9 generale in cui si pu\u00f2 definire l'equicontinuit\u00e0 \u00e8 quello degli spazi topologici, mentre l'equicontinuit\u00e0 uniforme, ambientata in uno spazio uniforme, richiede che il filtro degli intorni di un punto (\"uniformit\u00e0\") sia in qualche modo comparabile con il filtro degli intorni di un altro punto.\nUn insieme formula_116 di funzioni continue tra gli spazi topologici formula_2 e formula_12 \u00e8 \"topologicamente equicontinuo\" nei punti formula_42 e formula_120 se per ogni insieme aperto formula_121 contenente formula_122 esistono gli intorni formula_123 di formula_26 e formula_125 di formula_122 tali che per ogni formula_127, se l'intersezione tra formula_128 e formula_125 non \u00e8 vuota, si verifica formula_130. L'insieme formula_116 \u00e8 \"topologicamente equicontinuo\" nel punto formula_42 se \u00e8 topologicamente equicontinuo nei punti formula_26 e formula_120 per ogni formula_122. L'insieme formula_116 \u00e8 detto equicontinuo se \u00e8 topologicamente equicontinuo in formula_26 per ogni formula_42\nUn insieme formula_116 di funzioni continue tra gli spazi uniformi formula_2 e formula_12 \u00e8 \"uniformemente equicontinuo\" se per ogni elemento formula_142 dell'uniformit\u00e0 su formula_12, l'insieme:\n\u00e8 un membro dell'uniformit\u00e0 su formula_2.\nProcessi stocastici.\nSi veda equicontinuit\u00e0 stocastica."}
{"id": "4703205", "revid": "599013", "url": "https://it.wikipedia.org/wiki?curid=4703205", "title": "Tom Abatemarco", "text": ""}
{"id": "4703206", "revid": "767487", "url": "https://it.wikipedia.org/wiki?curid=4703206", "title": "Kam Fook Wong", "text": "Carriera.\nClub.\nHa giocato in un club di Hong Kong e al Perak.\nNazionale.\nHa giocato con la Nazionale olimpica malaysiana."}
{"id": "4703211", "revid": "716642", "url": "https://it.wikipedia.org/wiki?curid=4703211", "title": "Abdullah Othman", "text": "Carriera.\nClub.\nHa giocato al Johor Darul Ta'zim.\nNazionale.\nHa giocato con la nazionale malaysiana, con cui nel 1972 ha partecipato ai Giochi Olimpici."}
{"id": "4703213", "revid": "3791", "url": "https://it.wikipedia.org/wiki?curid=4703213", "title": "Charlotte Marguerite de Montmorency", "text": ""}
{"id": "4703214", "revid": "339392", "url": "https://it.wikipedia.org/wiki?curid=4703214", "title": "Aeroporto di San Diego", "text": ""}
{"id": "4703215", "revid": "481666", "url": "https://it.wikipedia.org/wiki?curid=4703215", "title": "Betty Browne", "text": ""}
{"id": "4703217", "revid": "481349", "url": "https://it.wikipedia.org/wiki?curid=4703217", "title": "Review sistematica", "text": ""}
{"id": "4703219", "revid": "547034", "url": "https://it.wikipedia.org/wiki?curid=4703219", "title": "Cattedrali in Sudafrica", "text": "Questa \u00e8 una lista delle cattedrali in Sudafrica."}
{"id": "4703232", "revid": "767487", "url": "https://it.wikipedia.org/wiki?curid=4703232", "title": "Sebou", "text": "Il Sebou () \u00e8 un fiume del nord del Marocco. Nasce dal Medio Atlante ed \u00e8 noto anche come Guigou. Il fiume \u00e8 lungo 496\u00a0km ed ha una portata media di 137\u00a0m\u00b3/s, che gli conferisce l'appellativo di maggior fiume del Nordafrica per portata. Scorre nelle vicinanze della citt\u00e0 di F\u00e8s e sfocia nell'Oceano Atlantico a Mehdia (nei pressi di Kenitra). Il Sebou \u00e8 navigabile per soli 16\u00a0km fino alla citt\u00e0 di Kenitra, che possiede l'unico porto fluviale del Marocco. I suoi affluenti principali sono: Ouergha, Bath e Inaouen. Il fiume provvede all'irrigazione della pi\u00f9 fertile regione del Marocco, il Gharb.\nIl fiume \u00e8 molto inquinato da pesticidi e fertilizzanti e da scarichi fognanti non trattati provenienti dalle citt\u00e0 site lungo il suo corso."}
{"id": "4703234", "revid": "767487", "url": "https://it.wikipedia.org/wiki?curid=4703234", "title": "K\u0101l\u0101mukha", "text": "K\u0101l\u0101mukha (o anche K\u0101lamukha) (dal sanscrito \"faccia nera\") \u00e8 il nome di una tradizione religiosa shivaita estranea sia alle tradizioni vediche che puraniche, fiorita in India fra il IX e il XIII secolo e.v.\nGeneralit\u00e0.\nI K\u0101l\u0101mukha, dei quali si ha notizia da fonti epigrafiche, si possono considerare appartenere all'ordine dei L\u0101kula, altra tradizione shivaita originatasi in seno al movimento dei P\u0101\u015bupata. La tradizione si espanse soprattutto nel Karnataka, regione del sud del subcontinente indiano. E qui, intorno al XIII secolo, essa fu rimpiazzata dai Li\u1e45g\u0101yat, tradizione tuttora in auge.\nCome i P\u0101\u015bupata e i L\u0101kula, i K\u0101l\u0101mukha erano asceti. Essi preferivano infatti pratiche non ortodosse, quali cospargersi il corpo di ceneri di cadaveri o letame di vacca, o fare uso di bevande alcoliche. Pur essendo asceti, i K\u0101l\u0101mukha avevano templi propri ed erano organizzati in ordini monastici. La divinit\u00e0 principale era Rudra, l'antico Shiva vedico, l'\"urlante\", il Dio selvaggio dalla pelle scura.\nIl nome, \"k\u0101l\u0101mukha\", \u00e8 composto da \"k\u0101la\" (\"nero\") e \"mukha\" (\"faccia\"): il nome deriverebbe dal \"tilaka\" di colore nero che gli adepti adoperavano come segno di distinzione o voto. K\u0101la \u00e8 comunque anche appellativo di Rudra."}
{"id": "4703238", "revid": "61826490", "url": "https://it.wikipedia.org/wiki?curid=4703238", "title": "Aeroporto di Honolulu", "text": ""}
{"id": "4703239", "revid": "725642", "url": "https://it.wikipedia.org/wiki?curid=4703239", "title": "Museo naturalistico Francesco Min\u00e0 Palumbo", "text": "Il museo naturalistico Francesco Min\u00e0 Palumbo, dedicato al medico naturalista castelbuonese Francesco Min\u00e0 Palumbo, raccoglie le collezioni create da quest'ultimo per i suoi studi svolti sulle Madonie tra il 1837 ed il 1899. Francesco Min\u00e0 Palumbo avvi\u00f2 un'intensa opera di esplorazione naturalistica delle Madonie; le sue ricerche investirono praticamente tutti i campi delle scienze naturali: dalla botanica alla zoologia, dalla geologia alla paleontologia, dall'archeologia all'antropologia. Egli raccolse una grande quantit\u00e0 di reperti, osservazioni e informazioni su un territorio che costituisce una delle zone a pi\u00f9 elevata biodiversit\u00e0 dell'area mediterranea e che fino ad allora era ancora in gran parte inesplorata.\nI vari reperti del Min\u00e0 esposti al Museo parlano della biodiversit\u00e0 delle Madonie e fanno parte di collezioni paleontologiche all'interno delle quali sono presenti fossili endemici del territorio madonita, collezioni entomologiche che evidenziano la ricchezza dell'entomofauna di quel territorio nel periodo in cui visse il Min\u00e0. Si pu\u00f2 ammirare una interessante collezione di molluschi terrestri e di acqua dolce delle Madonie, un erbario con circa 7.000 exiccata, molluschi marini attuali, interessanti collezioni di rocce e minerali con una sezione contenente zolfi e gessi della serie gessosa solfifera di Sicilia, infine reperti preistorici e di archeologia industriale fino al diciannovesimo secolo. Inoltre il Museo negli ultimi anni ha ampliato ancora di pi\u00f9 le sue collezioni grazie alla donazione di diversi naturalisti locali."}
{"id": "4703240", "revid": "1149807", "url": "https://it.wikipedia.org/wiki?curid=4703240", "title": "Infinity Blade", "text": "Infinity Blade \u00e8 un videogioco di ruolo d'azione sviluppato da Chair Entertainment e Epic Games, pubblicato attraverso App Store il 9 dicembre 2010. \u00c8 il primo videogioco iOS ad eseguire sul motore grafico Unreal Engine 3. \u00c8 un gioco che sfrutta il \"touch screen\" della piattaforma per poter dare sferzate e stoccate al nemico di turno e per poter parare o schivare gli attacchi nemici.\nTrama.\n\"Infinity Blade\" narra le vicende di una terra lontana, una terra dominata da un malvagio signore che con il pugno di ferro e con un regime di costante terrore ha saputo tenere in scacco le terre libere del mondo. Stiamo parlando del Re Dio (alias Raidriar), sovrano incontrastato di tutte le terre conosciute, che con il suo immenso potere ha annichilito l'umanit\u00e0. Una nobile dinastia di guerrieri si erge ad unico baluardo contro il malvagio Re Dio, e saremo proprio noi ad impersonare il guerriero prescelto per l'eliminazione dell'Immortale. La potenza del sovrano \u00e8 per\u00f2 molto superiore alle nostre aspettative, ed infatti servir\u00e0 pi\u00f9 di una stirpe per poterlo sconfiggere.\nCaratteristiche.\nIl gioco ruota intorno all'idea di riaffrontare lo stesso percorso diventando, per\u00f2, di volta in volta sempre pi\u00f9 potenti. Difatti il giocatore ogni volta avr\u00e0 a disposizione tutte le armi e le abilit\u00e0 ottenute nella partita precedente. Avremo a disposizione tantissimi equipaggiamenti (che vanno da spade, mazze, asce di ogni tipo e forma per arrivare a scudi, armature e anelli magici) per poterci far strada nella fortezza del Re Dio. Questi equipaggiamenti si potenzieranno automaticamente dopo ogni combattimento, fino a raggiungere un livello massimo oltre il quale non saliranno pi\u00f9. \"Infinity Blade\" \u00e8 dunque un gioco di combattimenti, che sfrutta il \"touch screen\" della piattaforma per poter dare sferzate e stoccate al nemico di turno e per poter parare o schivare gli attacchi nemici.\nPiattaforme compatibili.\nQuesto gioco si pu\u00f2 solo trovare su App Store.\nLe piattaforme compatibili sono tutti i dispositivi iOS"}
{"id": "4703241", "revid": "287204", "url": "https://it.wikipedia.org/wiki?curid=4703241", "title": "Kalamukha", "text": ""}
{"id": "4703242", "revid": "827882", "url": "https://it.wikipedia.org/wiki?curid=4703242", "title": "Dennis Bridger", "text": "Dennis Bridger \u00e8 un personaggio televisivo co-protagonista della miniserie televisiva britannica del 1961 \"A for Andromeda\", dei remake e del romanzo da essa tratto, scritto da Fred Hoyle e John Elliot.\nStoria.\nDennis Bridger \u00e8 un ingegnere britannico, che collabora con il fisico John Fleming, suo compagno di universit\u00e0, alla costruzione di un nuovo radiotelescopio, ed il progetto si svolge sotto la supervisione del professor Ernest Reinhart, direttore dell'osservatorio di Bouldershaw Fell.\nEgli, diversamente dall'amico Fleming, non vive la sua professione con entusiasmo, cercando viceversa una possibilit\u00e0 di guadagno migliore in qualche industria privata, tanto da prevedere la sua uscita dal progetto, una volta ultimato, immediatamente dopo l'inaugurazione. La sera prima tuttavia viene captato un segnale proveniente dalla galassia di Andromeda e Fleming intende analizzarlo: Bridger si dimostra scettico ma, dopo una notte passata ad ascoltarlo, entrambi concordano sulla necessit\u00e0 di rinviare l'inaugurazione per potere studiare in modo approfondito il fenomeno, sollevando perplessit\u00e0 nei militari, ansiosi di utilizzare il nuovo radiotelescopio per controllare gli oggetti in orbita intorno alla Terra, ed il generale Vandenberg ne contesta l'affidabilit\u00e0, sottolineando la sua passata adesione Partito Comunista di Gran Bretagna, venendo tuttavia rassicurato dal Sottosegretario J. M. Osborne e dal Ministro della scienze Charles Robert Ratcliff.\nLa divulgazione della notizia del messaggio proveniente dallo spazio alla stampa getta nell'imbarazzo il Governo britannico e Dennis viene ingiustamente accusato da Judy Adamson, nuova addetta stampa ma in realt\u00e0 agente del servizio segreto britannico, di esserne il responsabile. La divulgazione della notizia tuttavia non \u00e8 il problema pi\u00f9 grave che la giovane agente deve affrontare, poich\u00e9 vi \u00e8 anche una costante fuga di notizie e, dopo un'opera di pedinamento compiuta da lei e dall'altro agente Harries, viene identificato proprio in Dennis colui che informa Barnett, un dirigente della \"Intel\", un trust fuori legge che intende impadronirsi delle scoperte scientifiche dell'osservatorio per sfruttarle commercialmente.\nDennis intende comunque uscire dal progetto ma viene persuaso da Barnett a rimanere nell'\u00e9quipe che si trasferir\u00e0 alla base missilistica di Thorness per realizzare quanto contenuto nel messaggio, ossia il progetto di un \"super calcolatore\", un computer capace di lavorare a altissima velocit\u00e0 e ad elaborare enormi quantit\u00e0 di dati, ed un programma da immettervi una volta costruito, ma il suo turbamento non sfugge all'amico Fleming, il quale comprende che qualcosa in lui sta cambiando, cercando di offrirgli conforto, senza tuttavia ricevere risposta.\nLa definitiva conferma della responsabilit\u00e0 di Dennis nella fuga di notizie avviene quando Judy scopre il suo thermos, dove sono contenuti i documenti sugli ultimi dati, in particolare quelli rilevati dalla dottoressa Madeleine Dawnay, una famosa biologa convocata da Reinhart per studiare le nuove informazioni fornite dal calcolatore, ed il reperimento avviene in una grotta sita su di un'isola dove egli si reca quotidianamente con il pretesto di osservare gli uccelli marini. Judy informa il colonnello Geers, comandante della base, il quale dispone il suo arresto al rientro dall'isola ma, prima che questo possa avvenire, viene ucciso con un colpo di fucile da Egon, un sicario di Barnett, allo scopo di impedire il coinvolgimento del suo capo.\nAdattamenti e sequel.\nIl romanzo e lo sceneggiato televisivo britannico, dove Dennis Bridger \u00e8 interpretato da Frank Windsor, sono stati seguiti dal sequel britannico \"The Andromeda Breakthrough\", dove il personaggio non compare, e dallo sceneggiato televisivo italiano del 1972 \"A come Andromeda\", per la regia di Vittorio Cottafavi, dove Dennis Bridger \u00e8 interpretato da Mario Piave, mentre nel 2006 \u00e8 stato realizzato il film tv britannico \"A for Andromeda\", diretto da John Strickland, dove questi \u00e8 interpretato da Charlie Cox."}
{"id": "4703246", "revid": "287204", "url": "https://it.wikipedia.org/wiki?curid=4703246", "title": "Lo Siento", "text": "\"Lo Siento\" \u00e8 un singolo della cantante messicana Belinda pubblicato il 7 luglio 2003 dall'etichetta discografica Sony BMG, primo estratto dall'album Belinda.\nIl disco.\n\"Lo Siento\" ha ricevuto un enorme promozione e debutto in alto nella classifica messicana. Dopo 6 settimane in classifica, arriv\u00f2 alla prima posizione, e ci rimase per 4 settimane.\nVideoclip.\nIl videoclip fu girato da Olivier Castro, con la produzione di Distrito Films. \u00c8 girato con un green screen, con una variet\u00e0 di colori e di ballerini. Belinda \u00e8 vestita con un vestito nero e delle Converse e in un'altra scena con una camicetta rosa. Il video si conclude con una scena in cui Belinda dipinge la parola \"Sorry\" in una parete immaginaria, come se stesse scrivendo sullo schermo del video, poi se ne va e finisce."}
{"id": "4703248", "revid": "599013", "url": "https://it.wikipedia.org/wiki?curid=4703248", "title": "Aeroporto di Francoforte", "text": ""}
{"id": "4703249", "revid": "767487", "url": "https://it.wikipedia.org/wiki?curid=4703249", "title": "P\u00e4r Ericsson", "text": "Carriera.\nEricsson \u00e8 nato a Karlstad ma \u00e8 cresciuto a Deje, sempre nella provincia del V\u00e4rmland.\nPer la stagione 2009, dopo alcuni anni al Carlstad United e un breve prestito al Degerfors, ha scelto di firmare per il GAIS nonostante il club fosse in trattativa con l'\u00d6rgryte, squadra che secondo alcuni organi di stampa avrebbe offerto pi\u00f9 soldi per il cartellino.\nUn anno pi\u00f9 tardi ha cambiato maglia rimanendo per\u00f2 a G\u00f6teborg, passando dalla sponda GAIS a quella dell'IFK G\u00f6teborg. Qui gioca il campionato 2010 e l'inizio di quello 2011, prima di essere girato in prestito al Mj\u00e4llby in un passaggio temporaneo rinnovato anche nelle stagioni seguenti.\nDal gennaio 2014 diventa ufficialmente un giocatore del Mons, club belga che lo ha firmato a parametro zero. La parentesi in Belgio \u00e8 stata piuttosto breve, tanto da tornare in Svezia, al Kalmar, gi\u00e0 nella successiva finestra estiva di mercato. Nel corso del campionato 2015 \u00e8 stato ceduto in prestito dal Kalmar all'\u00d6rebro. Rientrato al Kalmar, si svincola nel giugno 2016.\nA luglio firma con lo J\u00f6nk\u00f6pings S\u00f6dra fino al 2018, partendo perlopi\u00f9 come riserva. Il 16 gennaio 2017, i norvegesi del Kongsvinger ne annunciano l'ingaggio, con il giocatore che si accorda per un contratto biennale.\nIl 30 marzo 2018 fa ritorno in Svezia per giocare nel Karlstad BK, nella quarta serie nazionale. Si ritira a fine stagione."}
{"id": "4703251", "revid": "287204", "url": "https://it.wikipedia.org/wiki?curid=4703251", "title": "Par Ericsson", "text": ""}
{"id": "4703252", "revid": "247222", "url": "https://it.wikipedia.org/wiki?curid=4703252", "title": "Blue Cheer (album)", "text": "Blue Cheer \u00e8 il quarto album dell'omonimo gruppo musicale statunitense (per la prima volta in quattro in organico fisso) realizzato nel dicembre del 1969 dalla Phillips Records\ne prodotto da Michael Sunday (con l'assistenza di Eric Albronda)."}
{"id": "4703253", "revid": "110157", "url": "https://it.wikipedia.org/wiki?curid=4703253", "title": "Campionato mondiale di pallavolo femminile Under-23 2013", "text": "Il campionato mondiale di pallavolo femminile Under-23 2013 si \u00e8 svolto dal 5 al 12 ottobre 2013 a Tijuana e Mexicali, in Messico. Al torneo hanno partecipato 12 squadre nazionali Under-23 e la vittoria finale \u00e8 andata per la prima volta alla Cina.\nRegolamento.\nLe dodici squadre partecipanti sono state divise in due gruppi: al termine della prima fase, le prime due squadre classificate di ogni girone, hanno acceduto alle semifinali per il primo posto, mentre la terza e la quarta classificata di ogni girone hanno acceduto ale semifinali per il quinto posto.\nPodio.\nCampione.\nCina(Primo titolo)\nSecondo posto.\nRepubblica Dominicana\nTerzo posto.\nGiappone"}
{"id": "4703255", "revid": "6923", "url": "https://it.wikipedia.org/wiki?curid=4703255", "title": "Chin Aun Soh", "text": "\u00c8 citato anche come Soh Chin Ann.\nCarriera.\nDetiene il primato di giocatore con il maggior numero di presenze ufficiali nella storia delle Nazionali di calcio (195). \u00c8 anche considerato il miglior giocatore malese di tutti i tempi."}
{"id": "4703258", "revid": "767487", "url": "https://it.wikipedia.org/wiki?curid=4703258", "title": "Aladin ou la Lampe merveilleuse", "text": "Aladin ou la Lampe merveilleuse \u00e8 un cortometraggio muto del 1906 diretto da Albert Capellani.\nTrama.\nUsando i poteri di una lampada magica, Aladino conquista la ricchezza e l'amore della bella principessa. Dovr\u00e0 per\u00f2 confrontarsi con un malvagio mago che riesce a sottrargli la lampada. Aladino deve, a questo punto, riprendersi il magico oggetto altrimenti perder\u00e0 tutto.\nProduzione.\nIl film fu prodotto dalla Path\u00e9 Fr\u00e8res.\nDistribuzione.\nDistribuito dalla Path\u00e9 Fr\u00e8res, il film - un cortometraggio in una bobina colorato a mano - usc\u00ec nel 1906 anche nelle sale cinematografiche USA dopo essere stato distribuito in Francia."}
{"id": "4703264", "revid": "817132", "url": "https://it.wikipedia.org/wiki?curid=4703264", "title": "Soh Chin Aun", "text": ""}
{"id": "4703265", "revid": "1355461", "url": "https://it.wikipedia.org/wiki?curid=4703265", "title": "Grant Wilson", "text": "\u00c8 stato anche uno degli investigatori del programma televisivo Ghost Hunters.\nBiografia.\nLui e sua moglie Reanna hanno tre figli. Dopo un inizio carriera nel web design, Wilson \u00e8 diventato un idraulico e lavora per la Roto-Rooter, una grande azienda di servizio idraulico con sede a Cincinnati, Ohio. I suoi hobby sono scrivere e i giochi da tavolo, cos\u00ec come suonare e comporre musica su vari strumenti tra cui chitarra e pianoforte.\nCarriera.\nWilson e Jason Hawes (fondatore della TAPS), sono da tempo idraulici. I due sono anche vice-proprietari della Spalding Inn con sede a Whitefield, New Hampshire. Wilson, Hawes, e gli altri membri della comunit\u00e0 paranormale danno di frequente lezioni a scuole e a convegni sul paranormale. Wilson \u00e8 anche disponibile per delle indagini sui fantasmi e sui fenomeni paranormali nelle abitazioni private, e cos\u00ec insieme a Hawes hanno raccolto fondi per varie associazioni di beneficenza, come Cure Kids Cancer e Shriners Hospitals for Children.\nHawes e Wilson partecipano anche ad eventi riguardo ai fantasmi creati appositamente per il pubblico pagante. Pi\u00f9 recentemente la TAPS ha offerto un evento unico organizzato dai suoi membri. Gli eventi hanno guadagnato sempre pi\u00f9 popolarit\u00e0 nel corso degli anni con celebri ospiti televisivi. La TAPS ospita gli eventi in luoghi come la Stanley Hotel in Colorado, RMS Queen Mary ocean liner in California, e Buffalo Central Terminal a Buffalo, New York.\nIl 15 febbraio 2012, durante un episodio (stagione 8, episodio 6) di Ghost Hunters, Wilson ha annunciato che avrebbe lasciato Ghost Hunters per motivi personali, tra cui quello di lavorare sui propri progetti. Il 16 maggio 2012, l'episodio dodicesimo della ottava stagione di Ghost Hunters era l'ultimo per Wilson. Ora \u00e8 il vicepresidente della Rather Dashing Games.\nIn un'intervista su una radio inglese, Grant Wilson ha descritto alcuni dei casi pi\u00f9 spaventosi che aveva vissuto durante un episodio di Ghost Hunters. Ha inoltre parlato della propria vita dopo Ghost Hunters, nonch\u00e9 della propria band e dei romanzi di fantasia."}
{"id": "4703276", "revid": "61827208", "url": "https://it.wikipedia.org/wiki?curid=4703276", "title": "Aeroporto di D\u00fcsseldorf-Weeze", "text": ""}
{"id": "4703284", "revid": "481666", "url": "https://it.wikipedia.org/wiki?curid=4703284", "title": "Aladin ou la lampe merveilleuse", "text": ""}
{"id": "4703286", "revid": "1700659", "url": "https://it.wikipedia.org/wiki?curid=4703286", "title": "Boba Ni\u00f1a Nice", "text": "Boba Ni\u00f1a Nice \u00e8 un singolo della cantante pop rock messicana, Belinda. \u00c8 il secondo estratto dal suo album \"Belinda\" ed \u00e8 stato pubblicato nel dicembre 2003 dalla Sony BMG. Non ha avuto molto successo a causa della poca promozione.\nIl brano.\nNonostante all'inizio la canzone entr\u00f2 nella Top 100 del Messico, poco dopo precipit\u00f2 a causa della mancata promozione. Questa canzone fu molte volte comparata a \"Sk8er Boi\" di Avril Lavigne per lo stile delle cantanti e per la tematica: tratta infatti di una coppia gi\u00e0 esistente e di una ragazza, interessata al ragazzo fidanzato, che fa di tutto per prenderlo, riuscendoci.\nVideoclip.\nIl videoclip fu filmato in Messico con la direzione di Victor Gonzalez, e fu pubblicato nel dicembre 2003. La coreografia fu curata da Guillermina Gomez.\nIl video comincia con delle scene di Belinda che canta la canzone con degli operai, e questa scena viene mostrata pi\u00f9 volte nel corso del video. Successivamente Belinda viene mostrata mentre cammina con degli amici e canta la canzone a un ragazzo. Il video continua con dei ragazzi che fanno skateboard e compiono evoluzioni in bicicletta, e Belinda che canta la canzone ballando."}
{"id": "4703287", "revid": "92723", "url": "https://it.wikipedia.org/wiki?curid=4703287", "title": "Infinity Blade II", "text": "Infinity Blade II \u00e8 un Videogioco di ruolo d'azione sviluppato da Chair Entertainment e Epic Games, pubblicato attraverso App Store il 1\u00ba dicembre 2011.\nTrama.\nLa trama di \"Infinity Blade II\" \u00e8 il sequel di \"Infinity Blade\". Il giovane guerriero Siris possiede l'Infinity Blade e vuole conoscere il luogo dove \u00e8 imprigionato l'Artigiano dei Segreti, per poi poterlo liberare. Ma per fare ci\u00f2 Siris dovr\u00e0 affrontare sfide difficili e combattere contro i 4 guardiani che custodiscono la sala segreta dove \u00e8 rinchiuso l'artigiano.\nApokanemas Luigrapsus, in realt\u00e0 \u00e8 nemico fin dai tempi antichi di Siris.\nPiattaforme compatibili.\nQuesto gioco si pu\u00f2 solo trovare su App Store.\nLe piattaforme compatibili sono tutti i dispositivi iOS"}
{"id": "4703290", "revid": "184755", "url": "https://it.wikipedia.org/wiki?curid=4703290", "title": "Domenico Giunti", "text": "Biografia e opere.\nFiglio di Giovanni, un bottegaio ceraiuolo di Prato e di Chiara Miniati, Domenico Giunti inizi\u00f2 la sua carriera nella bottega di Niccol\u00f2 Soggi, allievo di Pietro Vannucci, la cui collaborazione \u00e8 attestata al 1523 da un documento per un'opera presso la basilica di Santa Maria delle Carceri a Prato. Nel suo primo periodo professionale di apprendistato lavor\u00f2 soprattutto nella provincia di Arezzo, ma a causa di un difficile rapporto con il maestro, nel 1530 decise di abbandonarlo e di trasferirsi autonomamente a Roma.\nDopo aver dedicato la parte iniziale della sua carriera alla pittura e poi all'incisione e al copismo, il soggiorno romano si rivel\u00f2 fondamentale per imprimere una svolta nella vita di Giunti, che non solo approfond\u00ec gli elementi prospettici, appena accennati assieme al maestro Soggi, ma soprattutto quando fu presentato da don Martino, importante ministro portoghese, a Ferrante Gonzaga, decise di occuparsi prevalentemente di architettura civile e militare, non disdegnando la scenografia di prestigiosi giardini.\nFerrante Gonzaga, allora vicir\u00e8 di Sicilia, richiese l'artista presso la sua corte, e divenne da quel momento il protettore di Giunti e l'artista si trasfer\u00ec in Sicilia per operare sul territorio palermitano.\nNel 1546 Ferrante Gonzaga venne nominato governatore di Milano, e port\u00f2 con s\u00e9 l'architetto.\nIl primo lavoro del Giunti a Milano fu il rifacimento di Villa Simonetta, in cui spicca il loggiato da cui probabilmente trasse ispirazione il Palladio per Palazzo Chiericati. Il motivo del loggiato della villa, nel pieno rispetto dei canoni rinascimentali, fu ripreso pi\u00f9 tardi da Fabio Mangone nel cortile del palazzo del Senato milanese. Altra sua opera fu la chiesa di Sant'Angelo che fonde il richiamo all'Alberti della navata unica con la volta a botte: il risultato fu un misto tra le tradizioni architettoniche lombarde e toscane.\nQuando mor\u00ec Ferrante, Giunti continu\u00f2 a collaborare con la famiglia Gonzaga, tramite la quale ottenne numerose commissioni, fino al suo decesso.\nTra i suoi ultimi lavori, vi fu la ristrutturazione del palazzo di famiglia quattrocentesco a Mantova e la residenza di campagna, \"La Motteggiana\"."}
{"id": "4703293", "revid": "1543377", "url": "https://it.wikipedia.org/wiki?curid=4703293", "title": "Sebastiano Scarcella", "text": "Biografia.\nScarcella nel 1965 diviene giudice del Consiglio di Stato, e ne \u00e8 attualmente presidente onorario.\nNel 1975 viene decorato del Presidente della Repubblica, Sandro Pertini, con l'onorificenza \"Grande Ufficiale Ordine al Merito della Repubblica Italiana\".\nNel 2011 viene inoltre nominato, con decreto direttoriale del Monopolio di Stato, presidente della Commissione Aams per la selezione e l'aggiudicazione provvisoria della gara di New Slot e Vlt.\nAttivit\u00e0 accademica.\nDal 2006 al 2010 \u00e8 stato rettore dell'Universit\u00e0 degli Studi Niccol\u00f2 Cusano di Roma. In seguito diviene presidente della Fondazione Universit\u00e0 Niccol\u00f2 Cusano per la ricerca medico - scientifica."}
{"id": "4703294", "revid": "287204", "url": "https://it.wikipedia.org/wiki?curid=4703294", "title": "Associazione Calcio Legnano 1949-1950", "text": "Questa voce raccoglie le informazioni riguardanti lAssociazione Calcio Legnano nelle competizioni ufficiali della stagione 1949-1950.\nStagione.\nSempre con l'obiettivo della promozione in Serie A, il presidente Pino Mocchetti appronta un calciomercato volto a migliorare ulteriormente l'organico. Tra gli acquisti, ci sono i difensori Sergio Realini e Luigi Norbiato, il centrocampista Alberto Oldani e gli attaccanti Egiziano Bertolucci, Nereo Manzardo, Giuseppe Molina e Silvano Pravisano. L'arrivo pi\u00f9 importante \u00e8 quello di H\u00e9ctor Puricelli, che si accasa al Legnano a fine carriera dopo aver giocato, tra gli altri, con e . C'\u00e8 un cambiamento anche sulla panchina: il portiere lilla Ugo Innocenti si ritira dal calcio giocato e sostituisce Giuseppe Galluzzi alla guida tecnica della squadra.\nAd un inizio stagione molto positivo, che porta provvisoriamente il Legnano in testa alla classifica, segue una lunga serie di risultati altalenanti, soprattutto in trasferta, da cui consegue il 3\u00ba posto finale in graduatoria a 57 punti, a 4 lunghezze dal capolista e a 3 punti dall'Udinese seconda classificata. Nel complesso, nella stagione 1949-1950, il Legnano non delude le attese e desta un'impressione positiva, facendo ben sperare per il futuro e per una possibile e imminente promozione in Serie A.\nOrganigramma societario.\nArea direttiva\nArea tecnica"}
{"id": "4703295", "revid": "1543377", "url": "https://it.wikipedia.org/wiki?curid=4703295", "title": "Episodi di Welcome to the Family", "text": "La prima e unica stagione della serie televisiva Welcome to the Family \u00e8 stata trasmessa sul canale statunitense NBC dal 3 ottobre 2013. Il 18 ottobre 2013, dopo la messa in onda del terzo episodio, la NBC ha annunciato la decisione di cancellare la serie dai palinsesti a seguito degli scarsi dati d'ascolto registrati, ma la messa in onda \u00e8 continuata regolarmente sul canale STAR World India fino all'episodio 9. I primi sei episodi sono stati poi resi disponibili online su Hulu. \nIn Italia la stagione \u00e8 stata trasmessa da Fox Comedy dal 4 novembre 2014 al 9 dicembre 2014."}
{"id": "4703300", "revid": "287204", "url": "https://it.wikipedia.org/wiki?curid=4703300", "title": "Gratas Sirgedas", "text": ""}
{"id": "4703302", "revid": "205250", "url": "https://it.wikipedia.org/wiki?curid=4703302", "title": "Eduard Lebiedzki", "text": "Biografia.\nStudi\u00f2 pittura a Vienna con Christian Griepenkerl e visit\u00f2 Firenze, Roma, Parigi ed Atene.\nRealizz\u00f2 gli affreschi dell'Universit\u00e0 nazionale capodistriana di Atene (1888) e quelli del portico del Parlamento di Vienna (1907-1911) e fu autore di numerosi dipinti, sia quadri con soggetti pastorali o mitologici, come \"Sansone e Dalila\" ed \"Il giudizio di Paride\", sia ritratti di personaggi suoi contemporanei come Friedrich Ludwig Arnsburg e Heinrich von Ferstel.\nOpere.\nI monumentali affreschi dell'Universit\u00e0 nazionale capodistriana di Atene rappresentano i seguenti soggetti:\nGli affreschi realizzati nel portico del Parlamento viennese raffigurano invece delle figure allegoriche su sfondo dorato che rappresentano \"i principali ideali e ruoli economici de Parlamento\". L'opera ha una lunghezza totale di oltre 120 metri e 2,30 metri di altezza e fu purtroppo gravemente danneggiata nel corso della seconda guerra mondiale."}
{"id": "4703308", "revid": "123859022", "url": "https://it.wikipedia.org/wiki?curid=4703308", "title": "Campania Puteolana Calcio 1988-1989", "text": "Questa pagina raccoglie i dati riguardanti il Campania Puteolana nelle competizioni ufficiali della stagione 1988-1989.\nStagione.\nPiazzamento.\nSerie C2 1988-1989: 1\u00ba\nOrganigramma societario.\nArea direttiva\nArea tecnica"}
{"id": "4703309", "revid": "1149807", "url": "https://it.wikipedia.org/wiki?curid=4703309", "title": "Vivir (Belinda)", "text": "Vivir \u00e8 il quarto singolo estratto da Belinda, della cantante messicana, omonima, pubblicato nel 2004 dalla Sony BMG.\nInformazioni.\nLa canzone fu la sigla della telenovela, \"Corazones al limite\". Fu un grandissimo successo in Messico, entr\u00f2 nella Top 100 del paese e ci rimase per cinque settimane al primo posto.\nVideoclip.\nIl videoclip della canzone fu girato in Messico, prodotto da Lemon Films, diretto da Alejandra Lozano e fu pubblicato il settembre 2004."}
{"id": "4703311", "revid": "235890", "url": "https://it.wikipedia.org/wiki?curid=4703311", "title": "Funzione equicontinua", "text": ""}
{"id": "4703312", "revid": "235890", "url": "https://it.wikipedia.org/wiki?curid=4703312", "title": "Insieme equicontinuo", "text": ""}
{"id": "4703313", "revid": "767487", "url": "https://it.wikipedia.org/wiki?curid=4703313", "title": "Judee Sill", "text": "Fu la prima artista iscritta all'etichetta Asylum Records di David Geffen con la quale realizz\u00f2 due album. Successivamente lavor\u00f2 come disegnatrice, prima di morire per abuso di droghe.\nIl suo album di debutto (l'eponimo \"Judee Sill\") risale al 1971, seguito diciotto mesi dopo da \"Heart Food\". Alcune demo per un terzo album vennero incise nel 1974 e pubblicate solo nel 2005, nel doppio album \"Dreams Come True\".\nIl suo stile musicale \u00e8 profondamente influenzato dalla forma metrica di Johann Sebastian Bach, mentre i testi sono caratterizzati da temi cristiani di estasi e redenzione.\nBiografia.\nJudee Sill pass\u00f2 la maggior parte del periodo adolescenziale nell'area di Oakland, in California. Suo padre, Milford \"Bunn\" Sill, un importatore di animali esotici utilizzati per il cinema, possedeva un bar dove Judee trascorse parte della sua infanzia, imparando a suonare il pianoforte in un contesto tutt'altro che idilliaco. Quando suo padre mor\u00ec di polmonite nel 1952, la madre decise di spostarsi a Los Angeles e port\u00f2 con s\u00e9 Judee e suo fratello. Nello stesso anno, poco dopo si rispos\u00f2 con il disegnatore di Tom &amp; Jerry, Kenneth Muse.\nDopo la morte di sua madre nel 1963, Judee pass\u00f2 da un college all'altro. Le sue sperimentazioni con la droga, la spinsero a frequentare un ladro. Se la cav\u00f2 con qualche fortunata rapina nei negozi dei liquori, finch\u00e9 non venne catturata ad un distributore di benzina e spedita in un riformatorio a Ventura, California.\nDopo aver trascorso un lasso di tempo all'interno del riformatorio, dove apprese molti motivi gospel che pi\u00f9 tardi avrebbero influenzato la sua musica, Judee tent\u00f2 di riprendere gli studi collegiali ed inizi\u00f2 a lavorare molto tempo in un piano bar. In questo periodo cominci\u00f2 a far uso di LSD. Presto si trasfer\u00ec da uno spacciatore di acido, iniziando ad esplorare gli abissi psichedelici che pi\u00f9 tardi avrebbero improntato le sue propensioni liriche. Successivamente Judee ed una sua amica presero in affitto una casa dallo spacciatore, formando un trio jazz insieme ad un'altra ragazza.\nIn questo periodo incontr\u00f2 e spos\u00f2 il pianista Bob Harris. Dopo alcuni mesi entrambi svilupparono un'opprimente dipendenza dall'eroina e si aprirono una carriera come musicisti a Vegas. Quando Judee ritorn\u00f2 in California, ricorse alla prostituzione per supportare economicamente la sua massiccia dipendenza. Una serie di violazioni dovute alle droghe ed a contraffazioni, la spedirono in prigione. Quando usc\u00ec, cominci\u00f2 immediatamente a lavorare come compositrice di canzoni.\nSill incontr\u00f2 Graham Nash e David Crosby e per un periodo partecip\u00f2 ai loro tour, aprendo i loro concerti. Dopo qualche iniziale interesse dell'Atlantic Records David Geffen le propose un contratto con la sua nuova etichetta, l'Asylum Label. Vendette la sua canzone \"Lady-O\" ai Turtles. Apparve sulla copertina di \"Rolling Stone\".\nBob Harris lavor\u00f2 al primo album di Judee e fu coinvolto anche con i Turtles.\nGraham Nash produsse il primo singolo per il suo primo album \"Jesus was a crossmaker\", che fu lanciato alla radio il primo ottobre 1971. L'album \"Judee Sill\" usc\u00ec subito dopo nello stesso mese. Nell'album venne utilizzata la tecnica dell\"'overdubbing\" per la voce di Sill, spesso per corali a quattro voci o fughe. Judee lavor\u00f2 con l'ingegnere del suono Henry Lewy.\nNel 1973 Judee pubblic\u00f2 il suo secondo ed ultimo album, \"Heart Food\". Seguirono una serie di incidenti d'auto che la portarono a effettuare invano operazioni, per correggere una dolorosa lesione alla schiena, Judee lott\u00f2 con la sua dipendenza da stupefacenti uscendo dalla scena musicale, infine mor\u00ec di overdose di droga o di \"acuta intossicazione di cocaina e codeina\" il 23 Novembre 1979, nel suo appartamento presso Morrison Street in North Hollywood. Le ceneri di Judee vennero gettate nell'Oceano Pacifico e segu\u00ec una cerimonia organizzata da pochi amici intimi alla Self-Realization Fellowship a Pacific Palisades (Los Angeles).\nEredit\u00e0.\nJim O'Rourke selezion\u00f2 una raccolta postuma del materiale non inciso, \"Dreams Come True\". I suoi due primi album originali vennero ripubblicati in un doppio CD con l'aggiunta di numerose demo e registrazioni dal vivo come bonus track.\nCover.\nCass Elliot dei Mamas and Papas registr\u00f2 \"Jesus was a crossmaker\" per il suo album di debutto con l'etichetta RCA nel 1971.\nL'arrangiamento di Benny Golson rimane fedele all'originale ideato da Graham Nash ma con una percezione decisamente jazz-\"after midnight\", rispetto all'originale assolutamente folk-rock.\nLa stessa canzone fu registrata nel 1973 dalla prima band di Graham Nash, The Hollies, sebbene Nash non prese parte alla registrazione. La cover degli Hollies appare nella sequenza iniziale del film Elizabethtown di Cameron Crowe.\nI Fleet Foxes, una band folk originaria di Seattle, eseguono \"Crayon Angels\" durante i loro concerti. Warren Zevon, un cantante e cantautore americano, registr\u00f2 \"Jesus was a crossmaker\" nel 1995 per il suo album, \"Mutineer\".\nNel 2004, Bonnie 'Prince' Billy ha eseguito \"The Kiss\" nel singolo \"No More Workehorse Blues\".\nNel 2009, l'etichetta indipendente \"American Dust\" ha annunciato la pubblicazione di \"Crayon Angel:A tribute to the Music of Judee Sill\" nel quale compaiono cover delle canzoni di Judee Sill eseguite da Beth Orton, Bill Callahan, Ron Sexsmith, Marissa Nadler, Frida Hyv\u00f6nen, Final Fantasy e Meg Baird e molti altri.\nVita personale.\nLa vita personale di Judee Sill \u00e8 stata molto turbolenta, avendo sofferto della morte prematura del padre, della madre e del fratello. Essendo la prima artista pubblicata nell'etichetta Asylum, Judee aveva una relazione molto vicina con David Geffen che, and\u00f2 storta dopo i commenti fatti da Judee riguardo alla frustrazione di non aver ricevuto abbastanza riconoscimenti per il suo secondo tour in Inghilterra. Judee Sill era apertamente bisessuale."}
{"id": "4703316", "revid": "339392", "url": "https://it.wikipedia.org/wiki?curid=4703316", "title": "Aeroporto di Sacramento", "text": ""}
{"id": "4703318", "revid": "61828205", "url": "https://it.wikipedia.org/wiki?curid=4703318", "title": "Aeroporto di Charlotte", "text": ""}
{"id": "4703319", "revid": "149485", "url": "https://it.wikipedia.org/wiki?curid=4703319", "title": "Islam-Beka Albiev", "text": ""}
{"id": "4703323", "revid": "121841156", "url": "https://it.wikipedia.org/wiki?curid=4703323", "title": "La verit\u00e0 sul caso di Mr. Valdemar", "text": " \nLa verit\u00e0 sul caso Valdermar (\"The Facts in the Case of M. Valdemar\") \u00e8 un racconto scritto da Edgar Allan Poe nel 1845. Il racconto affronta il tema del mesmerismo, a cui \u00e8 dedicato anche \"Rivelazione mesmerica\".\nTrama.\nErnest Valdemar, malato di tubercolosi, accetta, su richiesta del narratore, di prestarsi a un esperimento sugli effetti del mesmerismo su una persona in punto di morte. Nel momento in cui i medici lo informano che gli restano poco pi\u00f9 di ventiquattr'ore di vita, egli avvisa il narratore, il quale si reca da lui insieme a uno studente di medicina suo assistente e, quando sembra manchino poche ore alla morte, lo mesmerizza. Il malato manifesta i segni dell'influenza mesmerica e risponde alle domande che gli vengono poste, mentre le funzioni vitali del suo corpo si affievoliscono man mano. Alla fine, con alcune ore di ritardo su quanto previsto dai medici, Valdemar muore. Tuttavia, tra lo sconcerto e il terrore generale, egli continua a rispondere alle domande. La sua voce, prodotta facendo vibrare la lingua ma senza aprire la bocca, sembra provenire non dal corpo ma da un luogo estremamente lontano, ultraterreno. Dubbiosi sul da farsi, gli studiosi preferiscono attendere e osservare le condizioni del paziente. Dopo sette mesi decidono quindi di risvegliarlo. Egli, alla domanda circa cosa desideri, dice di voler tornare a dormire o di essere risvegliato, ma di fare in fretta perch\u00e9 \u00ab\u00e8 morto\u00bb. La procedura viene portata a termine con successo, ma il corpo di Valdemar si corrompe e dissolve davanti agli astanti."}
{"id": "4703324", "revid": "767487", "url": "https://it.wikipedia.org/wiki?curid=4703324", "title": "Rivelazione mesmerica", "text": "Rivelazione mesmerica (\"Mesmeric Revelation\") \u00e8 un racconto scritto da Edgar Allan Poe nel 1844. Il racconto affronta il tema del mesmerismo, a cui \u00e8 dedicato anche \"La verit\u00e0 sul caso di Mr. Valdemar\".\nFu tradotto in italiano nel 1920 col titolo Rivelazione magnetica.\nTrama.\nIl signor Vankirk, affetto da tisi, viene da tempo curato con il mesmerismo per ridurre le sofferenze dovute alla malattia. Essendo sempre stato scettico sulla possibilit\u00e0 della vita dopo la morte, chiede che, mentre \u00e8 mesmerizzato durante una crisi respiratoria, gli vengano fatte alcune domande in proposito. Il racconto \u00e8 quindi il resoconto di un lungo dialogo, nel quale il narratore e il paziente, ormai prossimo alla morte, discutono su tematiche metafisiche."}
{"id": "4703325", "revid": "61828297", "url": "https://it.wikipedia.org/wiki?curid=4703325", "title": "Aeroporto di Philadelphia", "text": ""}
{"id": "4703327", "revid": "61828310", "url": "https://it.wikipedia.org/wiki?curid=4703327", "title": "Aeroporto di Filadelfia", "text": ""}
{"id": "4703329", "revid": "61828330", "url": "https://it.wikipedia.org/wiki?curid=4703329", "title": "Aeroporto Internazionale di Philadelphia", "text": ""}
{"id": "4703342", "revid": "400518", "url": "https://it.wikipedia.org/wiki?curid=4703342", "title": "Aeroporto di New York", "text": "New York \u00e8 servita da 5 aeroporti:"}
{"id": "4703345", "revid": "57342", "url": "https://it.wikipedia.org/wiki?curid=4703345", "title": "Associazione Sportiva Fanfulla 1949-1950", "text": "Questa pagina raccoglie le informazioni riguardanti l'Associazione Sportiva Fanfulla nelle competizioni ufficiali della stagione 1949-1950.\nStagione.\nNella stagione 1949-50 il Fanfulla ha partecipato al campionato di Serie B, piazzandosi sedicesimo con 38 punti, il torneo ha promosso in Serie A il Napoli e l'Udinese, mentre sono retrocesse l'Empoli, l'Arsenale Taranto, il Prato e la Pro Sesto."}
{"id": "4703347", "revid": "61828656", "url": "https://it.wikipedia.org/wiki?curid=4703347", "title": "Aeroporto di Phoenix", "text": ""}
{"id": "4703352", "revid": "339392", "url": "https://it.wikipedia.org/wiki?curid=4703352", "title": "Aeroporto di St. Louis", "text": ""}
{"id": "4703354", "revid": "339392", "url": "https://it.wikipedia.org/wiki?curid=4703354", "title": "Aeroporto di Saint Louis", "text": ""}
{"id": "4703355", "revid": "1442080", "url": "https://it.wikipedia.org/wiki?curid=4703355", "title": "Sarah Habel", "text": "Biografia.\nSarah Evelyn Habel ha ottenuto il \"Bachelor of arts\" in teatro all'universit\u00e0 dello stato natale, la Michigan State University, con varie esperienze teatrali tra cui il \"Wild Swan Theatre\" di Ann Arbor.\nTrasferitasi a Los Angeles per tentare la carriera cinematografica, ha partecipato ad alcuni episodi di serie televisive come \"Party Down\", \"Hawaii Five-0\", \"Cold Case - Delitti irrisolti\", per poi recitare il ruolo di Kendra in \"\".\nNel 2012 appare come protagonista nei panni di Daphne, nella serie televisiva americana \"Underemployed - Generazione in saldo\", andata in onda su MTV.\nNel 2014 interpreta il ruolo di Eve, assistente del dott. William P. Rush, nella serie televisiva Rush.\nNel 2017 interpreta il ruolo di Miss Grundy nella serie tv Riverdale in onda su The CW."}
{"id": "4703356", "revid": "339392", "url": "https://it.wikipedia.org/wiki?curid=4703356", "title": "Aeroporto Internazionale di Saint Louis", "text": ""}
{"id": "4703359", "revid": "682976", "url": "https://it.wikipedia.org/wiki?curid=4703359", "title": "Automatic Frequency Control", "text": "Nei dispositivi radio l'Automatic Frequency Control o AFC (controllo automatico di frequenza) \u00e8 un circuito che tiene sintonizzato automaticamente un circuito risonante sulla frequenza di un segnale radio in arrivo. Si usa soprattutto nei ricevitori radio per tenere il ricevitore agganciato alla stazione desiderata. \u00c8 a volte indicato come AFT (automatic fine tuning).\nLa sua necessit\u00e0 nasce dal fatto che la frequenza di una stazione radio pu\u00f2 variare nel tempo, o pi\u00f9 facilmente pu\u00f2 variare la frequenza di accordo dei filtri interni del ricevitore, deteriorando o anche interrompendo la ricezione. Il circuito AFC genera una tensione di errore proporzionale allo spostamento in frequenza rilevato, che viene usato in retroazione per correggere i circuiti di sintonia, compensando l'errore. Nella maggior parte dei ricevitori FM questa tensione di errore \u00e8 facilmente disponibile e quindi \u00e8 molto comune, nei ricevitori AM invece deve essere ricavato in modo indipendente, per cui \u00e8 presente solo su ricevitori AM professionali o comunque di pregio.\nI circuiti AFC divennero di uso comune nei ricevitori della seconda met\u00e0 del XX secolo. Negli anni '70 i ricevitori cominciarono a usare i sintetizzatori di frequenza, che ricavavano la frequenza portante da un oscillatore a cristallo molto stabile, riducendo molto la necessit\u00e0 dei circuiti AFC di correzione."}
{"id": "4703362", "revid": "339392", "url": "https://it.wikipedia.org/wiki?curid=4703362", "title": "Aeroporto Internazionale di St. Louis", "text": ""}
{"id": "4703363", "revid": "436907", "url": "https://it.wikipedia.org/wiki?curid=4703363", "title": "L'anima vola", "text": "L'anima vola \u00e8 l'ottavo album in studio della cantante italiana Elisa, pubblicato il 15 ottobre 2013 dalla Sugar Music.\nDescrizione.\nIl 6 dicembre 2012 Elisa annuncia che a causa della seconda gravidanza l'uscita dell'album in preparazione \u00e8 slittata da gennaio a settembre 2013. L'11 luglio 2013 viene rivelata la data d'uscita definitiva: il 15 ottobre 2013. Il 18 settembre vengono svelate la copertina e la tracklist.\nSi tratta del primo album pubblicato da Elisa interamente in italiano. Elisa si misura nella sua lingua d'origine, sfatando la dichiarazione, da lei fatta in numerose interviste, secondo cui l'inglese \u00e8 una lingua maggiormente musicale a confronto con l'italiano. L'altro motivo per il quale Elisa ha sempre preferito scrivere testi in inglese \u00e8 che esso non \u00e8 conosciuto da tutti in Italia, e quindi i testi risultano cos\u00ec non immediatamente comprensibili da tutti, e la loro profondit\u00e0 rimane pi\u00f9 nascosta.\nL'album contiene un duetto con Tiziano Ferro, di cui Ferro \u00e8 autore del testo, una canzone di cui \u00e8 coautore Giuliano Sangiorgi dei Negramaro e un'altra interamente scritta da Luciano Ligabue. Contiene inoltre una nuova versione del brano \"Ancora qui\", la cui musica \u00e8 di Ennio Morricone, precedentemente pubblicata nella colonna sonora del film \"Django Unchained\".\nIl brano composto da Elisa (per la musica) e Giuliano Sangiorgi (per il testo), \"Ecco che\", \u00e8 parte della colonna sonora del film \"L'ultima ruota del carro\" di Giovanni Veronesi, interamente composta da Elisa. Attraverso Twitter il regista ha comunicato di averne girato un video musicale il 7 ottobre 2013.\nIl primo singolo, la title track \"L'anima vola\", \u00e8 uscito il 23 agosto 2013 e ha raggiunto la posizione 2 nella classifica FIMI dei singoli. Il 24 settembre, con l'apertura dei preordini dell'album, viene pubblicata anche \"Non fa niente ormai\", in esclusiva per iTunes, che arriva alla posizione 18. Il secondo singolo ufficiale \u00e8 \"Ecco che\", in uscita il 22 novembre.\nIl brano \"L'anima vola\" \u00e8 dedicato al suo compagno e padre dei suoi figli, Andrea. La canzone parla infatti di anime che restano in contatto quasi simbiotico tra loro, e che non cambiano l'una per l'altra.\nNel mese di luglio 2014 Elisa vince il Premio Lunezia Pop d'Autore 2014 per il valore Musical-Letterario.\nL'album viene pubblicato anche in vinile in edizione limitata e numerata di 500 copie in esclusiva per il negozio virtuale Amazon.\nSuccesso commerciale.\nA poche ore dalla pubblicazione, l'album ha raggiunto la prima posizione nella classifica iTunes italiana.\nSuccessivamente l'album raggiunge anche la vetta della classifica FIMI classificandosi alla prima posizione.\nDopo tre settimane dall'uscita, l\"'Anima vola\" viene certificato disco d'oro dalla FIMI per le oltre 30.000 copie vendute.\nL'album nelle settimane seguenti raggiunge una nuova certificazione divenendo disco platino con oltre 60.000 copie vendute e successivamente doppio platino per averne vendute oltre 100.000.\n\"L'anima vola\" Deluxe.\nL'edizione deluxe di \"L'anima vola\" \u00e8 uscita il 17 novembre 2014 e contiene tre inediti e due cover: gli inediti, tratti dalle registrazioni originali del disco, sono \"L'abitudine di sorridere\", \"Ti dir\u00f2 di s\u00ec\" e \"Pugni sotto la cintura\"; le due cover \"One\" degli U2 e \"Bridge over Troubled Water\" di Simon &amp; Garfunkel. Al disco \u00e8 allegato un DVD con un documentario realizzato durante la prima parte di \"L\u2019Anima Vola Tour 2014\"."}
{"id": "4703368", "revid": "339392", "url": "https://it.wikipedia.org/wiki?curid=4703368", "title": "Aeroporto di Pechino", "text": ""}
{"id": "4703370", "revid": "3791", "url": "https://it.wikipedia.org/wiki?curid=4703370", "title": "Claude de La Tr\u00e9moille", "text": ""}
{"id": "4703372", "revid": "486946", "url": "https://it.wikipedia.org/wiki?curid=4703372", "title": "Aeroporto di Tokyo", "text": ""}
{"id": "4703379", "revid": "599013", "url": "https://it.wikipedia.org/wiki?curid=4703379", "title": "K\u0101lamukha", "text": ""}
{"id": "4703382", "revid": "196390", "url": "https://it.wikipedia.org/wiki?curid=4703382", "title": "Aeroporto di Singapore", "text": ""}
{"id": "4703386", "revid": "830939", "url": "https://it.wikipedia.org/wiki?curid=4703386", "title": "Attilio Martella", "text": "Biografia.\nFigura minore degli anni cinquanta, Attilio Martella esordisce in un film di Giuseppe De Santis, \"Roma ore 11\", del 1952; da allora continu\u00f2 a recitare in ruoli di secondo piano, in film di discreta qualit\u00e0 e non privi di interesse.\nTra i film a cui ha preso parte, ricordiamo \"Il matrimonio\" di Antonio Petrucci del 1954, \"Scandali al mare\", di Marino Girolami del 1961 e \"Sedotta e abbandonata\" di Pietro Germi del 1964; inoltre Attilio Martella fu anche pittore specializzato nel piccolo formato.\nAlberto Moravia scrisse su Attilio Martella questa recensione: \"..Questa sua lunga esperienza di riposare sul piccolo formato e questo suo ricercarsi senza i tormenti di tante nature indisciplinate troppo piene di una seriet\u00e0 che non hanno, che fanno della loro arte il trionfo di una logorante macchinazione tesa al bizzarro o alla vasta tela pur di colpire ad ogni costo e di mascherare la loro invalidit\u00e0, \u00e8 per Martella quasi una sfida, \u00e8 l'indice della sua maturit\u00e0 e della sua disciplina; ne \u00e8 arduo avvicinarlo alle migliori firme che il piccolo formato ci ha in tutti i tempi offerto. Poeta della parola, trasferisce al colore il suo palpito e la sua validit\u00e0, aderendo al \"piccolo\" come se fosse pi\u00f9 grande dei suoi bisogni. \"E sa cogliere nella natura gli aspetti e i momenti che meglio rispondono al suo sentimento e alla sua riflessione\"\".\nAd Attilio Martella anche Renato Guttuso dedica alcune parole significative: \"Natura poetica ed ispirazione fresca, espressione di un delicato sentimento e di una riflessione priva di turbamenti intellettualistici\"."}
{"id": "4703394", "revid": "339392", "url": "https://it.wikipedia.org/wiki?curid=4703394", "title": "Aeroporto di Algeri", "text": ""}
{"id": "4703397", "revid": "61829238", "url": "https://it.wikipedia.org/wiki?curid=4703397", "title": "Aeroporto di Rabat", "text": ""}
{"id": "4703400", "revid": "1934238", "url": "https://it.wikipedia.org/wiki?curid=4703400", "title": "Alto Atlante", "text": "L'Alto Atlante (in berbero: \u2d30\u2d5f\u2d4d\u2d30\u2d59 \u2d30\u2d4e\u2d47\u2d54\u2d30\u2d4f, \"A\u1e6dlas Ameqran\"; ), noto anche come Grande Atlante, \u00e8 una catena montuosa situata nel Marocco centrale in Nord Africa.\nSorge a est dell'Oceano Atlantico e si estende in direzione est verso il confine marocchino con l'Algeria. Verso l'Atlantico e a sud-ovest l'altezza decresce bruscamente e realizza un'impressionante transizione verso la costa e l'Anti Atlante. A nord, in direzione di Marrakech, la catena scende meno bruscamente.\nComprende il Jbel Toubkal, che con i suoi 4\u00a0167\u00a0m \u00e8 la cima pi\u00f9 elevata e si trova nel Parco nazionale di Toubkal.\nLa catena funge da barriera al sistema meteorologico del Marocco in direzione est-ovest e lo separa dalle influenze climatiche del deserto del Sahara, che sono particolarmente pronunciate in estate, dal pi\u00f9 mite clima mediterraneo a nord, con conseguenti notevoli cambiamenti di temperatura su tutta la catena. Alle quote pi\u00f9 elevate la neve cade regolarmente, permettendo in inverno lo svolgersi di sport invernali. La neve dura fino a primavera in Alto Atlante, soprattutto sulle vette esposte a settentrione.\nL'alto Atlante forma i bacini idrografici di diversi fiumi. La maggior parte dei corsi d'acqua non stagionali scendono verso nord e costituiscono la base per gli insediamenti siti nel nord del Marocco. Un certo numero di wadi e fiumi stagionali terminano nei deserti a sud e altopiani a est delle montagne.\nLa catena.\nAlto Atlante occidentale.\nA ovest si trova la parte pi\u00f9 antica della catena. La sua vetta pi\u00f9 alta \u00e8 il Jbel Toubkal a 4167\u00a0m, che \u00e8 visibile dalla citt\u00e0 di Marrakech. Jbel Toubkal si trova nel parco nazionale di Toubkal, che \u00e8 stato creato nel 1942. Il massiccio si \u00e8 costituito fra il giurassico e il cretaceo con formazioni intagliate da profonde valli di erosione scolpite. Questa parte della catena comprende la valle di Ourika, che \u00e8 l'unico luogo dell'Alto Atlante, dove sopravvive la bertuccia, (Macaca sylvanus), specie di primati in via di estinzione. Questo primate si trova anche in altre zone del Medio Atlante e della catena del Rif cos\u00ec come in alcune zone dell'Algeria. La valle di Ourika \u00e8 anche il luogo in cui determinati generi di flora erano presenti gi\u00e0 nel XIX secolo.\nAlto Atlante centrale.\nUna massa di gesso solido morfologicamente dominato da zone tabulari che raggiungono un'altitudine di 2\u00a0500\u00a0m si estende da Azilal a Ouarzazate. Qui, i paesaggi contrastanti ricordano ai visitatori il Colorado, con i suoi altopiani, le sue gole, i canyon, e le sue cime talvolta scheggiarono dall'erosione. Diversi picchi in questo settore superano i 4000\u00a0m, e Jbel Mgoun a 4068\u00a0m \u00e8 la vetta pi\u00f9 alta in questa parte dell'Alto Atlante. L'area \u00e8 popolata da berberi.\nAlto Atlante orientale.\nLa parte orientale dell'Alto Atlante forma vasti altopiani d'alta quota che forniscono le sorgenti del fiume Muluia. Si estende dalla citt\u00e0 di Khenifra e comprende le oasi di Jbel Ayachi (a 3747\u00a0m), Jbel Saghro e Jbel Sirwa (3305\u00a0m). Questa porzione della catena comprende il massiccio del Tamlelt il cui margine settentrionale \u00e8 occupato dalle sue vette pi\u00f9 alte, come Jbel Ayachi a 3.747\u00a0m. La quota scende verso est dove le montagne degradano verso la zona pre-sahariana.\nQuesto massiccio \u00e8 diventato un internazionalmente famoso sito paleontologico dopo la scoperta delle ossa del completamente sconosciuto antenato dei dinosauri, l'Atlasaurus, che popolava il Marocco 180 milioni di anni fa. Questo dinosauro \u00e8 anche conosciuto come Tazoudasaurus, avendo acquisito il nome del villaggio di Tazouda dove \u00e8 stato scoperto. La creatura, lunga circa nove metri, \u00e8 postulata di essere un antenato del Sauropode trovato in America. Fino a 140 milioni di anni fa, i continenti africano e americano erano collegati fra di loro.\nAree di interesse.\nAi piedi dell'Alto Atlante si trova A\u00eft Benhaddou, una kasbah o castello ancora in uso. A 1600\u00a0m si trova la kasbah di Telouet sulla strada per Marrakech.\nNotevoli anche le gole di Dad\u00e8s e Todra."}
{"id": "4703404", "revid": "339392", "url": "https://it.wikipedia.org/wiki?curid=4703404", "title": "Aeroporto di Casablanca Mohammed V", "text": ""}
{"id": "4703407", "revid": "767487", "url": "https://it.wikipedia.org/wiki?curid=4703407", "title": "\u015ar\u012bvidy\u0101", "text": "\u015ar\u012bvidy\u0101 \u00e8 una tradizione religiosa tantrica sviluppatasi nell'alveo del Kula dal ramo detto Dak\u1e63i\u1e47a-\u0101mn\u0101ya (\"tradizione meridionale\"). La \u015ar\u012bvidy\u0101 tuttora sopravvive in India e in Nepal, e i fedeli sono devoti principalmente alla dea Tripurasundar\u012b, la \"Bella dei tre mondi\".\nGeneralit\u00e0.\nLa tradizione denominata Dak\u1e63i\u1e47a-\u0101mn\u0101ya era una tradizione religiosa spiccatamente \"\u015b\u0101kta\" (tradizioni queste, tipiche dell'India meridionale), nelle quali la o alcune delle divinit\u00e0 principali sono personalizzate come femminili e vi si trovano elementi che non possono ricondursi al brahmanesimo. Le divinit\u00e0 sovrane erano la coppia K\u0101me\u015bvara e K\u0101me\u015bvar\u012b, rispettivamente Il Signore e la Signora del Desiderio.\nQuesti culti tantrici erano per lo pi\u00f9 costituiti da pratiche visionarie, con riti che prevedevano una rappresentazione aniconica della Dea e meditazioni visive complesse. Alcune cerimonie facevano, e fanno tuttora uso di sostanze proibite in seno al mondo vedico e brahmanico. Si tratta delle cosiddette \"cinque M\": \"maithuna\" (unione sessuale), \"m\u0101\u1e43s\u0101\" (carne), \"madya\" (vino), \"matsya\" (pesce), \"mudr\u0101\" (cereali arrostiti). Altra caratteristica molto importante di queste tradizioni era l'apertura sia alle caste pi\u00f9 basse sia alle donne, donne che dal cerimoniale vedico restavano del tutto escluse.\nFra le varie tradizioni tantriche, la Dak\u1e63i\u1e47a-\u0101mn\u0101ya era quella che meno si discostava dall'ortodossia, e che nel corso della sua evoluzione fin\u00ec per assimilare elementi brahmanici e del Ved\u0101nta. Segno di questa evoluzione \u00e8 la sopravvivenza nello \u015ar\u012bvidy\u0101 attuale di questa tensione fra coloro che usano le cinque M e coloro che invece le rifiutano. Si parla, nel primo caso di \"tantrismo della mano sinistra\", e nel secondo \"della mano destra\".\nI testi.\nLa fonte pi\u00f9 antica \u00e8 il \"V\u0101make\u015bvara Tantra\", suddiviso in \"Nity\u0101\u1e63oda\u015bik\u0101r\u1e47ava\" e \"Yogin\u012bh\u1e5bdaya\". Il primo tratta del rituale, il secondo ha un carattere pi\u00f9 esoterico e tratta principalmente dello \"\u015br\u012bcakra\", uno yantra dai molteplici significati e che costituisce la forma fondamentale di rappresentazione e adorazione della Dea Tripurasundar\u012b. Successivo \u00e8 il \"Tantr\u0101raja Tantra\" (\"Re dei Tantra\"). Attualmente molto popolari sono il \"Saundaryalahar\u012b\" (\"Oceano della Bellezza\"); il \"Lalit\u0101sahasran\u0101ma\" (\"Mille nomi di Lalit\u0101\", essendo Lalit\u0101 un altro nome col quale \u00e8 nota Tripurasundar\u012b); la \"Tripura Upani\u1e63ad\" (\"Segreto delle Tre Citt\u00e0\").\nIl \"Tantr\u0101raja Tantra\" ha come argomento l'omologia fra il corpo umano e il cosmo, e la descrizione dei tre aspetti di Tripurasundar\u012b, che ricordiamo vuole appunto significare \"La Bella delle Tre Citt\u00e0\". Le tre citt\u00e0 sono il suo aspetto supremo, quello sottile e quello grosso, in corrispondenza coi tre modi di venerarla: con la mente (cio\u00e8 con la meditazione), con la parola (cio\u00e8 coi mantra), con il corpo (cio\u00e8 con la ritualit\u00e0). Ma triplice \u00e8 anche il corpo umano:\nIl corpo grossolano \u00e8 quello che percepiamo coi sensi; il causale \u00e8 quello che \"riceviamo\" alla nascita dal \"karma\", cio\u00e8 quello determinato da vite anteriori; il sottile \u00e8 infine un corpo non accessibile ai sensi, che occorre ricostruire con pratiche immaginali.\nTeologia.\nLa Dea \u00e8 al contempo l'Assoluto che trascende il mondo e il mondo stesso come Sua manifestazione. Questo aspetto immanente \u00e8 descritto come \"energia\" (\"\u015bakti\") che permea ogni elemento materiale e immateriale del cosmo, come per esempio il corpo stesso dell'uomo e come per esempio i mantra, considerati forme foniche del divino. Anche quando la Dea \u00e8 venerata come ente personale, il seguace \u00e8 sempre conscio della sua trascendenza.\nTripurasundar\u012b, o anche Lalit\u0101 nella versione vedantizzata a partire dal XVI sec., sono gli appellativi ricorrenti per la Dea nello \u015ar\u012bvidy\u0101. Quando raffigurata come \"persona\", Tripurasundar\u012b \u00e8 rappresentata vestita di rosso, adagiata su un loto, sorridente e pacifica.\nLa rappresentazione tipica in questa tradizione non prevede per\u00f2 immagini o statue, bens\u00ec uno yantra, cio\u00e8 un diagramma simbolico, bidimensionale o anche tridimensionale, utilizzato come \"veicolo\" (\u00e8 uno dei significati del termine) per le pratiche meditative e i riti religiosi. Si tratta dello \"\u015br\u012bcakra\", o anche \"\u015br\u012byantra\".\nIl fine soteriologico \u00e8 sempre la salvezza, la liberazione dal ciclo delle rinascite (\"sa\u1e43s\u0101ra\") cio\u00e8, il \"mok\u1e63a\", qui come in molte altre tradizioni tantriche inteso come un viaggio a ritroso verso la Dea, origine di tutto. Si tratta di un percorso concepito come un viaggio nel corpo sottile dell'adepto.\nMeditazione con lo \"\u015br\u012bcakra\".\nNelle pratiche meditative con lo \"\u015br\u012bcakra\" la Dea \u00e8 immaginata risiedere nel punto centrale dello yantra, nel \"bindu\" che si espande verso la periferia a simboleggiare la manifestazione del cosmo fino al quadrilatero esterno che rappresenta la Terra. Queste manifestazioni sono presiedute da nove divinit\u00e0 femminili immaginate in nove cerchi concentrici.\nNell'omologia fra macrocosmo e microcosmo, queste nove divinit\u00e0 sono anche quelle che presiedono le tappe del percorso yogico a ritroso verso la Dea: i nove chakra principali che questa tradizione prevede nel corpo sottile:\nLo yantra presenta al centro quattro triangoli con la punta verso l'alto e cinque con la punta verso il basso che si intersecano avendo dimensioni differenti. I primi rappresentano \u015aiva, i secondi \u015aakti, la cui unione il devoto deve realizzare anche in se stesso nell'identificazione rituale che la pratica prevede."}
{"id": "4703408", "revid": "506294", "url": "https://it.wikipedia.org/wiki?curid=4703408", "title": "\u015ar\u012b-vidy\u0101", "text": ""}
{"id": "4703409", "revid": "287204", "url": "https://it.wikipedia.org/wiki?curid=4703409", "title": "Srividya", "text": ""}
{"id": "4703410", "revid": "506294", "url": "https://it.wikipedia.org/wiki?curid=4703410", "title": "Shrividya", "text": ""}
{"id": "4703411", "revid": "506294", "url": "https://it.wikipedia.org/wiki?curid=4703411", "title": "Shri vidya", "text": ""}
{"id": "4703412", "revid": "339392", "url": "https://it.wikipedia.org/wiki?curid=4703412", "title": "Aeroporto di Casablanca-Mohammed V", "text": ""}
{"id": "4703413", "revid": "506294", "url": "https://it.wikipedia.org/wiki?curid=4703413", "title": "Shri-vidya", "text": ""}
{"id": "4703417", "revid": "599013", "url": "https://it.wikipedia.org/wiki?curid=4703417", "title": "\u015ar\u012bvidya", "text": ""}
{"id": "4703419", "revid": "169529", "url": "https://it.wikipedia.org/wiki?curid=4703419", "title": "Marija Nikolaevna Raevskaja", "text": "Biografia.\nFamosa per aver scelto di seguire nell'esilio siberiano il marito appartenente al movimento decabrista.\nEra la figlia del generale Nikolaj Nikolaevi\u010d Raevskij, e di sua moglie, Sofija Alekseevna Konstantinova, nipote di Michail Vasil'evi\u010d Lomonosov. Trascorse la sua infanzia tra San Pietroburgo, Kiev e i piccoli possedimenti russi dove la famiglia si trasferiva spesso. Come i suoi fratelli, Marija venne educata a casa. Era un eccellente pianista, aveva una bella voce ed era particolarmente appassionata di musica italiana. Conosceva il francese e l'inglese ma non il russo. Negli anni successivi, ha cercato di colmare questa lacuna nella sua educazione, ma senza alcun risultato. Fin da giovane, Marija leggeva libri seri, in particolare di storia e letteratura.\nNel 1817 conobbe Aleksandr Sergeevi\u010d Pu\u0161kin. Nel 1820 Olizar Gustav, maresciallo della provincia di Kiev, and\u00f2 a visitare la sua casa. Nel 1823, Olizar inizi\u00f2 a corteggiare Marija, ma ricevette un rifiuto da suo padre.\nMatrimonio.\nNell'agosto 1824 Marija conobbe, attraverso Michail F\u00ebdorovi\u010d Orlov, il principe Sergej Grigor'evi\u010d Volkonskij. La maggior parte degli storici ritengono che Marija accett\u00f2 la proposta di matrimonio su insistenza del padre. Ma alcuni ammettono che la decisione fosse di Marija. Ai primi di ottobre Sergej arriv\u00f2 a Kiev e il fidanzamento venne annunciato il 5 dello stesso mese. Il matrimonio ebbe luogo l'11 gennaio 1825, a Kiev.\nEbbero quattro figli:\nMorte.\nCon l'ascesa di Alessandro II, a Marija fu permesso di tornare nella parte europea della Russia. And\u00f2 a vivere a Mosca.\nMor\u00ec il 10 agosto 1863."}
{"id": "4703423", "revid": "287204", "url": "https://it.wikipedia.org/wiki?curid=4703423", "title": "Tripp Trapp", "text": "Tripp Trapp (abbreviazione di \"Tripp-trapp-stolen\") \u00e8 un modello ergonomico di seggiolone per bambini, sviluppato dal designer di arredamento Peter Opsvik (n. 1939), prodotto e commercializzato dalla norvegese Stokke AS.\nLanciato nel 1972, nel corso del tempo \u00e8 diventato uno dei prodotti simbolo della fabbrica norvegese, insieme alla sedia ergonomica \"Balans\", progettata dallo stesso Peter Opsvik in collaborazione con Hans Christian Mengshoel. Il suo aspetto minimale e austero, con il legno di faggio al naturale visibile sotto una vernice trasparente e l'aggiunta di pochi ed essenziali dettagli metallici, obbedisce ai dettami stilistici di sobriet\u00e0 del design scandinavo: il seggiolone \u00e8 stato reso disponibile anche in altre colorazioni, comprese tinte opache in colori vivaci o pastello. Il design essenziale e \"iperfunzionale\" \u00e8 stato premiato da diversi riconoscimenti e ha fatto del seggiolone un vero e proprio pezzo da museo, oggetto, peraltro, di innumerevoli imitazioni.\nStoria.\nL'ispirazione per il progetto venne a Peter Opsvik nel 1972 dall'osservazione di quanto suo figlio Tor trovasse scomodo pranzare al tavolo dei genitori sedendo su una sedia da adulti, che lo lasciava con i piedi ciondolanti e non permetteva alle braccia di raggiungere agevolmente il piano del tavolo. Il disegno di Tripp Trapp nacque proprio dal desiderio di progettare un seggiolone che permettesse al bambino di mangiare comodamente allo stesso tavolo degli adulti.\nIn seguito, Opsvik lo rese adattabile alla crescita corporea del bambino\nTripp Trapp non ebbe immediato successo: a far scattare l'interesse fu un servizio informativo mandato in onda dalla televisione norvegese nel 1974. Da allora, il prodotto si \u00e8 guadagnato spazio su molti mercati mondiali, fino a raggiungere un volume di vendita, dichiarato dall'azienda, di oltre 6 milioni di pezzi negli anni 2000.\nNel corso della sua storia commerciale, l'idea di fondo di Tripp Trapp e il design inconfondibile dell'oggetto sono stati oggetto di numerose imitazioni.\nCaratteristiche.\nL'oggetto si presenta come un seggiolone in legno di faggio dalla forma non convenzionale: ha un piano per seduta e un piano di appoggio per i piedi, entrambi in multistrato, che sono inseriti in scanalature lungo i montanti, in modo da essere regolabili in profondit\u00e0: le scanalature si ripetono in altezza a intervalli regolari, in modo da permetterne anche la regolazione in altezza per garantire la giusta altezza rispetto al tavolo. Questo permette al bambino una seduta sicura e una posizione corretta, consentendogli di sedere allo stesso tavolo degli adulti e di partecipare alle attivit\u00e0 sociali e alle conversazioni che si svolgono durante il consumo dei pasti. Il tema della socialit\u00e0 conviviale tra adulti e bambini seduti a uno stesso tavolo \u00e8 uno dei motivi cardine del successo avuto in molti paesi, almeno quelli in cui si conserva ancora l'abitudine tradizionale di mangiare (o sedere) a tavola insieme ai pi\u00f9 piccoli. Parallelamente, l'insuccesso commerciale registrato in altri paesi, come la Francia, si \u00e8 rivelato essere determinato dalla desuetudine di tali abitudini sociali, essendo da tempo, i genitori francesi, abituati a far mangiare i bambini in momenti separati. In tal caso, il motivo della socialit\u00e0 ha fornito lo spunto per un marketing orientato, divenendo ingrediente principale e leitmotiv di campagne pubblicitarie tendenti a sensibilizzare e a \"rieducare\" le famiglie francesi facendo leva proprio sulla positivit\u00e0 delle consuetudini perdute.\nIl seggiolone \u00e8 anche provvisto di una \"cintura\" di contenimento rimovibile (in plastica o in legno curvato e cuoio) per i bambini pi\u00f9 piccoli ancora privi di autonomia e pu\u00f2 essere dotato di imbottiture e cuscini.\nIl sistema costruttivo adottato rende possibile adattarne la geometria e le proporzioni alle dimensioni del bambino in crescita, fino a trasformarsi in una sedia adatta alla seduta per adulti, se opportunamente regolata e privata del poggiapiedi. Inoltre, l'area della base di appoggio e la geometria dei montanti e dei piani, sono progettate in modo da permettere al bambino di salirvi in maniera sicura, come se si trattasse di una scala, senza rischi di instabilit\u00e0 o di ribaltamento."}
{"id": "4703425", "revid": "287204", "url": "https://it.wikipedia.org/wiki?curid=4703425", "title": "Unione Sportiva Livorno 1949-1950", "text": "Questa voce raccoglie le informazioni riguardanti l'Unione Sportiva Livorno nelle competizioni ufficiali della stagione 1949-1950.\nStagione.\nDopo la retrocessione in Serie B, a inizio stagione 1949-50 il presidente Ricciotti Paggini passa la mano e viene sostituito da Luigi Nesti. Nel lungo campionato di Serie B, 22 squadre e quindi 42 giornate, il Livorno si piazza in ottava posizione con 46 punti. Giuseppe Galluzzi \u00e8 il nuovo allenatore, sar\u00e0 avvicendato nel finale di stagione da Ermelindo Bonilauri. L'attaccante Fabrizio Bartolini acquistato dal Grosseto realizza 19 reti, 11 quelle messe a segno da Ugo Conti. A togliere serenit\u00e0 all'ambiente interviene l'improvvisa morte in un incidente stradale del calciatore ungherese Istv\u00e1n Pak\u00f3, 18 presenze nella stagione precedente in maglia amaranto. Promosse in Serie A il Napoli con 61 punti e l'Udinese seconda, con 60 punti."}
{"id": "4703426", "revid": "339392", "url": "https://it.wikipedia.org/wiki?curid=4703426", "title": "Aeroporto internazionale di Cincinnati", "text": ""}
{"id": "4703429", "revid": "506294", "url": "https://it.wikipedia.org/wiki?curid=4703429", "title": "\u015ar\u012b-vidya", "text": ""}
{"id": "4703434", "revid": "61829674", "url": "https://it.wikipedia.org/wiki?curid=4703434", "title": "Aeroporto di Pittsburgh", "text": ""}
{"id": "4703438", "revid": "30794", "url": "https://it.wikipedia.org/wiki?curid=4703438", "title": "'Abd al-Rahman al-Itrabanishi", "text": "Era membro della corte reale normanna di Ruggero II dove svolgeva anche le funzioni di segretario. Tra i pochi versi giunti fino a noi: \nEgli celebra nello stile tipico dei poeti arabi del medioevo la dolcezza e le bellezze di una residenza reale a Palermo: la Favara, in cui fu costruito dall'Emiro kalbita Ja\u02bffar un palazzo (il \"Qa\u1e63r al-Ja\u02bffar\") che sar\u00e0 in epoca successiva chiamato \"di Maredolce\"."}
{"id": "4703443", "revid": "339392", "url": "https://it.wikipedia.org/wiki?curid=4703443", "title": "Aeroporto di Ajaccio", "text": ""}
{"id": "4703444", "revid": "228587", "url": "https://it.wikipedia.org/wiki?curid=4703444", "title": "Jascha Horenstein", "text": "Biografia.\nHorenstein nacque a Kiev, Impero Russo, adesso Ukraina, in una nota famiglia ebraica. Sua madre, Marie Ettinger, veniva da una famiglia di rabbini austriaci e suo padre, Abraham Horenstein, era russo.\nNel 1906 la sua famiglia si trasfer\u00ec a Koenigsberg. Nel 1911 si trasfer\u00ec a Vienna dove Horenstein dal 1916 studi\u00f2 all'Universit\u00e4t f\u00fcr Musik und darstellende Kunst Wien con Joseph Marx, teoria musicale e Franz Schreker, composizione.\nNel 1920 Horenstein si trasfer\u00ec a Berlino dove fu assistente di Wilhelm Furtw\u00e4ngler. Negli anni venti condusse l'Orchestra Sinfonica di Vienna e i Berliner Philharmoniker. Nel 1928 divenne il principale direttore dell'Opera di D\u00fcsseldorf e nel 1929 ne divenne il direttore musicale. Fu costretto a lasciare il suo incarico nel marzo del 1933 dopo che il Partito Nazista arriv\u00f2 al potere. L'incarico a D\u00fcsseldorf fu l'unico stabile della sua carriera. Per sfuggire ai nazisti si trasfer\u00ec negli Stati Uniti nel 1940 e in seguito divenne cittadino americano. Insegn\u00f2 alla New School for Social Research in New York.\nRepertorio.\nHorenstein \u00e8 ricordato soprattutto come un interprete della musica moderna e come un direttore di Mahler, sebbene il suo repertorio fosse abbastanza ampio come mostra la sua discografia. Nel 1929 condusse il primo dei tre movimenti della Suite lirica di Alban Berg in un arrangiamento per orchestra d'archi. Nel 1950 diresse a Parigi la prima esecuzione del Wozzeck di Berg. .\nHorenstein diresse i lavori di Anton Bruckner e Gustav Mahler per tutta la sua carriera e mostr\u00f2 interesse ai lavori di Carl Nielsen, che conosceva personalmente, in un periodo in cui questi compositori non erano alla moda. Nel 1952 la registrazione Vox della Sinfonia n\u00b09 di Mahler fu la prima registrata in studio e la seconda registrazione pubblicata. Parecchi anni dopo registr\u00f2 una versione originale della Sinfonia n\u00b09 di Bruckner. Registr\u00f2 in studio numerose altre sinfonie di Mahler in vari momenti della sua carriera, tra queste Das Lied von der Erde. Recentemente vari concerti di Horenstein sono stati rieditati dall'etichetta BBC Legends, compreso il celebre concerto del 1959 alla Royal Albert Hall in cui fu eseguita la Sinfonia n\u00b08 di Mahler, e il concerto del 1972 a Manchester in cui fu eseguito Das Lied von der Erde.\nNegli ultimi anni della sua vita Horenstein registr\u00f2 la Terza Sinfonia di Robert Simpson, la musica di Paul Hindemith e di Richard Strauss. Tra le sue opere registrate si pu\u00f2 trovare il Saul og David di Nielsen. L'ultima opera che diresse fu il Parsifal di Richard Wagner nel marzo 1973 con la Royal Opera House al Covent Garden.\nNel 1971 durante la Quinta Sinfonia di Nielsen a Minneapolis fu colpito da un attacco cardiaco. Sebbene gli fosse stato prescritto di ridurre i suoi concerti egli continu\u00f2 a dirigere. Nel momento della sua morte stava pianificando di dirigere la Quinta, la Sesta e la Settima sinfonia di Mahler."}
{"id": "4703445", "revid": "486946", "url": "https://it.wikipedia.org/wiki?curid=4703445", "title": "Aeroporto di Bastia", "text": ""}
{"id": "4703448", "revid": "61829898", "url": "https://it.wikipedia.org/wiki?curid=4703448", "title": "Aeroporto di Calvi", "text": ""}
{"id": "4703449", "revid": "74801", "url": "https://it.wikipedia.org/wiki?curid=4703449", "title": "George Peacock", "text": "Biografia.\nDocente all'universit\u00e0 di Cambridge dal 1836 e decano della cattedrale di Ely, nel suo \"Trattato sull'algebra\" (1842) afferm\u00f2 che l'algebra non \u00e8 una generalizzazione dell'aritmetica."}
{"id": "4703451", "revid": "486946", "url": "https://it.wikipedia.org/wiki?curid=4703451", "title": "Aeroporto di Figari", "text": ""}
{"id": "4703458", "revid": "767487", "url": "https://it.wikipedia.org/wiki?curid=4703458", "title": "Eduard Study", "text": "Noto per il suo lavoro sulla teoria degli invarianti delle forme ternarie (1889) e per il suo studio sulla trigonometria sferica. Study \u00e8 anche ricordato per i suoi contributi alla geometria dello spazio, i numeri ipercomplessi, i numeri di Study , e una critica alla chimica fisica nelle sue fasi iniziali."}
{"id": "4703461", "revid": "1924342", "url": "https://it.wikipedia.org/wiki?curid=4703461", "title": "Angel (Belinda)", "text": "Angel \u00e8 il terzo singolo estratto da Belinda, della cantante messicana, Belinda. Il singolo \u00e8 uscito il 21 maggio 2004 per la Sony BMG.\nInformazioni.\n\"\u00c1ngel\" fu un singolo in Messico e nel mondo di Belinda. La canzone rimase al #1 in Messico per sei settimane e fu nella Top 5 in Venezuela, Argentina, Cile, Uruguay, Centroamerica, Per\u00f9, Ecuador e Colombia.\nVideoclip.\nNel video, Belinda \u00e8 un angelo innamorata di un ragazzo che deve guidare e protegge. Il ragazzo sta guidando un'auto nella notte, ma ha un incidente automobilisto, e sta per morire. I paramedici cercono di salvarlo e quando sta per morire, il suo Angelo (Belinda), lo salva.\nL'attore che interpreta il ragazzo \u00e8 Eddy Vilard, che nella vita reale \u00e8 amico di Belinda.\nIl videoclip fu diretto da Alejandro Lozan, con la produzione di \"Lemon Films\"."}
{"id": "4703464", "revid": "124123", "url": "https://it.wikipedia.org/wiki?curid=4703464", "title": "Al-Karaji", "text": "Autore del libro di algebra \"Il glorioso\", consegu\u00ec importanti risultati nella somma delle prime, seconde e terze potenze di numeri \"n\"."}
{"id": "4703465", "revid": "767487", "url": "https://it.wikipedia.org/wiki?curid=4703465", "title": "Appuntamento con un angelo", "text": "Appuntamento con un angelo (\"Date with an Angel\") \u00e8 un film del 1987 diretto da Tom McLoughlin.\nTrama.\nIl giovane Jim Sanders lavora in un'azienda di cosmetici ed \u00e8 in procinto di sposarsi con Patty, la viziatissima figlia del suo principale, l'ambizioso Ed Winston. Jim, in realt\u00e0 ha una passione nascosta come compositore musicale e non \u00e8 felice dell'esistenza che conduce e, bench\u00e9 sinceramente affezionato a Patty, \u00e8 convinto che il matrimonio gli garantir\u00e0 una vita s\u00ec stabile dal punto di vista economico, ma anche grigia e infelice.\nUna sera, Jim si trova alla festa di fidanzamento organizzata a casa di Patty, ma viene \"rapito\" dai suoi amici Don, George e Rex, che gli hanno preparato un addio al celibato in casa propria. Al termine della festa, Jim, stanco, va a dormire, ma viene svegliato da un rumore improvviso: si tratta di un angelo con le sembianze di una bellissima ragazza, precipitata sulla Terra a causa della collisione con un satellite che le ha spezzato un'ala. Passato il primo momento di stupore, Jim decide di nasconderla nel proprio appartamento e di curarle l'ala. Ci\u00f2 si rivela difficile anche a causa del fatto che l'angelo non \u00e8 in grado di parlare (pur comprendendo perfettamente ci\u00f2 che Jim le dice) comunica usando la vocalit\u00e0 canora e non ha la minima dimestichezza con gli usi e i costumi umani.\nNonostante i tentativi di Jim di mantenere il segreto, i suoi amici e il suocero, Ed, finiscono con lo scoprire l'esistenza dell'angelo; successivamente, anche Patty scopre l'angelo e, credendola l'amante di Jim, pianta in asso il fidanzato. Nei giorni successivi, Jim cerca pi\u00f9 volte di spiegare a Patty come stanno realmente le cose, senza alcun successo; il ragazzo, inoltre, deve vedersela con George, Don e Rex, intenzionati a catturare l'angelo per rivelarne l'esistenza al mondo e diventare famosi, e con Ed, che intende fare della creatura la nuova modella della propria azienda (al posto di Patty).\nDopo diversi tentativi, George, Don e Rex riescono a rapire l'angelo e Jim riesce a salvarla appena in tempo per evitare che i tre ne rivelino la vera natura nel corso di una conferenza stampa. A questo punto, Jim, che ormai inizia a provare qualcosa per l'angelo, si nasconde assieme a lei fuori citt\u00e0 per tenerla al sicuro. Qualche giorno dopo, l'angelo guarisce e potrebbe fare ritorno in cielo, ma finge di non essere ancora in grado di volare per poter restare accanto a Jim, del quale ricambia i sentimenti; Jim, per\u00f2, si rende conto che tra loro non potr\u00e0 mai esserci nulla e la convince che \u00e8 meglio per lei tornare al pi\u00f9 presto in Paradiso, rimpiangendo solo di non poter trascorrere pi\u00f9 tempo assieme.\nNel frattempo, gli amici di Jim, Ed e Patty scoprono il nascondiglio del ragazzo e lo raggiungono: Ed, George, Don e Rex sono decisi a catturare l'angelo, mentre Patty, vittima di una crisi isterica dietro l'altra, si presenta armata di fucile, intenzionata a vendicarsi di Jim per averla \"tradita\" con la creatura. Sul posto accorrono anche i genitori di Jim, preoccupati per il figlio. Nel caos che segue, Jim cade vittima di un fortissimo attacco di emicrania, di cui soffre da diverso tempo, e perde i sensi; l'angelo interviene per salvarlo e offre una dimostrazione dei propri immensi poteri ai danni di Patty ed Ed, che scappano terrorizzati.\nJim viene ricoverato in ospedale, dove si scopre che le sue emicranie sono causate da un tumore al cervello da cui \u00e8 affetto da tempo e che ormai \u00e8 all'ultimo stadio. Jim, in punto di morte, viene visitato un'ultima volta dall'angelo e il ragazzo comprende che il loro incontro non \u00e8 stato casuale: lei \u00e8 in verit\u00e0 l'Angelo della Morte ed era venuta la sera della festa per portarlo via, ma l'incidente l'ha privata dei suoi poteri, impedendole di compiere la propria missione. Anzich\u00e9 prendere la sua anima, l'angelo prega per la salvezza di Jim, esprimendo inoltre il desiderio di potergli stare accanto, e la sua preghiera viene esaudita: il ragazzo guarisce e l'angelo, ora una normale donna umana in grado di parlare, ritorna da lui, rassicurandolo che ora avranno tutto il tempo che vogliono per stare assieme e comporre buona musica; I due, felici, si abbracciano e si scambiano un bacio."}
{"id": "4703467", "revid": "61830345", "url": "https://it.wikipedia.org/wiki?curid=4703467", "title": "Volodymyr Palahniuk", "text": ""}
{"id": "4703469", "revid": "110157", "url": "https://it.wikipedia.org/wiki?curid=4703469", "title": "Qualificazioni al campionato mondiale di pallavolo maschile 2014 - America del Sud", "text": "Le qualificazioni per il campionato mondiale di pallavolo maschile 2014 dell'America del Sud hanno messo in palio 3 posti per il campionato mondiale di pallavolo maschile 2014. Delle 12 squadre sudamericane appartenenti alla CSV e aventi diritto di partecipare alle qualificazioni, ne parteciparono 6. Non partecip\u00f2 l'Uruguay, ritirato dopo essersi iscritto.\nSi sono qualificate per il campionato mondiale le prime due classificate del Campionato sudamericano di pallavolo maschile 2013 e la vincente del girone di qualificazione."}
{"id": "4703472", "revid": "1361571", "url": "https://it.wikipedia.org/wiki?curid=4703472", "title": "Attico (filosofo)", "text": "Platonico della seconda met\u00e0 del II secolo d.C. , autore di un commento al \"Fedro \"e al \"Timeo\" , cerc\u00f2 di riportare alle origini l'Accademia di Atene. Si oppose ad alcuni aspetti della filosofia aristotelica e quindi alle dottrine di Antioco di Ascalona (fine II secolo a.C.-inizio I secolo a.C.) cercando di stabilire una demarcazione tra la dottrina aristotelica e quella platonica che quello ecletticamente riteneva sostanzialmente coincidenti.\nNonostante il tentativo di riportare il platonismo alla purezza delle origini, nella filosofia di Attico sono presenti influenze stoiche."}
{"id": "4703474", "revid": "61830460", "url": "https://it.wikipedia.org/wiki?curid=4703474", "title": "Aldo Giurlani", "text": ""}
{"id": "4703475", "revid": "599013", "url": "https://it.wikipedia.org/wiki?curid=4703475", "title": "Pie suore della Redenzione", "text": "Le Pie Suore della Redenzione sono un istituto religioso femminile di diritto pontificio: le suore di questa congregazione pospongono al loro nome la sigla S.R.\nStoria.\nLa congregazione fu fondata da Anna Figus: visitando il reparto celtico della clinica dermosifilopatica di Cagliari, incontr\u00f2 un gruppo di ex prostitute e inizi\u00f2 a progettare un'opera per il loro recupero.\nIl 6 aprile 1935, presso la casa di Nostra Signora di Bonaria di Cagliari, la Figus, insieme con tre compagne, vest\u00ec l'abito religioso dando inizio alla congregazione.\nLa prima filiale fu aperta nel 1939 e nel 1949 si ebbe la prima fondazione fuori dalla Sardegna (Villa \"Mater Admirabilis\" a Roma, dove l'anno successivo fu trasferita la casa generalizia); nel 1976 le suore iniziarono a dedicarsi all'apostolato in terra di missione (India e Brasile).\nL'istituto ricevette una prima approvazione pontificia nel 1949 e il decreto di lode il 1\u00ba luglio 1961.\nAttivit\u00e0 e diffusione.\nLe suore si dedicano al recupero spirituale e umano delle ex prostitute, all'assistenza a detenuti ed ex detenuti, tossicodipendenti e madri nubili e ad altre opere di prevenzione e promozione umana.\nOltre che in Italia, sono attive in Brasile, India e Per\u00f9; la sede generalizia \u00e8 a Roma.\nAlla fine del 2008 la congregazione contava 155 religiose in 28 case."}
{"id": "4703476", "revid": "61830487", "url": "https://it.wikipedia.org/wiki?curid=4703476", "title": "Pie Suore della Redenzione", "text": ""}
{"id": "4703477", "revid": "61830501", "url": "https://it.wikipedia.org/wiki?curid=4703477", "title": "Nazareno Caldarelli", "text": ""}
{"id": "4703482", "revid": "13976", "url": "https://it.wikipedia.org/wiki?curid=4703482", "title": "Marino I di Napoli", "text": "Resse il ducato di Napoli dal 919 al 928; durante questo periodo i musulmani si spinsero fino alla citt\u00e0 venendo poi indociliti da un riscatto in denaro."}
{"id": "4703485", "revid": "1728", "url": "https://it.wikipedia.org/wiki?curid=4703485", "title": "Marija Nikolaevna Raevskaya", "text": ""}
{"id": "4703486", "revid": "13976", "url": "https://it.wikipedia.org/wiki?curid=4703486", "title": "Marino II di Napoli", "text": "Il suo ducato fu caratterizzato dalle inimicizie con Ottone II e Pandolfo Testadiferro."}
{"id": "4703490", "revid": "110157", "url": "https://it.wikipedia.org/wiki?curid=4703490", "title": "No Entiendo", "text": "No Entiendo, \u00e8 il quinto singolo dalla cantante Messico Belinda, dal suo album di debutto Belinda, featuring con il gruppo musicale spagnolo Andy &amp; Lucas. \u00c8 uscito nel 2004 dalla Sony BMG.\nInformazioni.\nLa canzone scritta da Daniel Gibson adattata da Belinda, prodotta da Mauri Stern. \u00c8 la versione spagnola di \"I Don't Understand You\", della band K-Otic.\nVideoclip.\nNel video appare Belinda, e Andy &amp; Lucas nella Plaza Mayor di Madrid. Nel video appare il duo spagnolo che canta la canzone dentro una stanza dell'appartamento in Plaza Mayor mentre Belinda lo fa all'esterno. Un bambino fotografa Belinda mentre lei canta. Poi si dirige all'appartamento dove incontra il duo e li fotografa. Il video fu girato nel novembre del 2004."}
{"id": "4703497", "revid": "830939", "url": "https://it.wikipedia.org/wiki?curid=4703497", "title": "Olimpiodoro di Atene", "text": "Nel 301 a.C. difese Elatea da Cassandro e nel 298 a.C. imped\u00ec la tirannide di Lacare. Arconte dal 293 a.C. al 292 a.C., nel 287 a.C. capitan\u00f2 la rivolta antimacedonica."}
{"id": "4703505", "revid": "287204", "url": "https://it.wikipedia.org/wiki?curid=4703505", "title": "Premio Spoleto", "text": "Il Premio Spoleto \u00e8 stato un riconoscimento destinato a giovani artisti, pittori e scultori; si \u00e8 svolto a Spoleto dal 1953 al 1964, con due riprese nel 1966 e nel 1968, per un totale di 13 edizioni.\nGrazie alla formula del \"premio acquisto\", le opere vincitrici andavano a costituire un primo nucleo di opere d'arte per la nascente \"Galleria d'arte moderna\" di Spoleto, al tempo ubicata nei refettori del Complesso monumentale di San Nicol\u00f2. Quei quadri e quelle sculture, ora conservate al \"Museo Carandente, Palazzo Collicola - Arti visive\", contribuiscono a documentare le principali tendenze artistiche del tempo.\nLe origini.\nL'idea del premio venne lanciata da alcuni artisti spoletini che sarebbero poi diventati un vero e proprio gruppo artistico ben definito, con il nome di \"Gruppo di Spoleto\" o \"Gruppo dei sei\". Ne facevano parte: Giuseppe De Gregorio, Filippo Marignoli, Giannetto Orsini, Ugo Rambaldi, Piero Raspi, Bruno Toscano (con assoluta fedelt\u00e0 all'elenco alfabetico da loro stessi stilato in un catalogo).\nIl \"Premio Spoleto\" venne inaugurato nel settembre del 1953, nelle sale di Palazzo Collicola nell'ambito della \"I Mostra Nazionale di Arti Figurative\". La manifestazione divenne un luogo privilegiato per le arti visive contemporanee e un polo attrattivo per numerosi artisti dell'epoca.\nVenne coinvolto fin dall'inizio il giovane critico d'arte Francesco Arcangeli, gi\u00e0 attento osservatore e studioso del nascente stile informale. Egli a sua volta interess\u00f2 i principali esperti d'arte dell'epoca.\nL'idea, al di l\u00e0 di intenti mondano-turistici, era nata da una profonda e autentica esigenza culturale: \nDopo la prima edizione, d'impostazione generica e informativa, nel 1954 gli organizzatori delinearono una pi\u00f9 peculiare fisionomia della manifestazione:\nDivenne naturale quindi prestare particolare attenzione alla situazione artistica contemporanea, evitando criteri antologici e accademici.\nLa mostra propose gli artisti delle leve pi\u00f9 giovani riuscendo ad offrire una vivida immagine delle istanze pi\u00f9 nuove della cultura figurativa di quegli anni: dalle prime secessioni antinovecentiste, alle riprese neocubiste e \"naturalistiche\", dalle varie esperienze astratte, informali e neoespressioniste, al neofigurativismo e alle successive correnti \"Gestaltiche\".\nLe edizioni.\n1953.\nLa prima commissione di accettazione e di premiazione era composta da: Francesco Arcangeli, Mario Mafai, Marino Mazzacurati, Roberto Melli e Giovanni Toscano, sindaco di Spoleto. Opere inviate sotto giuria 377.\nGli artisti premiati:\n1954.\nLa seconda commissione di accettazione e di premiazione era composta da: Francesco Arcangeli, Fortunato Bellonzi, Roberto Melli, Luigi Carluccio, Lionello Leonardi (Presidente del Comitato organizzatore) e Giovanni Toscano. Opere inviate sotto giuria 400.\n1955.\nLa terza commissione di accettazione e di premiazione era composta da: Francesco Arcangeli, Valentino Martinelli, Marco Valsecchi, Roberto Melli, Lionello Leonardi e Giovanni Toscano. Opere inviate sotto giuria 411.\nGli artisti premiati:\n1956.\nLa quarta commissione di accettazione e di premiazione era composta da: Valentino Martinelli, Marco Valsecchi, Antonio Scordia, Virgilio Guzzi, Lionello Leonardi e Giovanni Toscano. Opere inviate sotto giuria 455.\n1957.\nLa quinta commissione di accettazione e di premiazione era composta da: Francesco Arcangeli, Maurizio Calvesi, Luigi Carluccio, Gisberto Martelli, Valentino Martinelli, Lionello Leonardi e Giovanni Toscano. Opere inviate sotto giuria 486.\n1958.\nIn questa edizione venne adottata una nuova formula: i partecipanti, pittori e scultori, vengono designati e invitati dalla commissione.\nLa sesta commissione di invito e di premiazione era composta da: Francesco Arcangeli, Giulio Carlo Argan, Marco Valsecchi, Lionello Leonardi e Giovanni Toscano. Artisti invitati: 45 pittori e 15 scultori.\n1959.\nLa settima commissione di invito e di premiazione era composta da: Oreste Ferrari, Alberto Martini, Giovanni Urbani, Giuseppe De Gregorio e Giovanni Toscano. Opere pervenute 146.\n1960.\nL'ottava commissione di invito e di premiazione era composta da: Carlo Barbieri, Giulio Carlo Argan, Marco Valsecchi, Maurizio Calvesi e Giovanni Toscano. Opere pervenute 191.\n1961.\nLa nona commissione di invito e di premiazione era composta da: Giovanni Urbani, Francesco Arcangeli, Domenico Spinosa, Piero Raspi e Giovanni Toscano. Opere pervenute 175.\n1962.\nIn occasione del decimo anniversario della manifestazione il Comitato organizzatore decise di devolvere la somma del montepremi alla pubblicazione di un volume in elegante veste editoriale ove furono esaminate criticamente le opere degli artisti prescelti dalla giuria di premiazione. Autori dei saggi furono gli stessi critici preposti alla commissione d'invito e di premiazione. Gli artisti premiati scelsero una delle loro opere da destinare alla Galleria d'Arte Moderna di Spoleto.\nLa commissione era cos\u00ec composta: Francesco Arcangeli, Antonello Trombadori, Giovanni Urbani, Marco Valsecchi e Giovanni Toscano. Opere pervenute 192. Gli artisti spoletini si dichiararono \"fuori concorso\".\nGli artisti prescelti, a cui furono dedicati i saggi corredati dalla riproduzione in grande formato (bianco e nero e quadricromie) di tutte le loro opere esposte, furono:\nLa medaglia d'oro offerta dal Presidente della Repubblica fu assegnanta allo scultore Vittorio Tavernari.\n1966.\nIn questa edizione i premi acquisto sono andati a:\nLa medaglia del Presidente della Repubblica a Paolo Icaro.\nLa medaglia del Presidente del Consiglio dei Ministri a Germano Sartelli.\n1968.\nLa medaglia del Presidente della Repubblica a Alberto Magnelli.\nLa medaglia del Presidente del Consiglio dei Ministri a Gerardo Dottori."}
{"id": "4703506", "revid": "287204", "url": "https://it.wikipedia.org/wiki?curid=4703506", "title": "Custodia per abiti", "text": "Una custodia per abiti \u00e8 un contenitore in materiale flessibile, usato per trasportare vestiti oppure giacche e simili indumenti, ed anche per proteggerli dalla polvere all'interno di armadi. I modelli pi\u00f9 semplici hanno una cerniera che si apre verticalmente. Pu\u00f2 essere fabbricata con diversi materiali, ad esempio tessuto, pelle, plastica.\nUna custodia per abiti pu\u00f2 avere una tracolla o una maniglia per facilitare il trasporto, ed \u00e8 disponibile in diverse forme e dimensioni a seconda della lunghezza dei vestiti che devono essere trasportati. Alcuni modelli possono essere piegati a met\u00e0, con due maniglie per il trasporto facile con una sola mano.\nPericoli.\nA causa del rischio di soffocamento, occorre prestare attenzione affinch\u00e9 i bambini non usino come gioco le custodie in plastica."}
{"id": "4703508", "revid": "392684", "url": "https://it.wikipedia.org/wiki?curid=4703508", "title": "Alfred Hegar", "text": "Docente all'universit\u00e0 di Friburgo, da lui prendono nome il rammollimento del collo dell'utero pre-parto (\"segno di Hegar\") e i \"dilatatori di Hegar\"."}
{"id": "4703509", "revid": "599013", "url": "https://it.wikipedia.org/wiki?curid=4703509", "title": "Simone Ciancio", "text": "Caratteristiche tecniche.\n\u00c8 un terzino destro che pu\u00f2 agire a sinistra ed eventualmente anche da centrale\nCarriera.\nCresciuto nel settore giovanile della , di cui \u00e8 tifoso, ha compiuto la trafila dagli Esordienti alla prima squadra. Ha poi indossato le maglie di e . Ha esordito in Serie C1 con i grigi piemontesi nel 2009.\nNel 2005, a 18 anni, ha subito la rottura del legamento crociato del ginocchio destro, mentre nel 2011 uno strappo del tendine semirotuleo.\nDal 2012 al 2014 ha militato nel e nella in Serie B, collezionando 60 presenze e segnando 2 gol.\nHa poi vissuto un positivo biennio a , in Lega Pro, dove ha collezionato 57 presenze e 2 gol. Si \u00e8 aggiudicato la Coppa Italia Lega Pro 2014-2015, andando a segno nella finale di ritorno contro il .\nNel 2016 si \u00e8 trasferito al , sempre in Lega Pro. Nella stagione di esordio con i salentini Ciancio ha ottenuto 31 presenze e segnato 3 gol, oltre a 4 presenze e un gol nei play-off. Nel 2017-2018 ha conseguito la promozione in Serie B, giocando 23 partite e segnando un gol.\nNel luglio 2018 si \u00e8 accordato con il , con cui ha sottoscritto un contratto biennale, ma resta in Sicilia una sola stagione trasferendosi l'anno successivo alla Carrarese.\nStatistiche.\nPresenze e reti nei club.\n\"Statistiche aggiornate al 10 gennaio 2022.\""}
{"id": "4703513", "revid": "767487", "url": "https://it.wikipedia.org/wiki?curid=4703513", "title": "Alexander Victor", "text": "Carriera.\n\u00c8 stato in Nazionale nel 2007."}
{"id": "4703515", "revid": "1543377", "url": "https://it.wikipedia.org/wiki?curid=4703515", "title": "Auckland Blues 1996", "text": "Nel 1996 la neonata formazione degli Auckland Blues affront\u00f2 la prima stagione del neoistituito campionato interconfederale Super 12.\nA titolo statistico, la squadra disput\u00f2 il primo incontro in assoluto della storia del torneo, a Palmerston North contro i Wellington Hurricanes, una vittoria esterna per 36-28.\nAl termine della stagione regolare gli Auckland Blues si classificarono secondi e si qualificarono per le semifinali, in cui sconfissero i sudafricani del Northern Transvaal; nella successiva finale, disputatasi sul proprio campo ad Auckland, i Blues batterono 45-21 un'altra sudafricana, il Natal Sharks, e si aggiudicarono la prima edizione del Super 12."}
{"id": "4703516", "revid": "2172466", "url": "https://it.wikipedia.org/wiki?curid=4703516", "title": "Gunnar H\u00e4gg", "text": "Docente all'universit\u00e0 di Stoccolma, scopr\u00ec i composti interstiziali."}
{"id": "4703521", "revid": "830939", "url": "https://it.wikipedia.org/wiki?curid=4703521", "title": "Gustav Hegi", "text": "Studioso di sistematica, \u00e8 noto soprattutto per la sua \"Flora illustrata della Mitteleuropa\" (1931)."}
{"id": "4703523", "revid": "1888309", "url": "https://it.wikipedia.org/wiki?curid=4703523", "title": "Chiuso (Lecco)", "text": "Chiuso \u00e8 il rione pi\u00f9 meridionale della citt\u00e0 di Lecco, posto ai confini con Vercurago.\nGeografia fisica.\nAffacciato sul lago di Garlate a sud di Maggianico, Chiuso ha costituito per secoli un posto di frontiera sul confine di Stato fra Lombardia e Veneto, uno dei pochi attraversabile a piedi e quindi particolarmente sensibile.\nStoria.\nPer molto tempo, al tempo delle pievi, \u00e8 stato una parrocchia ed un comune indipendente inserito nella pieve di Lecco, fino al 1786 parte della Provincia di Milano. Al censimento del 1771 aveva fatto registrare 187 residenti, saliti a 286 nel 1803. Al 1809 risale la prima esperienza d'unione con Lecco su decreto di Napoleone, ma il ritorno degli austriaci comport\u00f2 la restaurazione dell'autonomia municipale nel 1816. Nel 1853 si registrarono 357 residenti, che aumentarono ulteriormente a quota 393 all'atto dell'unificazione italiana nel 1861. La fine dell'autonomia comunale risale al 1869, allorquando il borgo fu unito a Maggianico, che poi nel secolo successivo confluir\u00e0 a sua volta dentro Lecco.\nArchitetture.\nLa chiesa di San Giovanni Battista \u00e8 celebre poich\u00e9 al suo interno custodisce le spoglie di Don Serafino Morazzone, parroco della chiesa dal 1773 al 1822 e confessore di Alessandro Manzoni. Don Serafino \u00e8 divenuto poi Beato nel 2011, in Piazza Duomo a Milano dai Cardinali Dionigi Tettamanzi e Angelo Amato. Ha un aspetto tipicamente romanico mentre all'interno contiene numerosi affreschi del XV secolo ed una balaustra in arenaria del XVII secolo. Per lungo tempo attribuiti a Giovan Pietro da Cemmo (oggi pi\u00f9 semplicemente considerati come influenzati dalla scuola dei da Cemmo), gli affreschi raffigurano la \"Crocifissione\", un \"Cristo Pantocratore tra i simboli degli Evangelisti\" e i primi quattro \"Dottori della Chiesa\". Nel XIX secolo furono rinnovati la facciata ed il campanile."}
{"id": "4703526", "revid": "1573940", "url": "https://it.wikipedia.org/wiki?curid=4703526", "title": "Anampses caeruleopunctatus", "text": "Anampses caeruleopunctatus \u00e8 un pesce osseo marino appartenente alla famiglia Labridae diffuso nell'Indo-Pacifico.\nDescrizione.\nPresenta un corpo alto e compresso lateralmente, la cui lunghezza massima registrata \u00e8 di 42\u00a0cm. Gli esemplari giovani nuotano lentamente, assumendo una caratteristica posizione nella colonna d'acqua con la testa inclinata verso il fondale; questo, insieme alla colorazione mimetica brunastra, li rende simili a una foglia.\nNelle femmine, la colorazione \u00e8 bruna-aranciata con piccole macchie di un azzurro acceso su ogni scaglia. Queste macchie, presenti anche sulle pinne, diventano striature sulla testa. Nei maschi adulti, le striature sono pi\u00f9 irregolari e meno evidenti, mentre il corpo assume una colorazione blu-verdastra; appare invece una fascia blu tra gli occhi e una verticale verde sui fianchi. La pinna dorsale e la pinna anale sono basse e lunghe, rossastre e striate orizzontalmente di azzurro; la pinna caudale ha il margine dritto.\nBiologia.\nComportamento.\n\u00c8 diurno e pu\u00f2 sia essere solitario che formare coppie. Trascorre la notte sepolto nel substrato.\nAlimentazione.\nSi nutre di invertebrati bentonici come crostacei (peracaridi, copepodi, anfipodi) e policheti; gli adulti predano anche molluschi.\nRiproduzione.\n\u00c8 ermafrodita proteroginico e forma harem: nel periodo riproduttivo (di solito da marzo a maggio), i maschi diventano territoriali e la loro colorazione \u00e8 pi\u00f9 accesa. Le uova sono sferiche e in genere deposte dopo l'alta marea.\nTassonomia.\nEduard R\u00fcppell descrisse questa specie nel 1829 basandosi su esemplari femminili. Egli identific\u00f2 erroneamente gli esemplari con la colorazione terminale maschile come una specie diversa, \"A. diadematus\", descritta nel 1835. Nel 1840, Achille Valenciennes descrisse una nuova specie di \"Anampses\", \"A. viridis\", basandosi su tre esemplari provenienti dalle Mauritius. Questa specie fu considerata valida per lungo tempo, ma il mancato ritrovamento di ulteriori esemplari ne fece supporre a l'estinzione; nel 2013, i lectotipi di \"A. viridis\" sono stati identificati come adulti di \"A. caeruleopunctatus\".\nSinonimi.\nI seguenti nomi sono considerati sinonimi di \"Anampses caeruleopunctatus\":\nDistribuzione e habitat.\n\u00c8 una specie piuttosto comune e facile da osservare, diffusa dalla costa dell'Africa orientale e dal mar Rosso al Giappone e all'Isola di Pasqua; a sud il suo areale si estende fino all'Isola di Lord Howe. Vive in acque poco profonde (fino a 30 m) nelle barriere coralline, e gli adulti sono comuni su fondali rocciosi. \u00c8 assente dalle Hawaii, dove \u00e8 sostituito dal simile \"Anampses cuvier\".\nConservazione.\n\"Anampses caeruleopunctatus\" \u00e8 stato classificato come \"a rischio minimo\" (LC) dalla lista rossa IUCN nel 2008, perch\u00e9 ha un areale ampio ed \u00e8 diffuso in molte aree marine protette. \u00c8 talvolta pescato per l'acquariofilia (nel mar Rosso, all'Isola della Riunione e in Australia) e per l'alimentazione (Hong Kong), ma non \u00e8 particolarmente ricercato."}
{"id": "4703528", "revid": "599013", "url": "https://it.wikipedia.org/wiki?curid=4703528", "title": "Piccole suore di San Francesco d'Assisi", "text": "Le Piccole Suore di San Francesco d'Assisi (in francese \"Petites S\u0153urs de Saint-Fran\u00e7ois d'Assise\") sono un istituto religioso femminile di diritto pontificio: le suore di questa congregazione pospongono al loro nome la sigla P.S.S.F.\nStoria.\nLe origini della congregazione risalgono a una fraternit\u00e0 di terziarie francescane organizzata da Louise Renault e dedita all'assistenza domiciliare agli ammalati nella diocesi di Angers: l'8 dicembre 1873 la Renault, con l'aiuto del cappuccino Luigi da Saint-\u00c9tienne e l'approvazione del vescovo Charles-Emile Freppel, diede formalmente inizio all'istituto.\nAlla congregazione, per decreto del vescovo, vennero presto unite altre comunit\u00e0 del terz'ordine di San Francesco attive in diocesi: alcune terziarie, per\u00f2, non accettarono la fusione e si unirono alle ancelle dei poveri del benedettino Leduc.\nPer ottenere il riconoscimento civile come istituzione ospedaliera (1875), le suore adottarono gli statuti gi\u00e0 approvati per le suore del Buon Soccorso di Nostra Signora Ausiliatrice: le suore prestarono servizio come infermiere negli ospedali militari durante la prima guerra mondiale.\nL'istituto, aggregato all'ordine dei frati minori cappuccini dal 25 aprile 1934, ricevette il pontificio decreto di lode il 28 febbraio 1944 e le sue costituzioni ottennero l'approvazione definitiva il 15 gennaio 1955.\nAttivit\u00e0 e diffusione.\nLe suore si dedicano principalmente all'assistenza agli ammalati, ma anche alle opere parrocchiali e al lavoro nelle missioni.\nOltre che in Francia, sono presenti in Algeria e in Repubblica Centrafricana; la sede generalizia \u00e8 ad Angers.\nAlla fine del 2008 la congregazione contava 171 religiose in 23 case."}
{"id": "4703530", "revid": "709406", "url": "https://it.wikipedia.org/wiki?curid=4703530", "title": "Acidi azinici", "text": ""}
{"id": "4703531", "revid": "61831790", "url": "https://it.wikipedia.org/wiki?curid=4703531", "title": "Piccole Suore di San Francesco d'Assisi", "text": ""}
{"id": "4703533", "revid": "709406", "url": "https://it.wikipedia.org/wiki?curid=4703533", "title": "Arili", "text": ""}
{"id": "4703536", "revid": "287204", "url": "https://it.wikipedia.org/wiki?curid=4703536", "title": "Anti Atlante", "text": "L'Anti Atlante (in berbero: \u2d30\u2d37\u2d54\u2d30\u2d54 \u2d4e\u2d65\u2d65\u2d49\u2d62\u2d4f, \"Adrar M\u1e93\u1e93iyen\"; ) \u00e8 una catena montuosa del Marocco, parte della catena dell'Atlante nel nord-ovest dell'Africa. L'Anti Atlante si estende dall'Oceano Atlantico a sud-ovest fino a nord-est sulle alture di Ouarzazate e ancora ad est fino alla citt\u00e0 di Tafilalet, per una lunghezza complessiva di circa 500\u00a0km. Confina con il deserto del Sahara a sud.\nIl punto pi\u00f9 orientale dell'Anti Atlante \u00e8 il Jbel Saghro e il suo confine orientale \u00e8 costituito da sezioni dell'Alto Atlante. Sulle alture di Ouarzazate, il massiccio \u00e8 tagliato dalla Valle del Draa, aprendosi verso il sud. In questo mondo di rocce, i contrasti sono estremi. La maggior parte della terra \u00e8 arida e brulla, ma l'acqua si raccoglie e viene incanalata in luoghi remoti, formando piccoli bacini. La maggior parte dei villaggi sono limitati a un paio di piccole case circondate da palme.\nIn alcuni contesti, l'Anti Atlante viene considerato separato dalla catena dell'Atlante, come il termine \"anti\" stabilisce.\nFormazione della catena montuosa.\nLe rocce del continente Africano (la placca africana) si formarono nel Precambriano (approssimativamente fra 4\u00a0500 e 550 milioni di anni addietro), e sono pi\u00f9 antiche della catena dell'Atlante. L'Anti Atlante si svilupp\u00f2 ancora pi\u00f9 tardi.\nSi form\u00f2 nel Paleozoico (~300 milioni di anni addietro), come risultato della collisione fra continenti. Nord America, Europa e Africa erano uniti e costituivano due ex continenti, Euramerica e Gondwana, che si scontrarono fra loro creando le Central Pangean Mountains nel supercontinente Pangea. Evidenze dimostrano che l'Anti Atlante era in origine parte dell'orogenesi alleganiana che diede vita agli Appalachi, formatisi quando Gondwana (compresa l'Africa) ed Euramerica (America) si scontrarono. Ci sono indicazioni che una volta era una catena di montagne di gran lunga pi\u00f9 alte dell'Himalaya di oggi.\nPi\u00f9 di recente, nel Terziario (da 65 milioni a ~ 1800\u00a0000 anni fa), le restanti catene montuose che oggi comprendono l'Atlante sono state sollevate dallo scontro di masse di terra di Europa e Africa in collisione nella parte meridionale della penisola Iberica. L'erosione ha continuato a ridurre la catena dell'Anti Atlante ed oggi \u00e8 meno massiccia dell'Alto Atlante a nord.\nProfilo e clima.\nLe cime delle Anti Atlante raggiungono altezze medie di 2\u00a0500-2\u00a0700\u00a0m, con alcuni picchi che raggiungono altezze maggiori. A nord si trova un altopiano a 1700\u20131800\u00a0m di altezza. A sud si trovano gli altopiani del Sahara a circa 700\u00a0m. Un picco, Djebel Siroua, di origine vulcanica, raggiunge i 3304\u00a0m. La catena \u00e8 fortemente fessurata, soprattutto in direzione sud.\nLe precipitazioni annuali sono di solito inferiori a 200\u00a0mm, mentre le condizioni climatiche sul nord e versanti occidentali sono localmente pi\u00f9 umide favorendo l'agricoltura. Dal punto di vista climatico, le montagne sono separate dall'influenza del Mediterraneo dall'Atlante al suo nord, e quindi appartengono alla zona climatica sahariana.\nFlora.\nNelle zone meno secche a ovest e nord, gran parte del terreno \u00e8 coperto da timo, rosmarino e altre piante che richiedono poca acqua, come ad esempio l'argan. La rara vegetazione \u00e8 messa in pericolo dal pascolo, ma nel sud rimangono rari arbusti spinosi. La transizione verso il deserto \u00e8 graduale verso sud.\nPaesaggio.\nIl paesaggio \u00e8 caratterizzato da pittoresche kasbah (piccoli castelli) in molti luoghi della regione. In passato, la kasbah era importante come luogo di rifugio e come deposito di rifornimento di provviste. Vicino a questi insediamenti, coltivazioni a terrazza e campi protetti da muretti a secco. Tuttavia, sempre pi\u00f9 case vengono abbandonate e i campi restano incolti. Con la continua migrazione dalla terra, i sistemi di irrigazione necessari all'agricoltura sono in via di disfacimento."}
{"id": "4703537", "revid": "125019", "url": "https://it.wikipedia.org/wiki?curid=4703537", "title": "Reazione nera", "text": ""}
{"id": "4703539", "revid": "124123", "url": "https://it.wikipedia.org/wiki?curid=4703539", "title": "Ashikaga Shigeuji", "text": " Quartogenito del quarto \"Kub\u014d\" Ashikaga Mochiuji, succedette al padre nel 1449, 10 anni dopo la sua morte per \"seppuku\". "}
{"id": "4703544", "revid": "92723", "url": "https://it.wikipedia.org/wiki?curid=4703544", "title": "Cattedrali in Giappone", "text": "Questa \u00e8 una lista delle cattedrali in Giappone."}
{"id": "4703546", "revid": "599013", "url": "https://it.wikipedia.org/wiki?curid=4703546", "title": "Ancelle della Visitazione", "text": "Le Ancelle della Visitazione sono un istituto religioso femminile di diritto pontificio: le suore di questa congregazione pospongono al loro nome la sigla A.V.\nStoria.\nLe origini della congregazione risalgono a una comunit\u00e0 di suore Paoline che prestava servizio presso un ospedale per religiose malate fondato ad Albano da Giacomo Alberione.\nPer alcuni dissensi con le superiore, trentuno suore guidate da Vincenza Minet (considerata fondatrice dell'istituto) lasciarono la congregazione e il 29 giugno 1978 vennero approvate come pia unione dall'allora vescovo di Assisi, Dino Tomassini.\nIl 2 febbraio 1981 la pia unione fu approvata come congregazione religiosa di diritto diocesano dal cardinale Ugo Poletti, vicario di Roma, e l'8 settembre 1999 le Ancelle della Visitazione ricevettero il riconoscimento di istituzione di diritto pontificio.\nAttivit\u00e0 e diffusione.\nLe suore si dedicano soprattutto all'assistenza degli infermi nei pubblici ospedali, case di cura e di riposo, in attenzione alle esigenze prioritarie alla missione in cui si trovano ad operare apostolicamente.\nOltre che in Italia, sono presenti in Brasile, Madagascar, Cameroun, Kenya, Filippine, Polonia e Isole Salomone; la sede generalizia \u00e8 a Santa Marinella.\nAlla fine del 2008 la congregazione contava 160 religiose in 23 case."}
{"id": "4703547", "revid": "547992", "url": "https://it.wikipedia.org/wiki?curid=4703547", "title": "Pietro Bigerna", "text": "Biografia.\nInizia la carriera come attore nel film di Carlo Ludovico Bragaglia \"Violette nei capelli\" del 1942 e fino al 1949 \u00e8 interprete di solo 11 film, tra i quali vanno citati \"I 3 aquilotti\" di Mario Mattoli (1943).\nPietro Bigerna prende parte inoltre alle pellicole \"Montecassino\" di Arturo Gemmiti (1946) e \"Il vento m'ha cantato una canzone\" di Camillo Mastrocinque (1947); con questo film inizia la carriera anche di direttore di produzione, fino al 1959."}
{"id": "4703549", "revid": "1243", "url": "https://it.wikipedia.org/wiki?curid=4703549", "title": "Fondazione FS", "text": ""}
{"id": "4703557", "revid": "921573", "url": "https://it.wikipedia.org/wiki?curid=4703557", "title": "John Harmon", "text": "Ha recitato in oltre 140 film dal 1935 al 1983 ed \u00e8 apparso in oltre 130 produzioni televisive dal 1947 al 1976.\nBiografia.\nJohn Harmon nacque a Washington il 30 giugno 1905 da Alexander ed Eva Legler.\nFece il suo debutto sul grande schermo nel 1935, non accreditato, nel film \"\u00c8 scomparsa una donna\". Interpret\u00f2 gi\u00e0 dai primi anni 50 una miriade di ruoli per episodi di serie televisive, nella maggior parte dei casi personaggi secondari, anche diversi per una sola serie televisiva. Partecip\u00f2 ad otto episodi della serie \"Perry Mason\" (1957-1964). Interpret\u00f2 il ruolo di Eddie Halstead, l'impiegato dell'hotel in 13 episodi della serie televisiva \"The Rifleman\" (1958-1961). Partecip\u00f2 inoltre a 7 episodi della serie \"Bonanza\" (1959-1970), 5 episodi della serie \"Gli intoccabili\" (1959-1962), 10 episodi della serie de \"Il virginiano\" (1963-1969), 9 episodi de \"La grande vallata\" (1965-1968) e due episodi della serie originale di \"Star Trek\" (1967-1968), interpretando Rodent e Tepo.\nLa sua ultima apparizione sul piccolo schermo avvenne nell'episodio \"The Highest Mountain\" della serie televisiva \"Marcus Welby\", andato in onda il 17 febbraio 1976, che lo vede nel ruolo di Mr. Glick, mentre per il grande schermo la sua ultima interpretazione risale al film horror del 1983 \"Microwave Massacre\", in cui interpreta il dottor Gestalp.\nNel 1944 spos\u00f2 Agnes \"Genevieve\" Eleanor Metz. Mor\u00ec a Los Angeles, in California, il 6 agosto 1985 e fu cremato."}
{"id": "4703561", "revid": "1226", "url": "https://it.wikipedia.org/wiki?curid=4703561", "title": "Coltivazione a terrazza", "text": ""}
{"id": "4703562", "revid": "775372", "url": "https://it.wikipedia.org/wiki?curid=4703562", "title": "Protocolli di Alma-Ata", "text": "I protocolli di Alma-Ata (in russo \"\u0410\u043b\u043c\u0430-\u0410\u0442\u0438\u043d\u0441\u043a\u0430\u044f \u0434\u0435\u043a\u043b\u0430\u0440\u0430\u0446\u0438\u044f\"), noti anche come dichiarazione di Alma-Ata, sono una serie di trattati in materia di diritto internazionale che rappresentano le dichiarazioni e i principi di fondazione della Comunit\u00e0 degli Stati Indipendenti. Essi furono sottoscritti nella citt\u00e0 kazaka di Alma-Ata (ora Almaty) il 21 dicembre 1991 da Moldavia, Azerbaigian, Armenia, Kazakistan, Kirghizistan, Tagikistan, Turkmenistan e Uzbekistan.\nLa sottoscrizione dei protocolli segu\u00ec l'accordo di Belave\u017ea dell'8 dicembre 1991, con il quale Bielorussia, Russia e Ucraina avevano di fatto sancito la cessazione dell'Unione Sovietica come soggetto di diritto internazionale. La Georgia ader\u00ec alla CSI successivamente, il 3 dicembre 1993, per poi uscirne il 12 giugno 2009 come conseguenza all'intervento militare russo nell'ambito della seconda guerra in Ossezia del Sud.\nDelle repubbliche facenti parte della ex-Unione Sovietica, soltanto le tre repubbliche baltiche non aderirono alla confederazione, ormai avviate verso l'indipendenza e l'avvicinamento alle politiche occidentali."}
{"id": "4703565", "revid": "635893", "url": "https://it.wikipedia.org/wiki?curid=4703565", "title": "Protocolli di Alma Ata", "text": ""}
{"id": "4703568", "revid": "108637817", "url": "https://it.wikipedia.org/wiki?curid=4703568", "title": "Horbury", "text": "Horbury \u00e8 un villaggio inglese del distretto di Wakefield, nella contea metropolitana del West Yorkshire, regione di Yorkshire e Humber.\n\u00c8 sito a nord del fiume Calder, circa 5\u00a0km a sud-ovest di Wakefield ed a 3\u00a0km a sud di Ossett.\nGi\u00e0 zona industriale tessile e metalmeccanica (vagoni ferroviari), \u00e8 oggi un villaggio prevalentemente residenziale."}
{"id": "4703577", "revid": "122606186", "url": "https://it.wikipedia.org/wiki?curid=4703577", "title": "William Houston", "text": "Ha preso parte a circa 30 film nell'arco di 20 anni ed \u00e8 principalmente noto per il film \"Sherlock Holmes - Gioco di ombre\"."}
{"id": "4703593", "revid": "300067", "url": "https://it.wikipedia.org/wiki?curid=4703593", "title": "Calcio ai Giochi della II Olimpiade - Convocazioni", "text": "\nAllenatore: \"commissione tecnica\"\nAllenatore: Frank K\u00f6nig\n\nAllenatore: James Jones"}
{"id": "4703605", "revid": "1359186", "url": "https://it.wikipedia.org/wiki?curid=4703605", "title": "Mehdi Bennani", "text": "Carriera.\nInizi.\nCome la maggior parte dei piloti, Bennani inizi\u00f2 con il karting, vincendo il campionato della sua nazione nel 2001. Concluse 2\u00ba nel Campionato Europeo dei Kart nella categoria 100 ICA. Vinse anche il trofeo Fiat Palio marocchino nel 2001. Si trasfer\u00ec poi in monoposto e fin\u00ec 2\u00ba nella Formula BMW Asia nel 2004. Nel 2005 fu nella Formula Renault 3.5 Series con il team Avalon Formula, correndo contro Robert Kubica e Will Power. Corse l\u00ec anche nel 2006 per EuroInternational, ma non riusc\u00ec a segnare alcun punto nel suo periodo nella serie. Corse in Euroseries 3000 nel 2007 e ottenne un 4\u00ba posto come miglior risultato. Nel 2008 corse nel Gran Premio Storico di Pau, dove fin\u00ec 2\u00ba.\nCampionato del mondo turismo.\nExagon Engineering (2009).\nNel maggio 2009 Bennani corse nella sua gara di casa del WTCC, la Gara di WTCC del Marocco 2009, a Marrakech con una SEAT Le\u00f3n 2.0 TFSI messa a punto dal team Exagon Engineering. Fu supportato da OMNT, l'Ufficio Turismo del Marocco. Divenne il primo nordafricano a correre in WTCC, alla prima visita della serie all'Africa. Si qualific\u00f2 14\u00ba per gara-1 e concluse 9\u00ba, migliore tra gli Indipendenti. Fin\u00ec 9\u00ba anche in gara-2, impressionando per le sue abilit\u00e0 nel controllo di vetture WTCC, che mai aveva guidato in precedenza. Corse altre quattro gare con Exagon. In Portogallo si scontr\u00f2 con la vettura incagliata di Alain Menu nello stretto circuito, venendo successivamente squalificato.\nWiechers-Sport (2010).\nNel 2010 Bennani guid\u00f2 una BMW 320si per il team Wiechers-Sport. Nella stagione raccolse solo 3 punti e fu 20\u00ba nella classifica finale.\nProteam Racing (2011\u20132014).\nBennani si trasfer\u00ec alla Proteam Motorsport per il 2011, guidando una delle loro nuove BMW 320 TCs. Il suo miglior risultato stagionale fu un 6\u00ba posto in gara-2 a Macao.\nBennani stette con Proteam per il 2012. Fu raggiunto nel team da Isaac Tumutlu fino a quando lasci\u00f2 la vettura a Bennani dopo la gara in Slovacchia. Raggiunse il miglior risultato della carriera fino a quel momento concludendo 4\u00ba in Ungheria. Miglior\u00f2 subito questo risultato concludendo sul podio in gara-2, 3\u00ba. Un incidente con Stefano D'Aste in Portogallo gli cost\u00f2 una penalizzazione in griglia con la condizionale. Part\u00ec 2\u00ba in gara-2 negli Stati Uniti e si trov\u00f2 in testa quando D'Aste si gir\u00f2 al giro 1. Ci rimase fino al giro 4, quando anch'egli si gir\u00f2 e danneggi\u00f2 la vettura, essendo costretto poi al ritiro e passando la leadership a Franz Engstler. Gara-1 in Giappone vide Aleksei Dudukalo scontrarsi con Bennani, che torn\u00f2 poi ai box per le riparazioni. Gara-2 fu migliore e Bennani tenne dietro al trio di Chevrolet prima che queste lo passarono nel giro di due giri. Fu coinvolto in un incidente alla prima curva a Macao nel quale un gran numero di vetture si schiant\u00f2 alla curva Lisboa bloccando la pista. Quella di Bennani fu rimossa dalla pista prima che la gara ricominciasse. Concluse la stagione 10\u00ba in campionato a pari punti con Alex MacDowall, ma davanti a lui a causa del podio in Ungheria.\nBennani rimase con Proteam anche per il 2013, guidando la loro BMW 320 TC per il terzo anno consecutivo."}
{"id": "4703608", "revid": "1005847", "url": "https://it.wikipedia.org/wiki?curid=4703608", "title": "Stati Uniti d'Africa", "text": "Gli Stati Uniti d'Africa (; ; ) sono un progetto politico sovranazionale avente a scopo la fondazione di una confederazione cui aderiscano tutti gli stati dell'Africa.\nIl defunto \"leader\" libico Gheddafi, che nel 2009 fu presidente dell'Unione africana, propose formalmente l'idea di tale confederazione in due vertici regionali: la prima volta a Conakry (Guinea)) a giugno 2007 e la seconda ad Addis Abeba (Etiopia) nel 2009.\nGi\u00e0 in precedenza Gheddafi aveva informalmente parlato di Stati Uniti d'Africa, come per esempio nel 2000 a Lom\u00e9 (Togo), e successivamente aveva aspramente criticato l'Unione africana asserendo che solo uno Stato realmente panafricano avrebbe potuto garantire ricchezza e stabilit\u00e0 al continente.\nUn buon numero di membri dell'Unione sostenne la proposta federatrice, nella speranza che un'Africa unita potesse trovare la pace.\nOrigini.\nIl primo a utilizzare il termine \"Stati Uniti d'Africa\" fu Marcus Garvey nella sua poesia \"Hail, United States of Africa\" del 1924. Le idee di Garvey hanno influenzato profondamente la nascita del movimento panafricano che raggiunse il suo picco nel 1945 nel quinto congresso panafricano a Manchester, cui presero parte W. E. B. Du Bois, Patrice Lumumba, George Padmore, Jomo Kenyatta, Dudley Thompson e Kwame Nkrumah. Sarebbe stato proprio Nkrumah, con l'aiuto di Hail\u00e9 Selassi\u00e9, a portare avanti il progetto e a dare vita all organizzazione dell'Unit\u00e0 Africana, organo precursore dell'Unione Africana.\nLa pubblicazione francese \"Le Monde diplomatique\" ha fatto notare che l'idea di uno Stato multinazionale, ma unitario, che riunisca l'Africa \u00e8 erede degli imperi medievali africani: l'Impero etiope, l'Impero del Ghana, l'Impero del Mali, l'Impero del Benin, l'Impero di Kanem e altri Stati storici.\nDemografia e territorio.\nLa federazione proposta sarebbe lo Stato con il territorio pi\u00f9 vasto, superando la Russia; sarebbe anche il terzo Stato pi\u00f9 popoloso al mondo, con una popolazione che parlerebbe pi\u00f9 di duemila lingue diverse.\nPotenziale sviluppo.\nIn occasione della sua elezione a presidente dell'Unione Africana Gheddafi disse: \"Continuer\u00f2 a insistere affinch\u00e9 i nostri Stati sovrani raggiungano l'obiettivo degli Stati Uniti d'Africa\". Fu la BBC a riportare le proposte di Gheddafi: \"Una singola forza armata africana, una moneta unica e un passaporto per consentire agli africani di muoversi liberamente per tutto il continente\". Gli altri \"leader\" africani asserirono che avrebbero studiato le argomentazioni proposte e il risultato sarebbe stato discusso nella sessione seguente, ovvero a maggio del 2009.\nL'ex presidente del Senegal Abdoulaye Wade dichiar\u00f2 che gli Stati Uniti d'Africa avrebbero potuto essere realt\u00e0 gi\u00e0 a partire dal 2017; l'Unione Africana si \u00e8 data come obiettivo un'Africa \"unita e integrata\" nel 2025. Gheddafi propose inoltre l'idea di allargare la federazione verso ovest per permettere l'accesso a quegli Stati che hanno conosciuto una forte diaspora africana, come la Giamaica, Haiti, la Repubblica Dominicana o altre nazioni dei Caraibi.\nPosizione dei singoli stati.\nEritrea, Ghana, Senegal, Zimbabwe e Capo Verde supportano l'idea di una federazione africana. Altri Stati come la Nigeria e il Sudafrica si mostrano meno interessati. Generalmente si pu\u00f2 affermare che il supporto delle singole nazioni al progetto federale \u00e8 stato inversamente proporzionale al loro potere regionale e alla loro influenza. Alcuni hanno anche sollevato la questione della effettiva fattibilit\u00e0 di un tale progetto in un'Africa attraversata da conflitti armati, anche molto cruenti e di vasta scala.\nDurante il suo coinvolgimento nel progetto degli Stati Uniti d'Africa, Gheddafi collezion\u00f2 anche molte critiche e opposizioni: ad esempio, una settimana prima della sua morte (avvenuta durante la guerra civile in Libia) Jacob Zuma (presidente del Sudafrica) rilasci\u00f2 una dichiarazione con cui si rallegrava della caduta del regime di Gheddafi, collegando questo evento a una possibile ripresa dei lavori dell'Unione Africana, affrancata dalle continue insistenze di Gheddafi sul tema federale."}
{"id": "4703609", "revid": "3791", "url": "https://it.wikipedia.org/wiki?curid=4703609", "title": "Claire-Cl\u00e9mence de Maill\u00e9", "text": ""}
{"id": "4703611", "revid": "253269", "url": "https://it.wikipedia.org/wiki?curid=4703611", "title": "Byron Foulger", "text": "Ha recitato in oltre 350 film dal 1932 al 1970 ed \u00e8 apparso in oltre 110 produzioni televisive dal 1950 al 1970. \u00c8 stato accreditato anche con i nomi Byron K. Folger, Byron Folger e Byron K. Foulger.\nBiografia.\nByron Foulger nacque a Ogden, nello Utah, il 27 agosto 1899.\nFrequent\u00f2 l'Universit\u00e0 dello Utah e inizi\u00f2 a recitare nelle rappresentazioni sceniche organizzate dalla facolt\u00e0. Fece il suo debutto a Broadway nel marzo del 1920 in una produzione con Moroni Olsen e si esib\u00ec poi in altre quattro produzioni con Olsen.\nFece il suo debutto sul grande schermo nel 1932, non accreditato, nel film \"Night World\" nel ruolo di Mr. Baby, avventore di un night club. Nei primi anni 50 cominci\u00f2 a lavorare per la televisione interpretando una miriade di ruoli dando vita a molte caratterizzazioni, di solito personaggi timidi, piagnucoloni, bigotti o servili. Nei suoi primi film non ha i baffi che adott\u00f2 poi solo dai primi anni 40.\nInterpret\u00f2 il ruolo di Wendell Gibbs in 22 episodi della serie televisiva \"Petticoat Junction\" dal 1965 al 1969 e il ruolo del padre del protagonista Carter Nash (Mr. Nash, il cui volto, per\u00f2, non appare mai a schermo essendo il personaggio sempre nascosto dietro un giornale) in 7 episodi della serie semicomica \"Capitan Nice\" nel 1967. La sua ultima apparizione sullo schermo avvenne nell'episodio \"Lisa\" della serie televisiva \"Mod Squad, i ragazzi di Greer\", andato in onda il 4 novembre 1969, che lo vede nel ruolo di un droghiere.\nFu sposato con l'attrice Dorothy Adams dal 1921 fino alla sua morte nel 1970. In un litigio ad una festa minacci\u00f2 di prendere a pugni Errol Flynn per un presunto flirt con Dorothy. Mor\u00ec a Hollywood, in California, il 4 aprile 1970 e fu seppellito all'Inglewood Park Cemetery di Inglewood."}
{"id": "4703612", "revid": "729019", "url": "https://it.wikipedia.org/wiki?curid=4703612", "title": "Terapia larvale", "text": "La terapia larvale, chiamata anche asticoterapia o biochirurgia, \u00e8 una terapia medica che utilizza le larve di mosca verde per la cura di ferite infette e ulcere.\nPrevede l'applicazione di larve vive di mosca su tessuti lesi non in grado di rimarginare. Le larve rimuovono il tessuto necrotico della ferita, cibandosene e favoriscono lo sbrigliamento, agevolando la guarigione."}
{"id": "4703613", "revid": "1543377", "url": "https://it.wikipedia.org/wiki?curid=4703613", "title": "Stereotipi LGBT", "text": "Gli stereotipi LGBT sono formule convenzionali, generalizzazioni, opinioni superficiali o immagini basate su un'etichettatura dell'orientamento sessuale e dell'identit\u00e0 di genere delle persone LGBTQ (lesbiche, gay, bisessuali, transgender e queer). La percezione di uno stereotipo pu\u00f2 essere acquisito attraverso le interazioni con l'ambiente familiare, gli insegnanti, i coetanei o con i mass media; ma anche infine, pi\u00f9 in generale, per mancanza di familiarit\u00e0 in prima persona nei confronti dell'omosessualit\u00e0, con un conseguente aumento della dipendenza dalle generalizzazioni dei luoghi comuni e delle frasi fatte.\nGli stereotipi negativi sono spesso associati con l'omofobia, la lesbofobia, la bifobia o la transfobia. Esistono anche, come risposta alla negativizzazione prodotta dallo stereotipo, degli \"stereotipi positivi\" o contro-stereotipi.\nReligione.\nEsiste uno stereotipo comune che vuole che i membri del movimento LGBT non siano religiosi, ma questo \u00e8 falso. Human Rights Campaign sta conducendo un programma che promuove l'idea che un individuo pu\u00f2 essere sia gay che religioso. Il reverendo Harry Knox, dichiaratamente gay, ha guidato questo movimento dal 2005. \"Il settanta per cento degli adulti descrivono la loro fede come molto importante nella loro vita, cos\u00ec come il sessanta per cento di gay e lesbiche\" (US News).\nGli attivisti stanno lavorando per colmare il divario tra religione e omosessualit\u00e0 e creare denominazioni pi\u00f9 amichevoli per la comunit\u00e0, come ad esempio la Metroplitan Community Church. Molti protestanti hanno aperto le loro porte agli omosessuali e la Chiesa Unita di Cristo ordina ministri apertamente gay. The Gay e Lesbian National Task Force sta lavorando con gli individui ebrei presenti nella comunit\u00e0 LGBT per avere un ambiente pi\u00f9 accogliente.\nNella narrativa: \"Bury Your Gays\".\n\"Seppellisci i tuoi gay\" \u00e8 la traduzione letterale e sta ad indicare il fenomeno secondo il quale nelle opere di narrativa si preferisce eliminare personaggi omosessuali in favore di quelli etero. Questo t\u00f2pos presente nella fiction richiede che i personaggi gay o lesbiche muoiano o incontrino un finale triste, come ad esempio quello di diventare pazzi. Il termine \"Bury your gays\" \u00e8 stato ideato dagli editori del sito \"TV Tropes\".\nSecondo \"Autostraddle\", che ha esaminato 1.779 sceneggiature delle serie TV degli Stati Uniti d'America tra il 1976 e il 2016, 193 (11%) di loro hanno creato personaggi femminili lesbici o bisessuali, e, tra questi, il 35% sono morti, mentre solo il 16% ha dato loro un lieto fine. Allo stesso modo, tra tutti i personaggi lesbici o bisessuali di serie non pi\u00f9 messe in onda, il 31% sono morti e solo il 10% ha ricevuto un lieto fine. Tali statistiche ha portato \" Variety \" a concludere nel 2016 che il t\u00f2pos \u00e8 vivo e vegeto in TV, e le donne lesbiche e bisessuali, in particolare, hanno nelle serie TV una piccola possibilit\u00e0 di vivere a lungo e bene.\nOmicidio e violenza.\nNel corso del tempo gli attivisti per i diritti LGBT nel mondo hanno combattuto anche contro le rappresentazioni fittizie delle persone LGBT che li raffigurano come violenti, omicidi o mentalmente disturbati. L'editorialista Brent Hartinger ha osservato che \"\"letteralmente tutti i film di Hollywood a grosso budget fino a quando, forse, \" Philadelphia \" nel 1993, che ha caratterizzato i principali personaggi maschili gay, li ha ritratti negativamente come folli e serial killer\"\"\nI membri della comunit\u00e0 hanno organizzato proteste e boicottaggi contro film con personaggi LGBT nel ruolo di assassini o squilibrati, tra cui \" crociera \" (1980), \" Il silenzio degli innocenti \" (1991), e \" Basic Instinct \" (1992). Lo studioso di teatro Giordano Schildcrout ha scritto circa la ricorrenza dell' \"omosessuale omicida\" nelle opere teatrali americane, ma osserva anche che gli stessi drammaturghi LGBT si sono appropriati questo stereotipo negativo per affrontare e sovvertire l'omofobia. Tali opere includono \" La Traviata di Lisbona \" (1985) di Terrence McNally, \" Porcelain \" (1992) di Chay Yew, \" I segretari \" (1993) da parte dei Cinque lesbiche Brothers, e \" The Dying Gaul \" (1998) di Craig Lucas.\nLesbiche.\nMolti film del XX secolo hanno sottolineato una connotazione negativa nei confronti del movimento lesbico; \"Quelle due\" (del 1961) d\u00e0 agli spettatori l'idea che le lesbiche abbiano uno stile di vita \"oscuro\" e quasi deprimente. Tuttavia con l'avvio del nuovo millennio i mezzi di comunicazione di massa hanno cominciato a inserire la comunit\u00e0 lesbica in una luce pi\u00f9 positiva.\nNella popolare serie televisiva \"The L Word\" i media rifiutano lo stereotipo che vorrebbe le tematiche lesbiche essere di \"secondo piano\"; lo spettacolo raffigura una coppia lesbica che d\u00e0 vita ad una famiglia e rimane insieme a lungo termine. Si intende con ci\u00f2 dimostrare che le lesbiche detengono gli stessi valori \"familiari\" appartenenti alle coppie eterosessuali; vengono inoltre utilizzati i termini \"feminine\" o \"lipstick\" per combattere lo stereotipo che tutte le lesbiche sono \"butch (LGBT)\" o che vestono come gli uomini. Il personaggio Shane sceglie tra una variet\u00e0 di ragazze, per sfidare l'idea che le lesbiche si legano facilmente alle proprie partner.\nMolte lesbiche sono associate ai capelli corti e alla pratica sportiva. Inoltre, la copertura delle news sui problemi LGBT rafforza i ritratti stereotipati delle lesbiche, spesso evidenziando le storie di lesbiche pi\u00f9 \"maschili\" e non dando copertura uguale ad altre identit\u00e0 lesbiche pi\u00f9 sfaccettate; cos\u00ec si inizia ad associare la sessualit\u00e0 lesbica con la rappresentazione maschile. Il modo in cui le lesbiche vengono ritratte induce spesso a fare ipotesi sulle persone nella vita quotidiana.\nTipicamente le lesbiche sono stereotipate come appartenenti ad una delle due seguenti categorie: \"butch o femme\"; le prime si proporrebbero in maniera pi\u00f9 mascolina rispetto alle seconde. Le \"Dyke\" (un termine peggiorativo che la comunit\u00e0 lesbica ha in una certa misura recuperato) sono quelle lesbiche che vengono percepite come forti attiviste e protagoniste della scena sociale.\nL'attrice Portia de Rossi viene accreditata per contrastare in modo significativo l'errato concetto sociale di come le lesbiche sembrano fin da quando nel 2005 ha fatto coming out divulgando il proprio orientamento sessuale nelle interviste concesse a \"Details (rivista)\" e a \"The Advocate\", fatto che ha generato ulteriori discussioni sul concetto di \"Lipstick lesbian\" (donne che tendono ad essere \"iper-femminili\"). Questi stereotipi si propagano anche all'interno della stessa comunit\u00e0 LGBTIQ+, con molte donne che dichiarano di essere rifiutate dalla comunit\u00e0 queer per non apparire od agire secondo la consuetudine accettata.\nIl femminismo lesbico afferma che non \u00e8 necessaria una connotazione sessuale per dichiararsi lesbica se i suoi rapporti primari e pi\u00f9 stretti sono con le donne; ci\u00f2 sulla base che quando si considerano le relazioni passate in un contesto storico appropriato vi sono stati momenti in cui le nozioni di amore e di sessualit\u00e0 sono rimaste distinte e non correlate (vedi il matrimonio bostoniano).\nNel 1989 un \"gruppo educativo\" di storia lesbica scrisse che \"\"a causa della riluttanza della societ\u00e0 ad ammettere che le lesbiche esistono un alto grado di consapevolezza \u00e8 previsto prima che gli storici o i biografi abbiano la facolt\u00e0 di utilizzare l'\"etichetta\". Una prova che sarebbe sufficiente in qualsiasi altra situazione \u00e8 inadeguata qui... Una donna che non si spos\u00f2 mai, che ha vissuto con un'altra donna, i cui amici erano principalmente donne, o che si sono trasferite in circoli conosciuti come omosessuali, potrebbe essere stata una lesbica... Ma questa prova non \u00e8 una \"prova\", cosa che i nostri critici vogliono sono prove incontrovertibili di attivit\u00e0 sessuale tra le donne. \u00c8 quasi impossibile trovarne\"\".\nUomini gay.\nGli uomini omosessuali sono spesso equiparati in modo intercambiabile con le donne eterosessuali dal mainstream dell'eterosessismo e vengono spesso stereotipati come effeminati, questo nonostante il fatto che l'espressione e l'identit\u00e0 di genere, oltre all'orientamento sessuale, siano oramai ampiamente accettati come essere ben distinti gli uni dagli altri.\nQuella della \"regina fiammeggiante\" \u00e8 una caratterizzazione che mescola appariscienza istrionica ed effeminatezza, rimanendo il personaggio tipo maschile gay predominante e maggiormente caratteristico di Hollywood. Il teatro, in particolare i musical di Broadway, ha prodotto un altro stereotipo, del tutto relazionato al primo, quello della \"regina dello spettacolo\" che generalizza sul fatto che agli uomini gay piace ascoltare spettacoli musicali, essere coinvolti nelle arti performative, oltre che avere un carattere teatrale, eccessivamente drammatico e in definitiva Camp (arte).\nLa subcultura della comunit\u00e0 ursina \u00e8 composta generalmente da uomini grandi, grossi e soprattutto pelosi, chiamati \"orsi\". Essi abbracciano in pieno un'immagine di ipermascolinit\u00e0 ed alcuni di loro cercano accuratamente di evitare gli uomini gay pi\u00f9 effeminati, come ad esempio i twink (linguaggio gay).\nAspetto e manierismi.\nGli uomini gay sono spesso associati ad un modo di parlare con una pronuncia blesa o ad una tonalit\u00e0 di voce femminile. La moda e l'effeminatezza sono da tempo considerati come stereotipi dell'omosessualit\u00e0 e spesso si fondano sulla visibilit\u00e0 del rapporto reciproco tra gay e mondo della moda; tra i creatori di design vi sono ad esempio Dolce &amp; Gabbana che hanno fatto ampio uso di immagini riconducibili all'omoerotismo nelle loro campagne pubblicitarie. Alcuni commentatori sostengono che questo non fa altro che incoraggiare lo stereotipo che vuole gli uomini gay essere appassionati di shopping. Il polso cascante da \"checca\" \u00e8 anch'esso un manierismo associato agli uomini gay.\nRecenti ricerche hanno rilevato che il cosiddetto \"gaydar\" costituisce un'etichetta alternativa per l'utilizzo degli stereotipi, in particolare quelli legati all'aspetto e al manierismo, da cui si verrebbe automaticamente a dedurre anche l'orientamento sessuale.\nSessualit\u00e0 e relazioni affettive.\nLa stessa ricerca inoltre suggerisce che le lesbiche abbiano una probabilit\u00e0 leggermente maggiore, rispetto agli uomini gay, d'instaurare relazioni costanti. In termini di sesso sicuro uno studio del 2007 ha citato due grandi indagini di popolazione le quali mostrano che \"la maggior parte degli uomini gay ha avuto annualmente un numero del tutto simile di partner sessuali non protetti rispetto agli uomini e alle donne eterosessuali\"; ma che gli uomini gay si trovavano a volte a dover cozzare contro i confini sociali a causa di questo stereotipo.\nI partecipanti allo studio hanno riferito di aver difficolt\u00e0 ad amare altri uomini gay solo su una base di amore platonico; hanno scoperto che quando avrebbero anche potuto impegnarsi con altri uomini gay vi sarebbe stata un'assunzione di motivazioni sessuali e quando ci\u00f2 si rende pi\u00f9 evidente produceva negli alti uomini il disinteresse a continuare la socializzazione. Questi stereotipi si permeano in tutte le sfaccettature sociali, influenzando in tal modo anche quelli che ne costituiscono essere i soggetti in prima persona.\nUn altro stereotipo persistente associato alla comunit\u00e0 maschile \u00e8 quello dei party. Prima dei moti di Stonewall nel 1969 la maggior parte delle persone LGBT erano estremamente riservate e chiuse, pertanto le feste private casalinghe, i gay bar e le trattorie diventarono alcuni dei pochi luoghi ove poter incontrarsi, socializzare e sentirsi al sicuro in spazi positivi (\"Safe-space\"). Le rivolte di strada rappresentarono l'inizio del moderno movimento LGBT sociale e l'accettazione delle minoranze sessuali e di genere, che da allora in poi \u00e8 aumentata costantemente.\nLe occasioni sociali festive e di ritrovo rimangono al centro dell'organizzazione e della raccolta di fondi nella comunit\u00e0 LGBT. Nelle citt\u00e0 in cui vi sono grandi popolazioni di persone LGBT le donazioni e la raccolta di fondi sono ancora una prassi comune e le compagnie produttrici di bevande alcoliche investono notevolmente nel marketing LGBT-orientato. Usciti dai gay-club underground dotati di disc jockey l'era della discoteca ha mantenuto gli aspetti pi\u00f9 vivaci delle \"feste a tema\" inaugurando il movimento della festa \"hardcore\", estremamente edonistica ed associata al solo ed esclusivo consumo sessuale.\nIl rapporto tra gli uomini gay e le Fag hag eterosessuali \u00e8 diventato a sua volta molto stereotipato. I comportamenti accettati in questo tipo di relazione possono in prevalenza includere anche l'affetto fisico, come ad esempio baciarsi e toccarsi, ben rappresentato dalla sitcom \"Will &amp; Grace\".\nPedofilia e predazione.\n\u00c8 uno stereotipo comune che gli uomini gay siano dei predatori sessuali o pedofili; questa percezione pu\u00f2 portare ad una scossa reattiva la quale produce la \"difesa da panico gay\"; questo solitamente accade tra gli uomini eterosessuali, che temono di essere aggrediti dagli uomini gay: tutto ci\u00f2 pu\u00f2 essere causa di espressione di omofobia.\nLa percezione che una percentuale maggiore di uomini gay rispetto agli eterosessuali siano pedofili \u00e8 uno dei principali fattori che contribuiscono alla discriminazione nei confronti degli insegnanti gay, nonostante ci\u00f2 risulti essere in forte contrasto con le statistiche le quali hanno generalmente rilevato che pi\u00f9 dell'80-90% dei pedofili maschi sono in realt\u00e0 eterosessuali e di solito sposati con figli propri.\nLa ricerca sull'abuso sessuale nei confronti dei minori dimostra che la stragrande maggioranza dei casi di abuso, una percentuale citata superiore al 90%, sono perpetrati da maschi eterosessuali che hanno rapporti sessuali non consensuali con femmine minorenni. La ricerca ha inoltre costantemente indicato che una minoranza significativa degli autori di abusi sessuali sui bambini \u00e8 costituita da donne (tra il 5 e il 20%); mente altre ricerche hanno indicato che quasi il 40% degli abusi sessuali su minori maschi e il 6% su minori femmine vengono commessi da donne.\nPersone bisessuali.\nLa bisessualit\u00e0 rappresenta l'attrazione romantica o sessuale nei confronti sia dei maschi sia delle femmine, o nei confronti delle persone di tutte le identit\u00e0 di genere, o di una persona indipendentemente dal genere o dal sesso; questo anche se numerosi termini ad essa correlati, come pansessualit\u00e0 o polisessualit\u00e0, sono anch'essi equiparati a questa descrizione ed esiste infine un ampio dibattito per quanto riguarda l'utilizzo del termine \"intercambiabilit\u00e0\".\nLe persone che hanno una preferenza distinta ma non esclusiva per un sesso rispetto all'altro possono anch'esse identificarsi come bisessuali. La bisessualit\u00e0 \u00e8 stata osservata praticamente in tutte le societ\u00e0 umane e altrove anche nel regno animale nel corso di tutta la storia registrata. Il termine \"bisessualit\u00e0\", come anche quelli di \"eterosessualit\u00e0\" e \"omosessualit\u00e0\", \u00e8 stato coniato nel XIX secolo.\nWoody Allen viene spesso citato per aver detto: \"essere bisessuali raddoppia le possibilit\u00e0 di avere un incontro il sabato sera\". Gli stereotipi pi\u00f9 comuni nei confronti dei bisessuali includono l'incapacit\u00e0 di mantenere un rapporto costante (basato sulla percezione che i bisessuali pratichino la promiscuit\u00e0 a causa della loro attrazione verso pi\u00f9 di un genere) e l'indecisione perenne sul fatto se uno sia gay o etero (il che assume la concezione di una sessualit\u00e0 rigidamente binaria). Nei fatti durante l'intera vita di una persona i desideri e le attivit\u00e0 sessuali possono anche variare notevolmente.\nNel 1995 la professoressa dell'universit\u00e0 di Harvard Marjorie Garber esperta di William Shakespeare ha studiato accademicamente la bisessualit\u00e0 nel suo testo intitolato \"Vice Versa: Bisexuality and the Eroticism of Everyday Life\"; in esso sostiene che la maggioranza delle persone sarebbe in realt\u00e0 bisessuale, ma che non lo \u00e8 per \"repressione sessuale, fede religiosa, omofobia, autonegazione, pigrizia, timidezza, mancanza di opportunit\u00e0, eterosessualit\u00e0 precoce, mancanza d'immaginazione, od infine per una vita gi\u00e0 piena fino all'orlo di esperienze erotiche anche se solo con una persona o con un solo sesso\".\nIl musicista rock britannico David Bowie si \u00e8 dichiarato bisessuale in un'intervista concessa a \"Melody Maker\" gi\u00e0 nel 1972, una mossa che coincise con l'inizio della sua campagna di lancio per l'album \"The Rise and Fall of Ziggy Stardust and the Spiders from Mars\". In un'intervista del settembre del 1976 a \"Playboy\" Bowie ha dichiarato: \"\u00e8 vero, sono un bisessuale, ma non posso negare di aver usato questo fatto molto bene, suppongo che sia la cosa migliore che mi sia mai successa\".\nIn un'intervista del 1983 invece disse che fu \"\"il pi\u00f9 grande errore che abbia mai fatto\"; ancora nel 2002 comment\u00f2: \"non credo che sia un errore in Europa, ma \u00e8 stato molto pi\u00f9 duro in America; non avevo problemi con la gente che sapeva che ero bisessuale, ma non avevo alcuna inclinazione a portare bandiere o ad essere un rappresentante di un qualsiasi gruppo di persone, sapevo cosa volevo essere, solo un cantautore e un artista[. ..] L'America \u00e8 un luogo molto puritano e credo che sia stato proprio per questo che ho avuto cos\u00ec tante difficolt\u00e0\"\"..\nPer quanto riguarda le persone bisessuali ritratte da Hollywood, dalla fine dell'era del maccartismo fino ad oggi \"le storie dei personaggi bisessuali maschili nei film sono state per lo pi\u00f9 riempite di stereotipi negativi\"."}
{"id": "4703616", "revid": "125674461", "url": "https://it.wikipedia.org/wiki?curid=4703616", "title": "Semifusa", "text": "Nella notazione musicale, una semifusa o duecentocinquantaseiesimo \u00e8 un valore musicale eseguito con la durata pari a del valore dell'intero.\nRappresentazione.\nQuesta nota viene rappresentata con la \"testa\" fatta con un pallino nero e sei codette sull'asticella verticale, rappresentata a sinistra se rivolta verso il basso o a destra in caso contrario.\nUtilizzi.\nCome la fusa \u00e8 una nota molto rara, utilizzata soltanto in alcuni movimenti per indicare delle scale musicali estremamente veloci. Se ne trovano degli esempi nel Concerto per pianoforte e orchestra n. 3 di Beethoven, nella quinta sonata per pianoforte di Jan Ladislav Dussek, in alcuni concerti di Vivaldi e in alcune variazioni di Mozart."}
{"id": "4703617", "revid": "290023", "url": "https://it.wikipedia.org/wiki?curid=4703617", "title": "Angelo Paolo Carena", "text": "Secondo il Casalis, Angelo Paolo Carena di Lanerio fu \u00ab...uno dei principali promotori delle ricerche archeologiche e storiche di questa parte dell'Italia\u00bb e secondo il conte Luigi Cibrario \u00ab...la mente pi\u00f9 vasta che si fosse mai appresso noi consacrata agli studi storici\u00bb.\nFin dai primi anni della sua vita diede prove del suo ingegno a tal punto che il padre lo fece stabilire a Torino per favorirne l'istruzione. Membro della Societ\u00e0 Reale di Filosofia e Matematica, l'attuale Accademia delle Scienze di Torino, a soli diciannove anni scrisse un \"Ragionamento sulla povert\u00e0 religiosa\" e nel 1762 \"Memorie Storiche della Sardegna\". Nel 1765 aveva scritto un abbozzo di \"Dictionnaire g\u00e9ographique des \u00c9tats de S. M.\".\nFragile di salute, il Carena si imponeva tremendi ritmi di lavoro; mor\u00ec appena ventinovenne a Torino il 16 ottobre 1769. \nA Cagliari, presso la Biblioteca Universit\u00e0, nel Fondo Baille \u00e8 conservato un estratto da un libro manoscritto intitolato \"Discorsi storici\" del Carena."}
{"id": "4703619", "revid": "287204", "url": "https://it.wikipedia.org/wiki?curid=4703619", "title": "Sbrigliamento", "text": "Lo sbrigliamento, o in inglese debridement, \u00e8 una tecnica medica ed infermieristica che prevede la rimozione di tessuto lacerato, devitalizzato o contaminato.\nDescrizione.\nLo sbrigliamento \u00e8 la rimozione del tessuto morto, danneggiato o infetto per migliorare la salute del tessuto residuo. Pu\u00f2 essere compiuta da un intervento chirurgico per via meccanica, chimica, autolitico o attraverso la terapia larvale, in cui certe specie di larve consumano selettivamente il tessuto necrotico.\nIn odontoiatria lo sbrigliamento si riferisce alla rimozione di placca e tartaro dentale che si sono accumulati sulla superficie dentale. In questo caso lo sbrigliamento viene eseguito con strumenti che impiegano gli ultrasuoni per fratturare il calcolo, facilitando in tal modo la sua rimozione, nonch\u00e9 con l'utilizzo di utensili come la curette, o da sostanze chimiche come perossido di idrogeno.\nLo sbrigliamento \u00e8 una parte importante del processo di guarigione delle ferite o gravi ustioni, attuato solitamente da un infermiere specializzato in vulnologia, o da un medico. Tale pratica \u00e8 anche usata nel trattamento di alcuni tipi di morsi di serpente.\nTipi di sbrigliamento.\nCi sono alcuni modi per rimuovere il tessuto necrotico e l'eccesso di fibrina:"}
{"id": "4703620", "revid": "112937630", "url": "https://it.wikipedia.org/wiki?curid=4703620", "title": "Darexaban", "text": "Darexaban, gi\u00e0 noto con la sigla YM150, commercializzato come sale darexaban maleato, \u00e8 un composto anticoagulante ed antitrombotico, un inibitore diretto del fattore Xa. Il farmaco \u00e8 stato sviluppato dalla societ\u00e0 farmaceutica Astellas Pharma. \nIl farmaco \u00e8 oggetto di studio per la prevenzione del tromboembolismo venoso dopo intervento ortopedico sugli arti inferiori, nella prevenzione dell'ictus cerebrale in soggetti affetti da fibrillazione atriale e degli eventi ischemici nella sindrome coronarica acuta.\nFarmacodinamica.\nDarexaban \u00e8 un inibitore potente, reversibile, diretto ed estremamente selettivo del sito attivo del fattore Xa. \nL'anticoagulante non necessita dell'antitrombina III per svolgere l'attivit\u00e0 antitrombotica.\nDarexaban inibisce sia il fattore Xa libero che quello legato al coagulo e l'inibizione del fattore Xa da parte della molecola previene la generazione della trombina e lo sviluppo del trombo determinando una diminuzione della formazione di coaguli di sangue che \u00e8 dose dipendente. Darexaban non inibisce direttamente l'aggregazione delle piastrine, ma impedisce indirettamente l'aggregazione piastrinica che viene indotta dalla trombina.\nCome conseguenza dell'attivit\u00e0 inibitoria esercitata sul fattore X attivato (FXa) la molecola determina un prolungamento di diversi test di coagulazione, ed in particolare del tempo di protrombina (PT), dell'International Normalized Ratio (INR) e del tempo di tromboplastina parziale attivata (aPTT).\nFarmacocinetica.\nDopo somministrazione per via orale darexaban viene rapidamente assorbito dal tratto gastrointestinale. La concentrazione plasmatica massima (Cmax) viene raggiunta a distanza di 1-3 ore dall'assunzione della sostanza. L'effetto del cibo sull'assorbimento \u00e8 clinicamente irrilevante, il che rende il farmaco somministrabile indipendentemente dai pasti.\nNell'organismo la molecola viene intensamente metabolizzata a darexaban glucuronide che rappresenta il metabolita farmacologicamente attivo. Questa bio trasformazione \u00e8 verosimilmente conseguente al metabolismo di primo passaggio epatico grazie all'intervento dell'enzima UDP-glucoronosiltrasferasi. Il metabolismo di darexaban si verifica anche nel piccolo intestino, ma in misura molto minore. La glucuronidazione di darexaban si verifica rapidamente, quindi il tempo di dimezzamento della molecola in s\u00e9 \u00e8 breve. Tuttavia, il metabolita, darexaban glucuronide ha una lunga emivita terminale che \u00e8 pari a 14-18 ore. Darexaban non presenta interazioni significative con gli inibitori e gli induttori di CYP3A4 e della proteina di membrana P-glicoproteina (P-gp).\nL'eliminazione della molecola dall'organismo avviene sia per via renale che per via fecale, in proporzioni simili (46.4% e 51.9%, rispettivamente).\nStudi clinici.\nDarexaban si \u00e8 dimostrato efficace sicuro e ben tollerato nella prevenzione del tromboembolismo venoso nella chirurgia elettiva di sostituzione dell'anca, ed \u00e8 stato anche oggetto di studio nella prevenzione dell'ictus cerebrale in soggetti con fibrillazione atriale in uno studio di fase II (OPAL-2).\nI risultati dello studio clinico in fase II, RUBY-1, hanno messo in evidenza che la somministrazione orale di darexaban in combinazione con la doppia terapia antiaggregante standard, normalmente utilizzata per i pazienti con sindrome coronarica acuta (SCA) comportava un aumento dei tassi di sanguinamento variabile da due a quattro volte.\nControindicazioni.\nDarexaban \u00e8 controindicato nei soggetti con ipersensibilit\u00e0 nota al principio attivo oppure ad uno qualunque degli eccipienti della formulazione farmacologica.\n\u00c8 inoltre controindicato nei pazienti che presentano emorragie in atto clinicamente significative, ed in coloro che sono affetti da epatopatia associata a coagulopatia e rischio emorragico.\nVoci correlate.\nNuovi anticoagulanti orali (NAO)"}
{"id": "4703622", "revid": "767487", "url": "https://it.wikipedia.org/wiki?curid=4703622", "title": "Hell's Oasis", "text": "Hell's Oasis \u00e8 un film muto del 1920 diretto da Neal Hart.\nTrama.\nJames Hardy e sua figlia Mary sono due pionieri che fanno parte dell'Esercito della Salvezza. Mentre stanno attraversando il deserto insieme al piccolo Dick e a sua madre, il gruppo viene attaccato da una banda di fuorilegge capitanati da Hawk Allen. I quattro vengono salvati dall'intervento di un cowboy, Bob Spaulding, che poi li scorta fino alla piccola citt\u00e0 di Little Hell. Hardy decide di stabilirsi l\u00ec e apre la sua sede in una chiesa abbandonata. Ma, Wolf Sims, il proprietario della sala da ballo, vedendo le sue attivit\u00e0 minacciate da Hardy, decide di eliminare il nuovo arrivato. Cos\u00ec, una notte, fa incendiare la chiesa e uccidere Hardy.\nDell'incendio e dell'omicidio viene accusato Spaulding, il cui cappello viene trovato sul luogo del delitto. Il cowboy riesce a fuggire, aiutato da Luna, una ballerina e riesce ad arrivare in tempo per salvare Mary, che \u00e8 stata aggredita da Sims. I due uomini lottano e Spaulding ha la meglio sul suo avversario. Colpito a morte, Sims non solo confessa l'omicidio di Hardy, ma anche di essere il padre del piccolo Dick. Ora Spaulding, insieme a Mary, prende in mano la missione diventando il leader della piccola comunit\u00e0.\nProduzione.\nIl film fu prodotto dalla Pinnacle Productions.\nDistribuzione.\nDistribuito dall'Independent Films Association, usc\u00ec nelle sale cinematografiche USA il 1\u00ba ottobre 1920."}
{"id": "4703623", "revid": "1566286", "url": "https://it.wikipedia.org/wiki?curid=4703623", "title": "Piero Palermini", "text": "Biografia.\nEsordisce nel mondo del cinema nel 1941 nel film \"Un pilota ritorna\" di Roberto Rossellini e, fino al 1977, partecipa a moltissimi film, anche da protagonista soprattutto negli anni cinquanta. Pur richiesto da tanti registi di valore dell'epoca, la sua carriera pian piano si avvia in film modesti e in ruoli secondari."}
{"id": "4703626", "revid": "1775883", "url": "https://it.wikipedia.org/wiki?curid=4703626", "title": "Wings (Birdy)", "text": "Wings \u00e8 un singolo della cantautrice britannica Birdy pubblicato come primo estratto dal secondo album in studio \"Fire Within\" per il download digitale il 29 luglio 2013 e in Regno Unito l'8 settembre 2013. In copertina la cantante sorridente \u00e8 in piedi in un campo di grano.\nVideo musicale.\nIl 30 luglio la cantante \u00e8 stata sorpresa in uno scatto della preparazione del video in cui siede su una scalinata con le braccia incrociate sulle ginocchia ai piedi di un palazzo. Il 1\u00ba agosto Birdy ha poi comunicato che il video sarebbe stato pubblicato venerd\u00ec 2 agosto sulla pagina YouTube dell'artista inglese con uno scatto di lei di spalle che fronteggia una festa luminosa in giardino."}
{"id": "4703634", "revid": "832642", "url": "https://it.wikipedia.org/wiki?curid=4703634", "title": "Leo Giuseppe Insam", "text": ""}
{"id": "4703640", "revid": "1337338", "url": "https://it.wikipedia.org/wiki?curid=4703640", "title": "Ibn at-Tazi", "text": "Di lui ci sono pervenuti due poesie i cui temi sono tipici della poesia arabo musulmana del tempo: \"Gusta le arance che hai colto dall'albero // la loro presenza vuol dire felicit\u00e0...\", e \"Ho bussato alla porta di un giardino fiorito come la giovinezza// mentre il sole mattutino si levava all'orizzonte...\"."}
{"id": "4703641", "revid": "767487", "url": "https://it.wikipedia.org/wiki?curid=4703641", "title": "Louis, enfant roi", "text": "Louis, enfant roi \u00e8 un film del 1993 diretto da Roger Planchon.\nTrama.\nGennaio 1649: dopo la morte di suo padre, il giovane Luigi XIV diventa il nuove re di Francia. Con l'aiuto della madre, Anna d'Austria e del Cardinale Mazarino dovr\u00e0 affrontare gli intrighi orditi dai nobili appartenenti alla Fronda."}
{"id": "4703651", "revid": "61834593", "url": "https://it.wikipedia.org/wiki?curid=4703651", "title": "Patrizia Farchetto", "text": ""}
{"id": "4703652", "revid": "640277", "url": "https://it.wikipedia.org/wiki?curid=4703652", "title": "Aeroporto della Valletta", "text": ""}
{"id": "4703654", "revid": "61834614", "url": "https://it.wikipedia.org/wiki?curid=4703654", "title": "Giana Vivaldi", "text": ""}
{"id": "4703658", "revid": "205250", "url": "https://it.wikipedia.org/wiki?curid=4703658", "title": "Javier Villalba", "text": " \n Ha un fratello maggiore anch'esso attore, Sergio Villalba.\nCollegamenti esterni.\nSito ufficiale"}
{"id": "4703660", "revid": "677779", "url": "https://it.wikipedia.org/wiki?curid=4703660", "title": "Jumpy", "text": "Jumpy \u00e8 stato un internet service provider (ISP) di accesso gratuito ad Internet, operante con POP PSTN a 56 Kbit/s in tutta Italia di propriet\u00e0 dalla Jumpy S.p.A. Jumpy era anche uno dei principali portali italiani e balz\u00f2 alla ribalta in occasione della prima edizione del Grande Fratello.\nIl logo utilizzato era una rana verde con maglietta gialla.\nFu fondato da JP Morgan Chase &amp; Co. e Fininvest per fare concorrenza a Virgilio, di propriet\u00e0 di Tin.it/Telecom Italia.\nAmministratore delegato era Massimo Armanini e direttore generale Alessandro Araimo. Claudio Sposito era Presidente del Consiglio di Amministrazione.\nJumpy vinse nel 2001 il prestigioso Smithsonian Award a San Francisco per \"la capacit\u00e0 del portale di fornire contenuti e servizi innovativi\" e svilupp\u00f2 una serie di servizi tra cui sms gratuiti, personalizzazione della pagina, quotazioni in tempo reale, Jcity, sito di e-commerce che lo posero ai vertici tra i portali. Forniva anche una casella di posta elettronica, corredata di rubrica personalizzabile. Nel 2000 fu lanciato anche Jumpy Spagna in societ\u00e0 con Telecinco che ne possedeva il 25%.\nSuccessivamente, Jumpy S.p.A. fu ceduta nel 2001 da Fininvest a Mediaset a seguito dello scoppio della bolla internet, della mancata quotazione in borsa, e per arginare le costanti perdite.\nNon avendo investito successivamente nel lancio di servizi ADSL per rimpiazzare la tecnologia 56k, il progetto fu definitivamente abbandonato nel 2006."}
{"id": "4703661", "revid": "729019", "url": "https://it.wikipedia.org/wiki?curid=4703661", "title": "Maryse Hilsz", "text": "Biografia.\nMarie-Antoinette Hilsz, comunemente conosciuta come Maryse Hilsz, nacque a Levallois-Perret il 7 marzo 1901. La prematura morte del padre la costrinse ad interrompere gli studi, e seguendo l'attivit\u00e0 della madre divenne dapprima sarta e poi apprendista modista. Tale attivit\u00e0 non dur\u00f2 a lungo in quanto fu presa dalla passione per l'aviazione. Frequentando i raduni aviatori, nel 1924 si iscrisse alla scuola di paracadutismo della Societ\u00e0 per lo sviluppo dell'aviazione. Tra il 1925 ed il 1929 esegu\u00ec 112 lanci, guadagnando nel contempo il denaro necessario per frequentare la scuola di pilotaggio. Al fianco di Maurice Finat ottenne il brevetto di pilota civile il 21 aprile 1930, contemporaneamente a Maryse Basti\u00e9, diventando in breve tempo un'eccezionale aviatrice.\nGli anni dei record.\nDonna d'azione, elegante e con una forte personalit\u00e0, progett\u00f2 subito di eseguire il tour delle capitali europee, ma un guasto al motore del velivolo le imped\u00ec di proseguire oltre Amsterdam. Non perdendosi d'animo il 12 novembre 1930 decoll\u00f2 da Parigi a bordo di un de Havilland DH.60 Moth con l'obiettivo di raggiungere Saigon, nell'Indocina francese. Il volo si svolse via Gorizia, Belgrado, Costantinopoli, Konya, Aleppo, Bagdad, Bouchir, Djansk, Karachi, Agra, Calcutta, Rangoon e Bangkok. L'arrivo a Saigon, nonostante le avverse condizioni climatiche incontrate e qualche inconveniente tecnico riscontrato sul velivolo, avvenne il 5 dicembre dello stesso anno. Il volo di ritorno a Parigi fu avventuroso, caratterizzato dalla rottura di una tubazione dell'olio motore, e da una capottata sul campo d'aviazione di Costantinopoli.\nAll'inizio degli anni trenta inizi\u00f2 una relazione sentimentale con un altro pilota d'eccezione, Andr\u00e9 Salel. Essi non si sposarono mai, non volendo mettere fine alla loro carriera, o avere una vita sicura e tranquilla.\nAll'inizio del 1932 progett\u00f2 un volo di andata e ritorno tra Francia e Madagascar. Decollando il 31 gennaio a bordo di un velivolo biposto Farman denominato \"Joe I\" arriv\u00f2 a Tananarive, due mesi dopo, il 31 marzo, per via di un guasto meccanico risolto dal suo meccanico Maurice Dronne, dopo aver coperto circa 12\u00a0000\u00a0km. Durante il volo di ritorno incontro condizioni climatiche sfavorevoli, ma riusc\u00ec ad arrivare in Francia ventinove giorni dopo, il 7 maggio. Il 19 agosto di quell'anno a Villacoublay ottenne il primato mondiale di altitudine femminile, raggiungendo la quota di 9mela e 791 metri a bordo di un velivolo Morane-Saunier dotato di propulsore Gnome-et-Rh\u00f4ne da 420 CV. Per questa impresa ottenne il cavalierato della Legione d'Onore.\nNel 1933 part\u00ec da Parigi diretta a Tokyo. Con a bordo il meccanico Lemaitre decoll\u00f2 il 1\u00ba aprile e arriv\u00f2 ad Hanoi stabilendo il record di 5 giorni, venti ore e 45 minuti e arrivando a Tokyo il 16 aprile. Il decollo da Tokyo avvenne il 23 aprile, con arrivo a Parigi il giorno 14 maggio, impiegando sei giorni e ventitr\u00e9 ore, per coprire il percorso Saigon-Parigi. L'anno successivo, con un Breguet Bre 27, dotato di motore Hispano-Suiza da 650 CV che l'aviatrice battezz\u00f2 \"Joe III\", esegu\u00ec un nuovo volo Parigi-Tokyo dal 26 gennaio al 6 febbraio 1934 con ritorno lo effettu\u00f2 tra il 20 marzo e il 28 aprile, battendo il precedente primato Saigon-Parigi con un tempo di cinque giorni e trentotto minuti.\nSempre nel 1934, il 18 giugno, il suo compagno Andr\u00e9 Salel si schiant\u00f2 durante un volo di prova di un Farman F.420-01, col suo meccanico Roger Robin, aCh\u00e2teaufort.\nNel giugno 1935 l'aviatrice batt\u00e9 nuovamente il record mondiale di altitudine raggiungendo, a bordo di un Morane-Saulnier MS.275, gli 11\u00a0275 m. Il 1\u00ba settembre dello stesso anno, su Breguet 27, conquist\u00f2 la Coppa H\u00e9l\u00e8ne Boucher volando da Parigi a Cannes in 2 ore e 59 minuti alla velocit\u00e0 media di 277,263\u00a0km/h. Il 24 settembre si aggiudicava il record mondiale di altezza per aerei leggeri (categoria 2) raggiungendo a Villacoublay i 7\u00a0338 metri. Il 13 giugno 1935 si aggiudicava un nuovo record mondiale di altezza assoluta raggiungendo i 14\u00a0310 metri.\nNel corso del 1936 fu insignita del \"Prix Monique Berlioux\" da parte dell'Accademia degli sport per la migliore performance sportiva femminile dell'anno. \nIl 19 dicembre dello stesso anno, mentre a Istres tentava di battere il record mondiale di velocit\u00e0 su base a bordo di un Caudron C.640 Typhon fu vittima di un grave incidente, si ruppe il tettuccio e l'aviatrice fu praticamente espulsa dall'abitacolo del velivolo, salvandosi solo grazie al paracadute in dotazione. Per la maggior parte del tempo pilotava da sola, senza meccanico, il che la costringeva a riparare da se stessa il suo aereo. Nel corso del 1937 fu insignita del grado di Ufficiale della Legion d'Onore. \nIl 19 dicembre dello stesso anno decollava nuovamente da Istres a bordo di un Caudron C.635 Simoun per tentare di battere il record mondiale femminile di distanza in linea retta. A causa del cattivo tempo dovette temporaneamente rinunciare, ma decise di ripetere subito l'impresa. Ripartita da Alessandria d'Egitto, dove aveva dovuto interrompere il volo, il 20 dicembre raggiunse Saigon tre giorni dopo conquistando il primato mondiale di distanza in solitario.\nLa seconda guerra mondiale.\nCon lo scoppio della Seconda guerra mondiale fu costretta a sospendere le gare..\nImpiegata nel 1940 con il grado di sergente nel trasporto aereo per trasferire apparecchi di vario tipo dalle Officine Amiot alla linea del fronte, il 10 giugno del 1940 fu incaricata di trasferire il prototipo del bombardiere Amiot 351 n. 12 a Landes de Bussac in modo che non finisse nelle mani dei tedeschi Come le colleghe, con l'entrata in vigore della nuova legge che rendeva le volontarie personale militare a tutti gli effetti, venne promossa l'11 giugno del 1940 al grado di sottotenente e spostata al GB (Groupe de Bombardament) II/21\nDopo la firma dell'armistizio con la Germania, nel giugno 1940, torn\u00f2 ad esercitare il mestiere di modista, ma nel 1941 entr\u00f2 a far parte della Resistenza francese. \nSecondo la testimonianza riportata dallo storico ed ex ufficiale di marina durante la guerra d'Algeria Henri De Wailly l'adesione della Hilsz alla Resistenza e il suo ingresso nelle FAFL va retrodato, per\u00f2, all'estate del '40, quando Maryse Hilsz si era appropriata con l'aiuto di un collega di un bombardiere Amiot 354 e aveva raggiunto in Algeria le forze aeree di France Libre che in quel momento si stavano riorganizzando.\nNel 1945 entr\u00f2 nelle Forces a\u00e9riennes fran\u00e7aises libres con il grado di capitano, Charles Tillon, Ministro dell'aeronautica del primo governo retto da Charles de Gaulle (GPRF), decise di creare un corpo di piloti militari femminili, sulla falsariga di quello creato in Unione Sovietica durante la seconda guerra mondiale. Furono reclutate le pi\u00f9 prestigiose aviatrici del tempo: Maryse Basti\u00e9, \u00c9lisabeth Boselli, \u00c9lisabeth Lion e Anne-Marie Imbrecq. Dopo un periodo di addestramento iniziale a Ch\u00e2teauroux, seguito da un ciclo di studi a Tours, furono tutte arruolate. L'esperienza del reclutamento delle donne nell'aviazione militare, per\u00f2, termin\u00f2 nel luglio 1946, con l'abbandono del governo di F\u00e9lix Gouin da parte di Charles Tillon. In cima alla lista dei piloti di sesso femminile inquadrati nell'Arm\u00e9e de l'Air, fu nominata tenente e assegnata al gruppo da trasporto aereo ministeriale (Groupe de liaisons a\u00e9riennes minist\u00e9rielles, GLAM). Il 30 gennaio 1946, part\u00ec da Villacoublay insieme ad altri tre compagni per viaggiare nella tratta Marseille-Marignane con l'aereo Siebel Si 204 ma i comandi si bloccarono per via del ghiaccio sopra B\u00e9ny e la coda del velivolo esplose, facendo schiantare l'aereo a terra. Maryse Hilsz perse la vita nell'incidente, e fu sepolta nel cimitero di Levallois-Perret. A titolo postumo venne insignita della M\u00e9daille de l'A\u00e9ronautique.\nDediche e riconoscimenti.\nAlla sua memoria le fu intitolato lo stadio comunale (\"Stade Maryse Hilsz\") sito nel XX arrondissement di Parigi, e una scuola elementare posta nel medesimo arrondissement. A Blois, e a Le Grand-Quevilly, le furono intitolate altrettante vie (Rue Maryse Hilsz). Nel parco comunale di Levallois-Perret fu innalzata una scultura che rappresenta l'ala di un uccello che punta verso il cielo, con la scritta che ricorda Maryse Hilsz come un: \"Messaggero, nel mondo della gloria, delle ali francesi.\" Anche le poste francesi hanno voluto ricordare la valorosa aviatrice, emettendo nel 1972 un francobollo con la sua effigie e quella di H\u00e9l\u00e8ne Boucher. Due altri francobolli sono stati emessi nel 2012 dalle \"Terres Australes et Antarctiques Fran\u00e7aises\" che ricordano il suo forzato atterraggio sulla spiaggia dell'isola di Juan de Nova, (Madagascar), disegnati da Cyril de La Patelli\u00e8re."}
{"id": "4703662", "revid": "47112", "url": "https://it.wikipedia.org/wiki?curid=4703662", "title": "Borsa nera", "text": ""}
{"id": "4703663", "revid": "767487", "url": "https://it.wikipedia.org/wiki?curid=4703663", "title": "The Original Human Being", "text": "The Original Human Being \u00e8 il quinto album dei Blue Cheer, pubblicato nel settembre del 1970 dalla Philips Records e prodotto da Eric Albronda (A2, A3, A4, B1, B2, B3, B4, B5 e B6), Gary Yoder (A2, A3, A4, B1, B2, B3, B4, B5 e B6) e Norman Mayell (A1 e A5)."}
{"id": "4703665", "revid": "6923", "url": "https://it.wikipedia.org/wiki?curid=4703665", "title": "Heston Blumenthal", "text": "Biografia.\nCuoco autodidatta, \u00e8 fondatore e proprietario del ristorante The Fat Duck a Bray nel Berkshire, premiato con tre stelle Michelin dal 2004. Considerato un esponente della gastronomia molecolare, ha ricevuto numerosi riconoscimenti internazionali, condotto diversi programmi televisivi e scritto diversi libri di cucina."}
{"id": "4703668", "revid": "3791", "url": "https://it.wikipedia.org/wiki?curid=4703668", "title": "El\u00e9anor de Roucy de Roye", "text": ""}
{"id": "4703684", "revid": "339392", "url": "https://it.wikipedia.org/wiki?curid=4703684", "title": "Aeroporto di Baltimora-Washington", "text": ""}
{"id": "4703685", "revid": "599013", "url": "https://it.wikipedia.org/wiki?curid=4703685", "title": "Aeroporto di Washington", "text": ""}
{"id": "4703686", "revid": "261173", "url": "https://it.wikipedia.org/wiki?curid=4703686", "title": "Il Roccolo", "text": "Il Roccolo \u00e8 un poemetto ditirambico pubblicato nel 1754 a Venezia, a firma di Aureliano Acanti.\n\u00c8 uno dei libri pi\u00f9 importanti nell'ambito della storia dei vini italiani e probabilmente il pi\u00f9 importante per i vini veneti.\nAureliano Acanti \u00e8 lo pseudonimo anagrammatico di Valeriano Canati (Vicenza 1706-1787), sacerdote dell'ordine dei Teatini e letterato e poeta arcade, membro dell'Accademia Olimpica.\nTrama.\nDedicato al conte Gelio Ghellini in occasione del matrimonio della figlia Elena con il conte Simandio Chiericati, e pubblicato nel 1754 ma concepito e abbozzato presso la villa del conte negli anni giovanili dell'autore, \u00e8 sempre stato apprezzato non solo dai letterati per la sua valenza poetica, ma anche dagli enologi per l'importante apporto fornito allo studio della vitivinicoltura che nel secolo successivo avrebbe avuto notevole sviluppo a livello italiano ed europeo.\nNei suoi circa 1700 versi \u00e8 un inno agli oltre trenta vini prodotti nel vicentino dei quali vengono esaltati i sapori, descritte le suggestive zone di produzione, prevalentemente collinari, e ricordati gli appassionati proprietari delle tenute ove, oltre a coltivare i vari vitigni, nei punti pi\u00f9 panoramici si sono costruiti le loro splendide residenze.\nBenemerito fautore di questo \u201cvasto giardino\u201d \u00e8 Bacco che nel suo lungo peregrinare, dopo aver fatto rifiorire Firenze e la Toscana, come aveva cantato Francesco Redi nel suo \"Bacco in Toscana\", trova definitivo e gratificante riposo nel territorio vicentino (secondo l'autore il nome del fiume Bacchiglione significherebbe appunto \"Figlio di Bacco\"), appagato dall'amore della ninfa Calidonia e dalla bellezza del paesaggio.\nCuriosit\u00e0.\nIn questo libro troviamo la prima traccia documentale relativa al vino Prosecco.\nIl testo \u00e8 anche citato nella pagina sulla storia del Prosecco del Consorzio di Tutela del Prosecco.\nPrincipale ambientazione del poemetto \u00e8 la Villa Ghellini a Novoledo di Villaverla, in provincia di Vicenza, dove i conti Ghellini avevano appunto un roccolo, ovvero un giardino di caccia per l'uccellagione, di cui purtroppo non rimane traccia. La villa \u00e8 stata oggetto negli ultimi anni di una notevole opera di restauro da parte dei proprietari, che ha recuperato anche dei preziosi affreschi nel salone principale rappresentanti delle scene di caccia."}
{"id": "4703688", "revid": "339392", "url": "https://it.wikipedia.org/wiki?curid=4703688", "title": "Aeroporto di Baltimora", "text": ""}
{"id": "4703692", "revid": "339392", "url": "https://it.wikipedia.org/wiki?curid=4703692", "title": "Charlotte de Rohan-Soubise", "text": ""}
{"id": "4703708", "revid": "339392", "url": "https://it.wikipedia.org/wiki?curid=4703708", "title": "Aeroporto di Las Vegas", "text": ""}
{"id": "4703712", "revid": "767487", "url": "https://it.wikipedia.org/wiki?curid=4703712", "title": "The Frantic Four Reunion 2013 - Live At Hammersmith Apollo", "text": "The Frantic Four Reunion 2013 - Live at Hammersmith Apollo \u00e8 un album dal vivo della rock band inglese Status Quo, pubblicato nel settembre del 2013.\nIl disco.\nDopo oltre 30 anni di litigi ed acrimonie, i quattro componenti originali degli Status Quo (che negli anni settanta venivano definiti dalla stampa d'oltremanica \"Frantic Four\", ovvero \"I Frenetici Quattro\"), decidono di ritornare provvisoriamente insieme per lo svolgimento di una mini-tourn\u00e9e nel Regno Unito.\nInizialmente vengono fissate solo 5 date ma i biglietti vengono tutti venduti nel volgere di 20 minuti e la band decide di aggiungere altre 4 date, per un totale di 9 concerti, tutti \"sold out\", tra il 6 ed il 17 marzo 2013.\nI brani contenuti nel presente doppio album, vengono incisi nel corso dei due concerti che il gruppo svolge presso l'Hammersmith Apollo di Londra, uno dei luoghi storici della musica dal vivo britannica, appena ristrutturato, il 15 ed il 16 marzo del 2013.\nIl disco entra al n. 37 delle classifiche inglesi.\nTracce.\nDisco 1\nDisco 2"}
{"id": "4703716", "revid": "247222", "url": "https://it.wikipedia.org/wiki?curid=4703716", "title": "Oh! Pleasant Hope", "text": "Oh! Pleasant Hope \u00e8 il sesto ed ultimo album del primo periodo di vita del gruppo Blue Cheer (che si scioglier\u00e0 nel 1972 per poi riunirsi nel 1984), pubblicato dalla Phillips Records nell'aprile del 1971 e prodotto da Eric Albronda e la stessa band."}
{"id": "4703725", "revid": "767487", "url": "https://it.wikipedia.org/wiki?curid=4703725", "title": "Officer Number Thirteen", "text": "Officer Number Thirteen \u00e8 un cortometraggio muto del 1925 scritto e diretto da Edward Ludwig.\nProduzione.\nIl film fu prodotto dalla Century Film.\nDistribuzione.\nDistribuito dall'Universal Pictures, il film - un cortometraggio in due bobine - usc\u00ec nelle sale cinematografiche USA il 9 settembre 1925."}
{"id": "4703726", "revid": "599013", "url": "https://it.wikipedia.org/wiki?curid=4703726", "title": "Alberto Albertoni", "text": "Era detto \"Divo\" per il carattere vanitoso e \"Vecio\".\nCarriera.\nCresciuto nel club brasiliano del Germania, si trasfer\u00ec in Italia giocando due campionati nel Pro Victoria di Monza e nella Vigor F.C. di Milano. Passato alla Cremonese, Albertoni disput\u00f2 due stagioni, contribuendo in modo sostanziale a vincere il campionato di Promozione 1913-1914.\nNell'autunno del 1916 si trasfer\u00ec a Modena, per obblighi militari, disputando e vincendo la Coppa Emiliana. Tornato alla Cremonese alla fine della Grande Guerra, non pot\u00e9 scendere in campo in quella stagione ed in quella successiva, nella quale era passato al Brescia, a causa di una squalifica per professionismo (1 anno).\nDecise di andarsene in Brasile, nel Palestra Italia. Terminata la squalifica, fece ritorno in Italia, giocando altri tre campionati nella Cremonese.\nMezzala, tecnicamente molto dotato, sapeva deliziare la platea con le sue doti tecniche, oltre che ad avere una spiccata capacit\u00e0 realizzativa."}
{"id": "4703727", "revid": "339392", "url": "https://it.wikipedia.org/wiki?curid=4703727", "title": "Aeroporto di New Orleans", "text": ""}
{"id": "4703730", "revid": "339392", "url": "https://it.wikipedia.org/wiki?curid=4703730", "title": "Aeroporto Internazionale di New Orleans", "text": ""}
{"id": "4703732", "revid": "339392", "url": "https://it.wikipedia.org/wiki?curid=4703732", "title": "Aeroporto internazionale di New Orleans", "text": ""}
{"id": "4703733", "revid": "599013", "url": "https://it.wikipedia.org/wiki?curid=4703733", "title": "Discepole di Santa Teresa del Bambin Ges\u00f9", "text": "Le Discepole di Santa Teresa del Bambin Ges\u00f9 sono un istituto religioso femminile di diritto pontificio: le suore di questa congregazione pospongono al loro nome la sigla D.S.T.\nStoria.\nLe origini della congregazione risalgono all'orfanotrofio aperto a Qualiano dal canonico Antonio Migliaccio, parroco della cittadina: la cura delle orfane fu affidata a delle giovani del paese e, a partire dal 1926, alcune di loro diedero vita a una pia associazione per gestire l'opera.\nMigliaccio redasse per la comunit\u00e0 dei regolamenti che furono approvati da Carmine Cesarano, vescovo di Aversa: il 15 dicembre 1932 il vescovo Cesarano rivest\u00ec le prime aspiranti dell'abito religioso, dando inizio alla congregazione.\nL'istituto ricevette il pontificio decreto di lode il 19 luglio 1969.\nAttivit\u00e0 e diffusione.\nLe suore si dedicano principalmente all'assistenza all'infanzia, specialmente a quella abbandonata, e agli anziani.\nOltre che in Italia, sono presenti nelle Filippine, in Indonesia e in Madagascar; la sede generalizia \u00e8 a Qualiano.\nAlla fine del 2008 la congregazione contava 257 religiose in 31 case."}
{"id": "4703736", "revid": "61835701", "url": "https://it.wikipedia.org/wiki?curid=4703736", "title": "Aeroporto di Tampa", "text": ""}
{"id": "4703737", "revid": "767487", "url": "https://it.wikipedia.org/wiki?curid=4703737", "title": "The Frantic Four Reunion 2013 - Live at Wembley Arena", "text": "The Frantic Four Reunion 2013 - Live at Wembley Arena \u00e8 un album dal vivo della rock band inglese Status Quo, pubblicato nel settembre del 2013. Si tratta di un CD facente parte del DVD omonimo."}
{"id": "4703739", "revid": "109805660", "url": "https://it.wikipedia.org/wiki?curid=4703739", "title": "Aeroporto di San Paolo", "text": ""}
{"id": "4703745", "revid": "1379854", "url": "https://it.wikipedia.org/wiki?curid=4703745", "title": "Loftur \u00deorsteinsson", "text": "Una leggenda islandese, \"Loftur il mago\", lo descrive come uno stregone.\nLoftur \u00deorsteinsson usc\u00ec dalla scuola ecclesiastica di H\u00f3lar nel 1722. Secondo la leggenda avrebbe evocato dalla tomba il vescovo Gottskalk il Crudele (Gottsk\u00e1lk Nikul\u00e1sson) per cercare di carpirgli il suo libro di magia nera (con cui si era fatto seppellire), ma il grande dispendio di potere di Loftur sarebbe stato interrotto dal suono delle campane della chiesa."}
{"id": "4703746", "revid": "486946", "url": "https://it.wikipedia.org/wiki?curid=4703746", "title": "Aeroporto di Santiago del Cile", "text": ""}
{"id": "4703747", "revid": "486946", "url": "https://it.wikipedia.org/wiki?curid=4703747", "title": "Aeroporto Internazionale di Santiago del Cile", "text": ""}
{"id": "4703749", "revid": "486946", "url": "https://it.wikipedia.org/wiki?curid=4703749", "title": "Aeroporto internazionale di Santiago del Cile", "text": ""}
{"id": "4703750", "revid": "787565", "url": "https://it.wikipedia.org/wiki?curid=4703750", "title": "Walter Dornberger", "text": "Biografia.\nDornberger nasce a Gie\u00dfen e viene arruolato nel 1914. Nell'ottobre 1918 viene catturato dai marines statunitensi e trascorre due anni in una prigione di guerra francese.\nAlla fine del 1920, completa un corso di ingegneria con lode presso l'Istituto Tecnico di Berlino, e nella primavera del 1930, Dornberger si laurea dopo cinque anni in ingegneria meccanica dalla Technische Hochschule di Charlottenburg a Berlino. Lo stesso anno, mentre dipendeva dall'uffici armamenti della Reichswehr, fu incaricato di approfondire gli studi per realizzare razzi per uso militare. Pose la sua base a Kummersdorf, nella periferia berlinese e fu qui che il 1\u00ba ottobre 1932 assunse come suo diretto collaboratore Wernher von Braun. Gi\u00e0 nel 1934 Dornberger e von Braun fecero i primi esperimenti con i razzi.\nNel 1935 Dornberger riceve un dottorato honoris e il colonnello Karl Emil Becker lo nomina Preside della nuova Facolt\u00e0 di tecnologia militare presso la Technische Hochschule di Berlino. Nel 1936 spostarono il laboratorio sull'isola di Usedom, nel mar Baltico, presso la localit\u00e0 di Peenem\u00fcnde, dove vennero perfezionati gli studi che portarono alla realizzazione delle V1 e delle V2.\nNella notte tra il 17 ed il 18 agosto 1943 il sito di Peenem\u00fcnde fu pesantemente bombardato da 571 aerei della USAAF (che per\u00f2 non provoc\u00f2 molti danni anche grazie all'intervento tempestivo di alcuni Messerschmitt Me 262), sia Dornberger che von Braun riuscirono a salvarsi assieme ai progetti della V-2. Nel maggio 1945 Dornberger, von Braun ed altri scienziati legati ai progetti missilistici si arresero e furono fatti prigionieri dagli statunitensi. Fu condotto negli Stati Uniti, dove fu assunto dalla Bell Aircraft prima a Dayton e poi a Buffalo. Divenne in seguito dirigente della stessa azienda, per poi passare prima alla Bell Aerosystems ed in seguito alla Bell Aerospace come scienziato responsabile dei maggiori progetti. \nDopo il pensionamento, Dornberger si ritir\u00f2 prima in Messico e poi in Germania, dove mor\u00ec nel 1980."}
{"id": "4703751", "revid": "287204", "url": "https://it.wikipedia.org/wiki?curid=4703751", "title": "Katie Leigh", "text": "\u00c8 conosciuta soprattutto per il ruolo di Connie Kendall nel programma radiofonico \"Adventures in Odissey\" dell'organizzazione Focus on the Family. Ha doppiato personaggi in molte serie televisive, film e occasionalmente in videogiochi."}
{"id": "4703755", "revid": "62316941", "url": "https://it.wikipedia.org/wiki?curid=4703755", "title": "Slimer! And the Real Ghostbusters", "text": ""}
{"id": "4703757", "revid": "339392", "url": "https://it.wikipedia.org/wiki?curid=4703757", "title": "Aeroporto di Porto Alegre", "text": ""}
{"id": "4703766", "revid": "767487", "url": "https://it.wikipedia.org/wiki?curid=4703766", "title": "Coppa Svizzera 1933-1934", "text": "La Coppa Svizzera 1933-1934 \u00e8 stata la 9\u00aa edizione della manifestazione calcistica. \u00c8 iniziata il 20 agosto 1933 e si \u00e8 conclusa il 2 aprile 1934. Questa edizione della coppa vide la vittoria finale del Grasshopper Club Z\u00fcrich.\nRegolamento.\nTurni ad eliminazione diretta in gara unica. Le partite terminanti in parit\u00e1 dopo i tempi supplementari venivano ripetute a campi invertiti.\nFinale.\nLa finale si \u00e8 disputata a Berna.\nBibliografia.\nGiornali"}
{"id": "4703767", "revid": "287451", "url": "https://it.wikipedia.org/wiki?curid=4703767", "title": "Pierino Della Vedova", "text": ""}
{"id": "4703768", "revid": "247222", "url": "https://it.wikipedia.org/wiki?curid=4703768", "title": "The Beast Is Back", "text": "The Beast Is... Back \u00e8 il settimo LP dei riuniti (la band si sciolse nel 1972) Blue Cheer, tuttavia sono presenti due dei tre membri fondatori del gruppo, infatti \u00e8 assente il chitarrista Leigh Stephens (al suo posto c'\u00e8 Tony Rainier).\nL'album fu pubblicato dall'etichetta Megaforce Records e prodotto da Carl Cannedy e Paul Curcio."}
{"id": "4703769", "revid": "6923", "url": "https://it.wikipedia.org/wiki?curid=4703769", "title": "Friedrichshafen G.I", "text": "Il Friedrichshafen G.I, designazione aziendale FF 36 o FF 30, fu un bombardiere bimotore biplano sviluppato dall'azienda tedesco imperiale Flugzeugbau Friedrichshafen GmbH negli anni dieci del XX secolo e rimasto allo stadio di prototipo.\nRealizzato per dotare i primi reparti da bombardamento tattico della Luftstreitkr\u00e4fte, la componente aerea del Deutsches Heer (l'esercito imperiale tedesco), nelle fasi iniziali della prima guerra mondiale, il G.I venne presto sostituito dalla sua evoluzione Friedrichshafen G.II (FF 38), caratterizzato dalle maggiori dimensioni ed equipaggiato con un impianto motore dalla maggior potenza disponibile.\nStoria del progetto.\nDurante le prime fasi del primo conflitto mondiale l'Idflieg, organismo deputato allo sviluppo dell'aviazione militare tedesca, aveva deliberato una tipologia di aereo da guerra, indicato come \"Kampfflugzeug\", relativa ad un velivolo plurimotore dalle grandi dimensioni, pesantemente armato e che doveva essere utilizzato nel ruolo che sar\u00e0 assunto dai pi\u00f9 compatti aerei da caccia monoposto.\nQuando gli studi preliminari dimostrarono che la fattibilit\u00e0 di tale concetto era, con le capacit\u00e0 tecnologiche del tempo, inattuabile, si ritenne utile sfruttare i disegni preliminari per riconvertirli al bombardamento aereo data la loro potenziale capacit\u00e0 di trasporto di bombe da caduta rispetto ai pi\u00f9 piccoli modelli utilizzati principalmente per la ricognizione.\nTra le aziende che risposero all'appello ci fu anche la Flugzeugbau Friedrichshafen che ne affid\u00f2 lo sviluppo al direttore del proprio ufficio tecnico, il neo assunto Karl Gehlen. Il progetto, che fu il primo disegnato da Gehlen, era relativo ad un velivolo dalle grandi dimensioni, caratterizzato dalla velatura biplana di grande apertura, una lunga fusoliera dove trovavano posto i tre membri dell'equipaggio, uno dei quali con funzione di mitragliere posizionato nella postazione sul naso, che terminava in un complesso impennaggio con elementi orizzontali e verticali sdoppiati. La propulsione era assicurata da due motori posti tra le ali in configurazione spingente.\nIl prototipo venne portato in volo per la prima volta durante il 1915 e bench\u00e9 fosse stato giudicato favorevolmente ed in grado di ricoprire quel ruolo, le prestazioni espresse dal G.I non consentivano una sua reale efficacia. Ci\u00f2 nonostante le prove in volo fornirono a Gehlen i dati necessari per avviarne un'evoluzione migliorativa, l'F 38 poi identificato ufficialmente G.II.\nTecnica.\nIl G.I era un grande velivolo realizzato in legno e tela che riproponeva l'impostazione della maggior parte dei pari ruolo che stavano sviluppando le altre aziende nazionali, bimotore, biplano, con abitacoli aperti e carrello fisso.\nLa fusoliera, realizzata con struttura lignea ricoperta nella parte anteriore da pannelli di compensato ed in quella posteriore da tela, presentava due abitacoli aperti, l'anteriore posto alla sua estremit\u00e0 e destinato al mitragliere. Posteriormente terminava in un impennaggio dove il piano orizzontale inferiore fungeva da supporto per i due verticali posti alle sue estremit\u00e0 verso l'alto e che si andava a completare con un secondo piano orizzontale superiore che chiudeva la struttura. Tutte le superfici di controllo erano con struttura in legno ricoperta da tela trattata.\nLa configurazione alare era biplana, realizzata anch'essa in legno ricoperto da tela verniciata, con l'ala superiore, posizionata alta a parasole, l'unica dotata di alettoni, collegata all'inferiore, posizionata bassa sulla fusoliera, tramite tre coppie di montanti interalari per lato integrate da tiranti in cavetto d'acciaio. Tra la coppia pi\u00f9 interna e la fusoliera erano collocate le gondole dei motori, sospese da un sistema a puntoni.\nIl carrello d'atterraggio era fisso, un sistema triciclo anteriore integrato da un pattino posteriore d'appoggio, basato sugli elementi principali posti sotto l'ala inferiore all'altezza delle gondole dei motori dotate di quattro ruote binate al quale si aggiungeva un terzo carrello posizionato sotto il naso con funzione anticappottamento.\nLa propulsione era affidata ad una coppia di motori Benz Bz.III, dei 6 cilindri in linea raffreddati a liquido in grado di erogare una potenza pari a 150 PS (110 kW) ciascuno, montati in configurazione spingente ed abbinati ad altrettante eliche bipala in legno a passo fisso. L'impianto di raffreddamento prevedeva l'uso di un radiatore di tipo automobilistico posizionato fronte marcia.\nL'armamento era basato su un'unica mitragliatrice Parabellum MG 14 calibro 7,92 mm montata su supporto ad anello nell'abitacolo anteriore."}
{"id": "4703771", "revid": "287204", "url": "https://it.wikipedia.org/wiki?curid=4703771", "title": "Battarrea", "text": "Battarrea \u00e8 un genere di funghi appartenente alla famiglia Agaricaceae.\nEtimologia.\nQuesto genere di funghi deve il suo nome al sacerdote, naturalista e micologo riminese \nGiovanni Antonio Battarra (1714-1789).\nTassonomia.\nQuesto taxon comprende le seguenti specie:"}
{"id": "4703772", "revid": "47767", "url": "https://it.wikipedia.org/wiki?curid=4703772", "title": "Mnesarete", "text": ""}
{"id": "4703773", "revid": "121377409", "url": "https://it.wikipedia.org/wiki?curid=4703773", "title": "Acido azinico", "text": "L'acido azinico o acido nitronico \u00e8 un ossiacido di formula condensata H2NOOH che pu\u00f2 essere considerato come l\"'N\"-ossido dell'idrossilammina. La molecola \u00e8 elettricamente neutra, tuttavia presenta due cariche nette, una positiva e una negativa dislocate rispettivamente sull'atomo di azoto e sull'atomo di ossigeno non legato all'idrogeno. La molecola rappresenta la struttura base da cui derivano gli acidi nitronici organici.\nGruppo azinoile.\nGli azinoil-derivati sono molecole contenenti il gruppo azinoile -NH2O (conosciuto anche come \"osso-lambda(5)-azanile\") che deriva dalla struttura dell'acido nitronico privato del gruppo -OH. \nIl concetto non va confuso con quello di \"azinato\", ovvero la forma ionica dissociata dell'acido nitronico di formula H2NO2\u2212, molecola che a sua volta presenta caratteristiche chimico-fisiche differenti dai corrispondenti azinati organici."}
{"id": "4703775", "revid": "729019", "url": "https://it.wikipedia.org/wiki?curid=4703775", "title": "Dear Lie", "text": "Dear Lie \u00e8 un singolo del gruppo musicale femminile TLC, il terzo ed ultimo estratto dal loro terzo album \"FanMail\"."}
{"id": "4703777", "revid": "287204", "url": "https://it.wikipedia.org/wiki?curid=4703777", "title": "Campionati mondiali di tiro da 10 m 1991", "text": "I campionati mondiali di tiro 1991 furono la settima edizione dei campionati mondiali di questo sport e si disputarono a Stavanger."}
{"id": "4703778", "revid": "180224", "url": "https://it.wikipedia.org/wiki?curid=4703778", "title": "TVR Tuscan", "text": "La TVR Tuscan \u00e8 un'auto a motore anteriore, costruita dalla TVR dal 1967 al 1971 nello stabilimento di Blackpool, Regno Unito. La Tuscan \u00e8 la seconda auto costruita dalla TVR durante l'era di Martin Lilley a capo della casa automobilistica. Venne costruita in due versioni equipaggiate con motore V8 e V6; durante gli anni di produzione furono costruiti un totale di 174 esemplari.\nLe versioni.\nV8.\nLa versione V8 \u00e8 rimasta in produzione dal 1967 al 1970 e ne sono stati venduti 73 esemplari. Era equipaggiato con un motore da 4727\u00a0cm\u00b3 di produzione Ford simile a quello delle prime Mustang. Disponeva di 271\u00a0cv che le permettevano di raggiungere i 250\u00a0km/h.\nV6.\nNel 1969, la TVR rilasci\u00f2 la versione V6 della Tuscan, con motore Ford Essex da 2994\u00a0cm\u00b3 proveniente dalla divisione britannica della Ford (usato anche per la Ford Zodiac e la Ford Capri. Il V6 produceva 136cv e raggiungeva i 200\u00a0km/h. Dopo aver venduto 101 esemplari fu sostituita dalla TVR Vixen nel 1971."}
{"id": "4703779", "revid": "584834", "url": "https://it.wikipedia.org/wiki?curid=4703779", "title": "Ferrata del Monte Emilius", "text": ""}
{"id": "4703789", "revid": "599013", "url": "https://it.wikipedia.org/wiki?curid=4703789", "title": "Origine anomala della arteria coronaria sinistra dall'arteria polmonare", "text": "L'origine anomala della arteria coronaria sinistra dall'arteria polmonare, nota anche come sindrome di Bland-White-Garland, \u00e8 una rara anomalia congenita in cui l'arteria coronaria sinistra ha origine dall'arteria polmonare invece che dalla aorta ascendente. La prima descrizione clinica, avvenuta nel 1933, si deve a Edward Franklin Bland, Paul Dudley White e Joseph Garland.\nStoria.\nLa condizione \u00e8 stata descritta per la prima volta nel 1866. La prima descrizione clinica, avvenuta nel 1933, si deve invece a Edward Franklin Bland, Paul Dudley White e Joseph Garland che riportarono il caso di un bambino di 3 mesi di et\u00e0 con progressivi problemi di alimentazione, una cardiomegalia visibile tramite radiografia del torace e un tracciato elettrocardiografico in cui emergevano prove di un danno al ventricolo sinistro. In onore dei tre medici la condizione assunse anche il nome di Sindrome di Bland-White-Garland. Nel 1948 White e Edwards pubblicarono uno studio dove descrivevano 4 casi della condizione da loro trattati.\nEpidemiologia.\nL'origine dell'arteria coronaria sinistra dall'arteria polmonare \u00e8 una rara anomalia cardiaca congenita che rappresenta soltanto il circa 0,25%-0,5% di tutte le cardiopatie congenite e si presenta in circa 1 caso ogni 300.000 nati vivi.\nTale condizione appare colpire indifferentemente sia maschi sia femmine e l'incidenza non varia a seconda della geografia. Non \u00e8 considerata una malattia ereditaria. Circa l'85% dei casi mostra chiari sintomi clinici gi\u00e0 entro i primo 2 mesi di vita. Raramente la sua presentazione clinica pu\u00f2 essere ritardata alla prima infanzia e presentarsi con i segni dell'ischemia miocardica e in ancora pi\u00f9 rari casi pu\u00f2 presentarsi durante l'adolescenza o in et\u00e0 adulta come insufficienza mitralica.\nFisiopatologia.\nNella normalit\u00e0, il muscolo cardiaco riceve il sangue tramite le due arterie coronarie (la destra e la sinistra) che originano ambedue dal bulbo del tratto ascendente dell'aorta. In questa rara condizione, la coronaria di sinistra ha invece origine dalla arteria polmonare, quest'ultima deputata a portare il sangue non ossigenato dal cuore verso i polmoni (circolazione polmonare), al contrario dell'aorta che porta sangue ricco di ossigeno verso tutte le parti del corpo attraverso la circolazione sistemica. Inoltre, in aorta, il sangue si trova a pressione tre volte maggiore rispetto a quella riscontrabile in arteria polmonare. Tutto ci\u00f2 comporta che la coronaria sinistra possieda sangue relativamente desaturato (povero di ossigeno) e a bassa pressione, tanto che tender\u00e0 a scorrere indietro (furto coronarico). La bassa perfusione che si verr\u00e0 a creare potr\u00e0 portare a ischemia miocardica della parte sinistra del cuore.\nNei primi giorni di vita, l'ischemia miocardica \u00e8 un evento transitorio e limitato ai momenti in cui vi \u00e8 una forte richiesta da parte del muscolo cardiaco di sangue, ovvero quando il bambino mangia o piange. I ripetuti danni al miocardio possono portare, nei giorni, a danni irreparabili al tessuto e alla valvola mitralica con conseguente insufficienza mitralica e quindi a insufficienza cardiaca.\nDurante la gestazione, tale condizione non ha nessuna presentazione clinica, infatti per via della caratteristica fisiologia fetale l'aorta e l'arteria polmonare portano sangue a pressioni e concentrazioni di ossigeno relativamente equivalenti. Ci\u00f2 comporta una normale perfusione del miocardio e nessuno stimolo alla formazione di vasi collaterali tra le coronarie destra e sinistra.\nTrattamento e prognosi.\nUn trattamento efficace per questa patologia non si ebbe fino al 1960 quando, grazie alle migliorate metodiche diagnostiche e chirurgiche, non si riusc\u00ec ad intervenire con successo su di un bambino, legando l'origine anomala della coronaria di sinistra. Nel 1962 due ricercatori, Fontana e Edwards, riportarono una serie di 58 casi riscontrati in sede di autopsia dimostrando cos\u00ec che la maggior parte dei pazienti moriva in giovane et\u00e0.\nLe moderne tecniche chirurgiche comportano la traslocazione dell'arteria coronaria e permettono il raggiungimento di ottimi risultati."}
{"id": "4703790", "revid": "599013", "url": "https://it.wikipedia.org/wiki?curid=4703790", "title": "Figlie della Provvidenza", "text": "Le Figlie della Provvidenza (in francese \"Congr\u00e9gation des Filles de la Providence de Saint-Brieuc\") sono un istituto religioso femminile di diritto pontificio: le suore di questa congregazione pospongono al loro nome la sigla F.d.L.P.\nStoria.\nLa congregazione fu fondata da Jean-Marie de La Mennais: allievo di Pierre-Joseph Picot de Clorivi\u00e8re e superiore ecclesiastico della Societ\u00e0 delle figlie del Cuore di Maria, mentre era vicario capitolare a Saint-Brieuc organizz\u00f2 nella cittadina bretone una comunit\u00e0 di suore per l'istruzione della giovent\u00f9 femminile.\nLe prime tre aspiranti (Marie-Anne Cartel, Marie Conan e Fanny Chaplain) fecero la loro consacrazione l'8 dicembre 1818 e il 15 agosto 1819 emisero i voti secondo le costituzioni delle figlie del Cuore di Maria. Alla casa sede della loro prima scuola fu dato il nome di \"La Providence\".\nNel 1821, dopo la partenza di La Mennais da Saint-Brieuc, la comunit\u00e0 si stacc\u00f2 dalla Societ\u00e0 delle figlie del Cuore di Maria e divenne una congregazione autonoma; le suore aprirono presto altre scuole attorno a Saint-Brieuc, poi un ospizio a Combourg, e nel 1897 raggiunsero anche il Canada, aprendo scuole nel Saskatchewan e nell'Alberta e lavorando nelle missioni tra i nativi.\nL'istituto ricevette il pontificio decreto di lode il 21 dicembre 1949 e l'approvazione definitiva dalla Santa Sede il 21 aprile 1958.\nAttivit\u00e0 e diffusione.\nLe suore si dedicano all'istruzione e all'educazione cristiana della giovent\u00f9 e alla cura dei malati.\nSono presenti in Francia, Regno Unito, Canada e Uganda; la sede generalizia \u00e8 a Rennes.\nAlla fine del 2008 la congregazione contava 81 religiose in 16 case."}
{"id": "4703791", "revid": "709406", "url": "https://it.wikipedia.org/wiki?curid=4703791", "title": "Azinato", "text": ""}
{"id": "4703792", "revid": "387740", "url": "https://it.wikipedia.org/wiki?curid=4703792", "title": "Manuel Roero", "text": "Biografia.\nDi origine italiane (per via del padre), esordisce nel cinema nel 1934, ma \u00e8 solo dal 1941 con il film \"L'attore scomparso\" di Luigi Zampa, che la sua carriera inizia ad avere una certa continuit\u00e0.\nNel 1946 interpreta Franco, uno dei protagonisti di \"Felicit\u00e0 perduta\" di Filippo Walter Ratti.\nAbbandona il cinema nel 1954."}
{"id": "4703793", "revid": "297059", "url": "https://it.wikipedia.org/wiki?curid=4703793", "title": "Sindrome di Bland-White-Garland", "text": ""}
{"id": "4703794", "revid": "779347", "url": "https://it.wikipedia.org/wiki?curid=4703794", "title": "Beatificazioni del pontificato di Papa Francesco", "text": ""}
{"id": "4703795", "revid": "1185701", "url": "https://it.wikipedia.org/wiki?curid=4703795", "title": "Campionati mondiali di tiro a volo 1991", "text": "I campionati mondiali di tiro 1991 furono la ventiquattresima edizione dei campionati mondiali di questo sport e si disputarono a Perth."}
{"id": "4703797", "revid": "599013", "url": "https://it.wikipedia.org/wiki?curid=4703797", "title": "There Goes the Bride", "text": ""}
{"id": "4703805", "revid": "767487", "url": "https://it.wikipedia.org/wiki?curid=4703805", "title": "Primeira Liga 2013-2014", "text": "La Primeira Liga 2013-2014 (detta anche \"Liga ZON Sagres\" per motivi di sponsorizzazione) \u00e8 stata la 76\u00aa edizione del massimo campionato di calcio portoghese. La stagione \u00e8 iniziata il 18 agosto 2013 ed \u00e8 terminata l'11 maggio 2014. Il Porto era la squadra campione in carica, mentre il Benfica ha vinto, con due giornate di anticipo, il suo trentatreesimo titolo.\nNovit\u00e0.\nIl Moreirense e il Beira-Mar, ultime due classificate nella stagione 2012-2013, sono retrocesse in Segunda Liga. Al loro posto sono state promosse le prime due classificate della Segunda Liga, Belenenses e Arouca.\nRegolamento.\nLa squadra campione del Portogallo e la seconda classificata sono ammesse alla fase a gironi della UEFA Champions League 2014-2015; la terza classificata \u00e8 ammessa ai play-off.\nLa quarta e la quinta classificata sono ammesse rispettivamente al turno di play-off e al terzo turno di qualificazione della UEFA Europa League 2014-2015, assieme alla vincitrice della Ta\u00e7a de Portugal 2013-2014, che invece \u00e8 ammessa direttamente alla fase a gironi.\nLa penultima \u00e8 ammessa ad uno spareggio, mentre l'ultima classificata \u00e8 retrocessa direttamente in Segunda Liga."}
{"id": "4703806", "revid": "767487", "url": "https://it.wikipedia.org/wiki?curid=4703806", "title": "There Goes the Bride (film 1918)", "text": "There Goes the Bride \u00e8 un cortometraggio muto del 1918 diretto da Roy Clements.\nProduzione.\nIl film fu prodotto dall'Universal Film Manufacturing Company (con il nome Star Comedies)\nDistribuzione.\nDistribuito dall'Universal Film Manufacturing Company, il film - un cortometraggio di una bobina - usc\u00ec nelle sale cinematografiche USA il 3 giugno 1918."}
{"id": "4703808", "revid": "729019", "url": "https://it.wikipedia.org/wiki?curid=4703808", "title": "Pachionichia congenita", "text": "La pachionichia congenita \u00e8 una genodermatosi rara, caratterizzata da cheratoderma plantare e palmare, doloroso, si riscontra ispessimento delle unghie, cisti e colorazione chiara delle mucose orali. \u00c8 una malattia autosomica dominante.\nDescrizione.\nLa malattia coinvolge l'ectoderma ed esiste in due sottotipi: Jadassohn-Lewandowsky (Pachionichia congenita di tipo 1) e Jackson-Lawler (Pachionichia congenita di tipo 2).\nLe manifestazioni cliniche di questa malattia sono spesso evidenti nei primi mesi di vita.\nQuesta malattia \u00e8 caratterizzata da grandi unghie spesse, ma di qualit\u00e0 scadente, ispessimento della pelle della pianta dei piedi, bocca leucocheratosica, eccessiva sudorazione di mani e piedi, e piccole cisti soprattutto sul tronco, gambe e mani.\nNel tipo 2, altri segni clinici includono grandi cisti sebacee, capelli crespi e la presenza di denti alla nascita."}
{"id": "4703812", "revid": "287204", "url": "https://it.wikipedia.org/wiki?curid=4703812", "title": "Simone Hauswald", "text": "Biografia.\nIn Coppa del Mondo esord\u00ec il 30 novembre 2000 a Hochfilzen/Anterselva (33\u00aa) e ottenne la prima vittoria, nonch\u00e9 primo podio, il 6 dicembre 2002 a \u00d6stersund. Nella stagione 2009-2019 vinse la Coppa del Mondo di specialit\u00e0 di sprint.\nIn carriera prese parte a un'edizione dei Giochi olimpici invernali, (26\u00aa nella sprint, 16\u00aa nell'inseguimento, 3\u00aa nella partenza in linea, 3\u00aa nella staffetta), e a sette dei Campionati mondiali, vincendo cinque medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSP = sprint\nPU = inseguimento\nMS = partenza in linea\nIN = individuale\nRL = staffetta"}
{"id": "4703813", "revid": "104458", "url": "https://it.wikipedia.org/wiki?curid=4703813", "title": "Simone Denkinger", "text": ""}
{"id": "4703818", "revid": "767487", "url": "https://it.wikipedia.org/wiki?curid=4703818", "title": "Nina Klenovska", "text": "Biografia.\nIn Coppa del Mondo esord\u00ec il 30 novembre 2000 a Hochfilzen/Anterselva (84\u00aa) e ottenne l'unico podio l'11 dicembre 2002 a Pokljuka/\u00d6stersund (3\u00aa).\nIn carriera prese parte a due edizioni dei Giochi olimpici invernali, (54\u00aa nell'individuale) e (62\u00aa nella sprint, 48\u00aa nell'individuale), e a sette dei Campionati mondiali (7\u00aa nella staffetta a Chanty-Mansijsk 2003 il miglior piazzamento)."}
{"id": "4703819", "revid": "104458", "url": "https://it.wikipedia.org/wiki?curid=4703819", "title": "Nina Kadeva-Klenovska", "text": ""}
{"id": "4703820", "revid": "104458", "url": "https://it.wikipedia.org/wiki?curid=4703820", "title": "Nina Kadeva", "text": ""}
{"id": "4703821", "revid": "290948", "url": "https://it.wikipedia.org/wiki?curid=4703821", "title": "Salmone rosso", "text": ""}
{"id": "4703824", "revid": "1543377", "url": "https://it.wikipedia.org/wiki?curid=4703824", "title": "Cattedrali in Kenya", "text": "Questa \u00e8 una lista delle cattedrali in Kenya."}
{"id": "4703827", "revid": "767487", "url": "https://it.wikipedia.org/wiki?curid=4703827", "title": "Let's Elope!", "text": "Let's Elope! \u00e8 un cortometraggio muto del 1930 diretto da Edmund Joseph.\nProduzione.\nIl film fu prodotto dalla Warner Bros. (con il nome The Vitaphone Corporation).\nDistribuzione.\nDistribuito dalla Warner Bros., il film - un cortometraggio della durata di sette minuti - usc\u00ec nelle sale cinematografiche USA il 15 marzo 1930."}
{"id": "4703834", "revid": "574302", "url": "https://it.wikipedia.org/wiki?curid=4703834", "title": "Globo d'oro al miglior cortometraggio", "text": "Il Globo d'oro al miglior cortometraggio \u00e8 un premio assegnato ogni anno al miglior cortometraggio italiano. \nAlbo d'oro.\nI vincitori sono indicati in grassetto, a seguire gli altri candidati."}
{"id": "4703842", "revid": "767487", "url": "https://it.wikipedia.org/wiki?curid=4703842", "title": "L'appuntamento (film 2013)", "text": "L'appuntamento \u00e8 un cortometraggio del 2013 diretto da Gianpiero Alicchio ed interpretato da Camilla Bianchini, Stella Sacc\u00e0, Manuel Ricco e lo stesso regista Gianpiero Alicchio.\nIl cortometraggio ha vinto il 53\u00b0 Globo d'oro (Associazione stampa estera in Italia) come miglior cortometraggio 2013 e una Honorable Mention al Los Angeles Movie Awards 2013. Nello stesso anno gli attori hanno vinto il premio Best Supporting Actor in a Short Dramedy (Comedy-Drama) per il Best Actors Film Festival 2013. Inoltre ha ricevuto un Award of Merit alla sceneggiatura per il Accolade Competition 2014.\nTrama.\nL'incomunicabilit\u00e0 tra i sessi raccontata attraverso un primo appuntamento tra due coppie di trentenni.\nUna coppia di amici, invitano due loro coetanee a cena fuori. Come un vero appuntamento che si rispetti, lasciano decidere il locale alle donne e le rendono loro ospiti. La scelta ricade su un locale vegetariano non molto economico. I ragazzi, cercano di ricorrere alle loro doti galanti per \u2018svoltare la serata\u2019 in intimit\u00e0. Mettendo a loro agio le ragazze tanto da far venir loro il desiderio di ripetere quanto prima l'uscita, ma al momento di salutarsi, qualcosa non va per il verso giusto. La serata cambia."}
{"id": "4703843", "revid": "599013", "url": "https://it.wikipedia.org/wiki?curid=4703843", "title": "The Rejuvenation of Aunt Mary", "text": ""}
{"id": "4703844", "revid": "767487", "url": "https://it.wikipedia.org/wiki?curid=4703844", "title": "The Rejuvenation of Aunt Mary (film 1927)", "text": "The Rejuvenation of Aunt Mary \u00e8 un film muto del 1927 diretto da Erle C. Kenton.\n\u00c8 il remake di \"The Rejuvenation of Aunt Mary\", diretto da Edward Dillon nel 1916. Entrambi i film sono l'adattamento dell'omonimo lavoro teatrale di Anne Warner che and\u00f2 in scena a Broadway il 12 novembre 1907 interpretato da May Robson.\nTrama.\nMary Watkins ha due nipoti, Gus - che vive alle sue spalle - e Jack. Quest'ultimo, che ha studiato medicina, fa credere a tutti di essere un medico di successo mentre i suoi soli interessi sono quelli per i motori e le corse. Cos\u00ec, quando la zia decide di andargli a fare visita, Jack trasforma la sua casa in una clinica e i suoi amici lo aiutano nella finzione travestendosi da pazienti. Durante un giro in macchina, Jack e il suo amico Mel hanno un incidente che coinvolge il giudice Hopper, un vecchio fidanzato della zia, che Hopper ritrova quando viene ricoverato nell'ospedale di Jack.\nI ragazzi vengono arrestati per eccesso di velocit\u00e0, come anche zia Mary, l'infermiera Martha e Gus, l'altro nipote. Jack, che deve partecipare a una corsa, viene rilasciato in tempo per la gara aiutato anche dalla zia che sostituisce il meccanico. Ritrovato un nuovo interesse per la vita, una zia Mary ringiovanita convola a nozze con il giudice, mentre Jack impalma la bella infermiera.\nProduzione.\nIl film fu prodotto dalla Metropolitan Pictures Corporation of California.\nDistribuzione.\nDistribuito dalla Producers Distributing Corporation (PDC), il film - presentato da John C. Flinn - usc\u00ec nelle sale cinematografiche USA l'8 agosto 1927."}
{"id": "4703847", "revid": "751106", "url": "https://it.wikipedia.org/wiki?curid=4703847", "title": "Stradella Broni Casteggio Oltrep\u00f2", "text": ""}
{"id": "4703850", "revid": "671029", "url": "https://it.wikipedia.org/wiki?curid=4703850", "title": "Associazione Calcio Rimini 1912 2013-2014", "text": "Questa voce raccoglie le informazioni riguardanti l'Associazione Calcio Rimini 1912 nelle competizioni ufficiali della stagione 2013-2014.\nStagione.\nCon la riforma dei campionati che sancisce l'unificazione della Lega Pro di Prima e Seconda Divisione, il campionato 2013-2014 prevede la qualificazione di 9 squadre alla nuova serie C e la retrocessione delle restanti 9 in serie D.\nIl 2 ottobre il Rimini riceve un punto di penalizzazione per violazioni al regolamento CO.VI.SO.C, oltre all'inibizione per 4 mesi del presidente Biagio Amati. L'avvio di stagione \u00e8 comunque positivo, dopo 13 giornate la squadra occupa il 3\u00ba posto solitario in classifica.\nA dicembre si paventa l'ingresso in societ\u00e0 dell'imprenditore mantovano Pier Vittorio Belfanti, ma la trattativa sfuma. Dopo la prima giornata del girone di ritorno i biancorossi scendono in 9\u00aa posizione, che equivale alla zona spareggi. Sempre nel mese di gennaio il presidente Biagio Amati rassegna le proprie dimissioni: al suo posto accetta l'incarico Fabrizio De Meis, proprietario della discoteca Cocoric\u00f2 e fino a quel momento presidente del settore giovanile.\nComplice l'aggravarsi della classifica, il 24 aprile viene esonerato il tecnico Marco Osio e chiamato Francesco Buglio come nuovo allenatore. La permanenza di Buglio sulla panchina riminese si rivela per\u00f2 breve, poich\u00e9 dopo 3 partite (due pareggi e una sconfitta) viene richiamato lo stesso Osio.\nA marzo lascia il suo ruolo di DS Mauro Traini, gi\u00e0 contestato dalla tifoseria e in seguito criticato pubblicamente anche dal presidente De Meis, che lo accus\u00f2 di aver tesserato in una stagione un largo numero di giocatori, molti dei quali mai impiegati o con poche presenze all'attivo.\nDue settimane pi\u00f9 tardi viene messo fuori rosa l'attaccante Alessandro Cesca, protagonista di alcuni gestacci rivolti ai tifosi riminesi dopo la sconfitta di Porto Tolle.\nNel frattempo la situazione di classifica peggiora e il Rimini arriva all'ultima giornata senza essere padrone del proprio destino. Il pareggio del Romeo Menti sul campo del Real Vicenza non \u00e8 sufficiente a garantire l'accesso agli spareggi, ma anche in caso di vittoria, gli altri risultati concomitanti avrebbero decretato la retrocessione in Serie D.\nAl termine del campionato il presidente De Meis, confermando di voler rimanere ugualmente alla guida del club, annuncia di aver denunciato la vecchia propriet\u00e0 con l'ipotesi di falso in bilancio e truffa.\nMaglie e sponsor.\nLo sponsor tecnico \u00e8, per l'ultimo anno, Macron. La classica maglia a scacchi viene accompagnata in alcune partite da pantaloncini bianchi, in altre da pantaloncini rossi. La seconda divisa \u00e8 simile a quella dell'anno precedente con una striscia biancorossa sul petto, ma si presenta di colore blu anzich\u00e9 nera. La terza divisa \u00e8 bianca con inserti rossi."}
{"id": "4703857", "revid": "1318658", "url": "https://it.wikipedia.org/wiki?curid=4703857", "title": "Ballando con le stelle (nona edizione)", "text": "La nona edizione di Ballando con le stelle \u00e8 andata in onda su Rai 1 dal 5 ottobre al 7 dicembre 2013, in alta definizione su Rai HD e in replica su Rai Premium. \u00c8 stata condotta da Milly Carlucci con la partecipazione di Paolo Belli. Questa edizione \u00e8 stata vinta dalla fiorettista Elisa Di Francisca e il ballerino Raimondo Todaro.\nTabellone.\nLegenda:"}
{"id": "4703874", "revid": "2149620", "url": "https://it.wikipedia.org/wiki?curid=4703874", "title": "Governo provvisorio della Repubblica di Corea", "text": "Il governo provvisorio della Repubblica di Corea () nacque il 10 aprile 1919 a Shanghai e organizz\u00f2 la resistenza contro l'occupazione giapponese iniziata nel 1905."}
{"id": "4703882", "revid": "287204", "url": "https://it.wikipedia.org/wiki?curid=4703882", "title": "Lorvao", "text": ""}
{"id": "4703889", "revid": "648716", "url": "https://it.wikipedia.org/wiki?curid=4703889", "title": "Battarrea phalloides", "text": "Battarrea phalloides (Dicks.) Pers., \"Syn. meth. fung.\" (G\u00f6ttingen) 1: xiv, 129 (1801) \u00e8 un fungo basidiomicete appartenente alla famiglia Agaricaceae.\nDescrizione della specie.\nCorpo fruttifero.\nAll'inizio appare di forma ovoidale, poi sviluppa un lungo gambo con un cappello all'apice.\nEcologia.\nProbabilmente saprofita, cresce solitario su suoli asciutti e sabbiosi."}
{"id": "4703897", "revid": "123944537", "url": "https://it.wikipedia.org/wiki?curid=4703897", "title": "Episodi di The Walking Dead (quarta stagione)", "text": "La quarta stagione della serie televisiva The Walking Dead, composta da 16 episodi, \u00e8 stata trasmessa in prima visione negli Stati Uniti d'America dall'emittente AMC dal 13 ottobre 2013 al 30 marzo 2014.\nIn Italia, la stagione \u00e8 andata in onda in prima visione satellitare su Fox, canale a pagamento della piattaforma Sky, dal 14 ottobre 2013 al 31 marzo 2014, proposta il giorno seguente la messa in onda originale.\nCalma apparente.\nTrama.\nDopo aver salvato i cittadini di Woodbury, la prigione \u00e8 diventata un posto ideale e pacifico per i sopravvissuti che mantengono a distanza i vaganti dall'entrata. All'interno di essa, allo scopo di gestire l'intera comunit\u00e0, \u00e8 nato un consiglio formato da Daryl, Sasha, Glenn, Carol e Hershel. Tyreese, intanto, abbraccia una relazione amorosa con Karen, l'unica superstite della strage compiuta dal Governatore. Michonne, desiderosa di vendicare Andrea, \u00e8 sulle tracce dello stesso Philip e spera di trovarlo a Macon. Rick, andato nel bosco per controllare le trappole tese per eliminare quanti pi\u00f9 vaganti possibile, incontra una donna di nome Clara. Pur sospettoso, considera la possibilit\u00e0 di aiutare lei e suo marito, e si fa condurre al loro accampamento. Arrivati sul posto, Clara tenta di uccidere Rick per darlo in pasto a suo marito, in realt\u00e0 uno zombie. Non riuscendo nel suo intento, in preda alla disperazione si pugnala allo stomaco, intenzionata a diventare uno zombie pur di stare vicino al marito: davanti alla follia della donna, Rick vede in lei ci\u00f2 che sarebbe potuto diventare lui in seguito alla morte di Lori. Daryl, intanto, porta un piccolo gruppo all'interno di un supermercato. Nel gruppo sono presenti i nuovi arrivati Bob Stookey, un ex medico dell'esercito che ha problemi con l'alcool, e Zach, un giovane legato sentimentalmente a Beth. Quando Bob, armeggiando con lo scaffale degli alcolici, ne causa il crollo, rimanendo bloccato sotto di esso, gli zombie sul tetto vengono attirati dal rumore e cominciano a cadere dal tetto dell'edificio (la cui stabilit\u00e0 \u00e8 compromessa da un elicottero precipitatovi sopra) nel supermercato, sbucando dal soffitto. Nel tentativo di liberare Bob, Zach muore morso dagli zombie e schiacciato dall'elicottero. Tornato alla prigione, Daryl racconta a Beth dell'accaduto, ma lei \u00e8 ormai indifferente a queste tragedie e azzera meccanicamente il contatore dei giorni senza incidenti. Carl, nel frattempo, scopre che le lezioni di storia per bambini di Carol sono un pretesto per insegnare loro come usare le armi per difendersi, all'insaputa di Rick. Un ragazzo, presente alle lezioni di Carol, Patrick, che sembra malato, durante la notte inizia a sentirsi male e muore, risvegliandosi come zombie.\nInfetto.\nTrama.\nUna figura misteriosa, durante la notte, attira degli erranti davanti alla recinzione della prigione nutrendoli con dei topi. Nel frattempo Patrick, ormai diventato un errante, attacca alcuni abitanti della prigione mentre dormono. La mattina, nel blocco D si scatena il panico quando ormai diverse persone si sono trasformate in erranti. Michonne, appena uscita per dirigersi a Macon, torna indietro dopo aver sentito gli spari, ma all'entrata della prigione viene attaccata dagli zombie, storcendosi una caviglia; Carl e Maggie riescono a salvarla e portarla al sicuro. Rick e gli altri riescono a ripristinare l'ordine, ma gli erranti mietono diverse vittime tra i civili, tra cui Ryan Samuels, che affida a Carol le sue due figlie, Lizzie e Mika. Le due bambine vivono la difficile separazione dal padre, e si dimostrano ancora deboli data la loro et\u00e0, non riuscendo a mantenere il sangue freddo. Hershel e i medici del gruppo, Caleb Subramanian e Bob, arrivano alla conclusione che debbano affrontare un'epidemia di polmonite da pneumococco. Il Consiglio si riunisce e decide di mettere in quarantena Karen, la fidanzata di Tyreese, ed un altro ragazzo, David, che iniziano ad averne i sintomi. Gli erranti, intanto, attirati dal rumore si ammassano ai cancelli della prigione rischiando di abbattere la recinzione, ma Rick con l'aiuto di Daryl sacrifica i maiali per attirarli lontano. Carl confessa al padre di essere stato costretto a usare il fucile per aiutare Michonne e gli rivela che Carol sta insegnando ai bambini come usare le armi. Rick decide di non dirlo ai genitori e restituisce al figlio la sua pistola, avendo riacquistato un po' di fiducia in lui. Pi\u00f9 tardi Tyreese, andato a trovare Karen, scopre una scia di sangue che lo conduce ai corpi carbonizzati di David e della ragazza.\nIsolamento.\nTrama.\nTyreese informa Rick, Daryl e Carol dell'omicidio di Karen e David. Rick cerca di calmarlo, ma Tyreese \u00e8 furioso e tra i due scoppia una rissa. Raffreddati gli animi, Rick gli promette di trovare il responsabile dell'accaduto. Nel frattempo, vengono isolati in due diverse zone rispettivamente le persone a rischio (bambini e anziani) e gli ammalati. Intanto, anche Sasha, Glenn, Lizzie e il dottor Caleb si ammalano. Durante la riunione del Consiglio, Hershel suggerisce di cercare antibiotici nella facolt\u00e0 di veterinaria del West Peachtree Tech, a circa 50 miglia dalla prigione. Daryl, Michonne, Bob e Tyreese partono in macchina alla volta dell'universit\u00e0. Hershel, intanto, si procura delle bacche di sambuco e, nonostante le proteste di Rick e Maggie, entra nell'isolamento per alleviare le sofferenze dei malati e poterli fare resistere un po' pi\u00f9 di tempo, rimanendo inevitabilmente contagiato. Mentre sono in viaggio, Daryl e gli altri intercettano un segnale radio con voci umane, ma la distrazione li porta a finire in mezzo ad un'enorme orda di vaganti che accerchia rapidamente la loro vettura. Il gruppo abbandona quindi l'auto e si fa strada attraverso i boschi. Alla prigione, Rick comprende che la dedizione di Carol al gruppo l'ha portata a uccidere Karen e David nel tentativo di fermare l'epidemia, e la donna gli conferma la sua ipotesi.\nIndifferenza.\nTrama.\nNell'attesa del ritorno del gruppo di Daryl, Rick va in ricognizione con Carol per trovare provviste e medicine per gli altri. Durante il viaggio, i due hanno modo di confrontarsi riguardo alla questione di Karen e David. Arrivati in una cittadina desolata, i due incontrano una coppia di sopravvissuti all'interno di un'abitazione, Sam e Ana, i quali chiedono di essere accolti alla prigione. Intanto, Daryl e gli altri trovano un'altra macchina e si inoltrano nella facolt\u00e0 di veterinaria, loro meta. Recuperati i farmaci, Bob rischia la vita quando fa di tutto per recuperare il suo zaino dalle grinfie dei vaganti: si scopre per\u00f2 che vi \u00e8 dentro soltanto una bottiglia di whisky. Deluso dal suo comportamento, Daryl affronta di petto Bob, giurandogli che non gliela avrebbe fatta passare liscia. Tornati all'auto, Michonne annuncia agli altri di volere smettere di cercare il Governatore. Intanto, Rick e Carol affidano un orologio e due pistole ai ragazzi con la promessa di ritrovarsi l\u00ec dopo due ore, dopo avere perlustrato il vicinato. Tornati al ritrovo, i due trovano il corpo di Ana e nessuna traccia di Sam. Dopo il confronto di posizioni della giornata, Rick decide di ostracizzare Carol dal gruppo: la donna non \u00e8 pi\u00f9 comunque quella debole e maltrattata dal marito di una volta, ed \u00e8 convinto che riuscir\u00e0 a sopravvivere da sola. Carol consegna il proprio orologio a Rick e i due, salendo sulle rispettive auto, prendono strade diverse.\nL'inferno.\nTrama.\nAlla prigione, Hershel, aiutato dai febbricitanti Glenn e Sasha, tenta in tutti i modi di aiutare i malati del blocco A e di guadagnare tempo in attesa del ritorno degli altri. Rick, nel frattempo, torna alla prigione e rivela di Carol a Maggie e al padre di lei. Mentre Rick e Maggie cercano di tenere in piedi le recinzioni per tenere fuori i vaganti, la situazione all'interno precipita: alcuni malati, tra cui il dottor Caleb, muoiono e, risvegliatisi come vaganti, scatenano il panico. Sentendo uno sparo, Rick dice a Maggie di correre al blocco A per aiutare il padre, mentre lui chiede a Carl di aiutarlo con la recinzione. Nonostante i loro sforzi, gli zombie sfondano la recinzione e Rick, seppure riluttante, imbraccia un fucile d'assalto e ne d\u00e0 uno a Carl. Fianco a fianco, padre e figlio, riescono ad abbattere tutti i vaganti penetrati nel cortile. All'interno, Hershel e la sopraggiunta Maggie riescono a riportare la calma eliminando gli zombie. Finalmente anche il gruppo di Daryl torna alla prigione e, grazie alle medicine, i malati cominciano a guarire. Intanto, a pochi metri di distanza, il Governatore osserva silenziosamente la prigione.\nL'esca.\nTrama.\nDopo la strage degli abitanti di Woodbury, Il Governatore si allontana con Martinez e Shumpert, ma ben presto i due lo abbandonano lasciandolo solo. Tornato a Woodbury, ormai invasa dagli zombie, distrugge e brucia ci\u00f2 che ne rimane. Dopo due mesi passati da solo per la strada, s'imbatte in una piccola famiglia composta da due sorelle, Tara e Lilly Chambler, la piccola Meghan, figlia di quest'ultima, e il padre delle donne, David, un uomo anziano malato di cancro ai polmoni, tenuto in vita grazie a delle bombole di ossigeno che erano riuscite a procurargli. Philip (il Governatore) si presenta come Brian Heriot, un nome visto scritto su un muro, e dopo un'iniziale inerzia, si rende utile procurando due altre bombole d'ossigeno alla vicina casa di riposo. Philip e Meghan cominciano a legare, lui vedendo in lei la figlia perduta, e la bambina in lui il padre scomparso. David, gi\u00e0 malato terminale, muore davanti agli altri, rianimandosi poco dopo e attaccando Tara. Philip \u00e8 costretto ad ucciderlo davanti alle donne, suscitando la paura in Meghan. Durante la notte, Philip brucia la foto che lo ritraeva insieme alla moglie e alla figlia, e decide di andarsene. Lilly, per\u00f2 lo convince a portarle con lui, e i quattro partono a bordo del furgone di alimentari di cui David era stato autista. Meghan \u00e8 ancora spaventata da Philip, ma Lilly si lega emotivamente all'uomo, passando una notte insieme a lui. Durante il viaggio, il furgone ha un guasto e il gruppo \u00e8 costretto a proseguire a piedi, ma ben presto s'imbatte in un'orda di vaganti. Nel fuggire, Meghan si affida a Philip, ma correndo cadono in una fossa. L'uomo elimina i vaganti promettendole di difenderla a tutti i costi. Subito dopo, sopra la fossa, appare un sorpreso Martinez.\nPeso morto.\nTrama.\nMartinez acconsente di accogliere Philip e le ragazze nel suo nuovo gruppo, a patto di accettare che sia lui a comandare e che tutti debbano collaborare. Inizialmente l'ex governatore appare cambiato agli occhi di Martinez, che gli racconta che Shumpert \u00e8 morto. Philip, per\u00f2, ben presto nutre dubbi sul fatto che il comando di Martinez possa garantire la sicurezza, e se ne sbarazza, seppure con rimorso, inscenando un incidente. La leadership del campo passa cos\u00ec a Pete il quale, agli occhi di Philip, si dimostra anch'egli incapace. Dopo avere tentato la fuga con le ragazze, torna sui suoi passi e uccide Pete, ma non lo finisce definitivamente, bens\u00ec lo zavorra e lo getta nel fiume, per capire se l'acqua pu\u00f2 essere un deterrente per i vaganti. Convincendo poi suo fratello Mitch, gi\u00e0 in disaccordo con il consanguineo, ad allearsi a lui, Philip diventa il leader dell'accampamento, il quale per\u00f2 presenta molte falle nelle proprie difese e un vagante riesce a intrufolarsi mettendo in pericolo la vita di Meghan. Philip si rende conto di aver bisogno di un posto migliore per tenere al sicuro la sua gente. Si reca dunque alla prigione e scorge Hershel e Michonne, usciti per bruciare i cadaveri di coloro che non erano sopravvissuti alla malattia, puntando la pistola contro di loro.\nIndietro non si torna.\nTrama.\nPhilip cattura Hershel e Michonne, portandoli all'accampamento come prigionieri. Il Governatore convince la sua gente che hanno bisogno della prigione per poter essere davvero al sicuro, e che ha un piano per ottenerla senza versare sangue. Nonostante il tentativo di Hershel nel dissuaderlo e proporgli di vivere tutti insieme, Philip prosegue nel suo piano. Alla prigione, Rick mette al corrente Daryl su Carol e, nonostante sia arrabbiato per la decisione, acconsente di accompagnarlo da Tyreese per informarlo. Quest'ultimo li anticipa sostenendo che il colpevole sia lo stesso che aveva attirato gli zombie con i topi, ma, prima che Rick possa spiegarsi, vengono interrotti da un forte rumore. Il Governatore e i suoi si presentano armati all'ingresso con i due ostaggi, ed hanno sparato un colpo di avvertimento con un carro armato, chiedendo di parlare con Rick: Philip intima loro di abbandonare la prigione in cambio della salvezza. Intanto, all'accampamento Meghan viene sorpresa da uno zombie e morsa. Alla prigione, Rick chiede al Governatore di ripensarci, proponendogli di vivere tutti dentro la prigione. Per tutta risposta, Philip, trovandosi nella difficolt\u00e0 di argomentare favorevolmente, forza la mano ed uccide Hershel, dando il via ad un feroce scontro a fuoco. In quel momento, Lilly giunge con il corpo di Meghan, e Philip, furibondo, ordina di avanzare e uccidere tutti. Durante la battaglia, gli abitanti della prigione si separano e l'autobus con gli indifesi parte senza molti di loro, rimasti a coprire la fuga. Maggie, dopo avere portato Glenn sull'autobus, trova Bob e Sasha. Anche Lizzie e Mika sono tra coloro che rimangono indietro e, armate di pistola, uccidono alcuni invasori salvando Tyreese. Michonne, riuscita a liberarsi, interviene nella colluttazione scoppiata tra Rick e Philip, ferendo a morte quest'ultimo. Beth, rimasta indietro per cercare i bambini, si ritrova con Daryl. Lilly, distrutta dal dolore, uccide l'ormai morente Governatore. Rick, ferito ad una gamba durante lo scontro a fuoco, ritrova Carl, ma i due scoprono l'ovetto insanguinato di Judith, pensando al peggio. Padre e figlio, si allontanano nella foresta, mentre la prigione \u00e8 ormai distrutta e invasa dagli zombie.\nSmarriti.\nTrama.\nMichonne cattura due zombie privandoli delle braccia e delle mascelle, in modo da usarli come in passato per nascondersi. Riprendendo il suo vagare da sola, comincia ad essere tormentata e a fare incubi sulle persone che ha perso: suo figlio, il suo compagno Mike, e Terry, loro amico comune. Rick, ferito durante lo scontro a fuoco, comincia a cercare cibo e un posto dove rifugiarsi con Carl. Il rapporto tra i due si incrina ben presto poich\u00e9 Rick considera il figlio solo un bambino, e Carl si sente da questo frustrato, accusandolo di non essere stato in grado di proteggere Judith, Lori, e tutti gli altri. Il giorno dopo, Rick non si sveglia e Carl va in perlustrazione da solo, rendendosi conto di non essere forte come pensava e riuscendo con fatica a non farsi mordere. Di notte Carl nota dei movimenti e ansimi del padre e pensa sia diventato uno zombie, ma non riesce ad ucciderlo. Rick per\u00f2 non \u00e8 morto, anzi riprende conoscenza, e i due ricuciono il rapporto ammettendo le proprie colpe. Nel frattempo, Michonne si rende conto che il suo vagare da sola non la rende diversa da uno zombie, e decide di cercare gli altri seguendo delle orme che aveva trovato in precedenza. Giunta all'abitazione dove Rick e Carl si sono rifugiati, piangendo di gioia bussa alla loro porta.\nDetenuti.\nTrama.\nDaryl e Beth fuggono dalla prigione, perdendo di vista gli altri. Rimasti soli, la ragazza sembra non aver perso la speranza, certa di non essere gli ultimi sopravvissuti e desiderosa di ritrovare gli altri, mentre Daryl appare vuoto e quasi privo della forza di poter andare avanti. Intanto, Tyreese conduce Mika, Lizzie e la piccola Judith che era riuscito a salvare, nella foresta, ma vengono braccati dagli zombie attirati dal pianto della neonata. Il giorno dopo avverte delle grida poco distanti e decide di andare a controllare, lasciando le bambine sole e raccomandando loro di scappare nella sua direzione se avessero visto degli zombie. Raggiunti due superstiti attaccati da alcuni zombie, Tyreese cerca di aiutarli, ma entrambi vengono morsi. Lizzie e Mika vengono nel frattempo attaccate da altri zombie, attirati sempre dal pianto di Judith che Lizzie, per zittirla, tenta di soffocare, ma vengono salvate da Carol, che le riconduce da Tyreese. L'ultimo superstite, prima di morire, racconta loro di un posto sicuro dove rifugiarsi raggiungibile seguendo i binari del treno. Tyreese, Carol e le bambine s'incamminano dunque lungo i binari alla ricerca di questa comunit\u00e0 sicura, denominata \"Terminus\". Nel frattempo, Maggie, Sasha e Bob si sono rifugiati in una radura del bosco; Sasha vorrebbe accamparsi, ma Maggie vuole raggiungere l'autobus su cui aveva portato Glenn. I tre trovano l'autobus, ma al suo interno gli ex residenti di Woodbury sono tutti diventati zombie. Maggie insiste per controllare se ci sia anche Glenn e cos\u00ec insieme li abbattono tutti: tra di loro non c'\u00e8 traccia di Glenn. Il ragazzo era infatti sceso dall'autobus prima che partisse, e si trova ancora alla prigione, invasa dagli zombie. Glenn raccoglie tutto ci\u00f2 che pu\u00f2 essere utile, indossa una tuta anti-sommossa e si fa strada a forza tra i vaganti per uscire. Sulla strada, rinchiusa dietro una recinzione trova Tara Chambler. La ragazza, disperata per aver fatto parte di quell'ignobile attacco e avere visto la sorella sopraffatta dagli zombie, sembra avere perso ogni speranza. Glenn riesce per\u00f2 a convincerla di aver bisogno del suo aiuto per ritrovare Maggie e i due fuggono insieme. Di nuovo in strada, Tara si scusa per quanto accaduto, informandolo della morte di Hershel. Dopo essersi difesi da alcuni zombie, Glenn, stremato, perde conoscenza e Tara si trova di fronte all'arrivo di un camion militare da cui scendono due uomini e una donna.\nSalvare il mondo.\nTrama.\nCarl e Michonne vanno in cerca di provviste consolidando il loro rapporto e scambiandosi confidenze. Rimasto nella casa a riposarsi, Rick si accorge dell'ingresso di un gruppo di banditi e si nasconde. Nel frattempo, Glenn si risveglia a bordo del camion militare e, venuto a conoscenza che hanno sorpassato l'autobus, insiste per fermarsi e per tornare verso di esso. Il conducente, l'ex sergente Abraham Ford, gli chiede di ripensarci per aiutarli in una missione ben pi\u00f9 importante: lui e la compagna Rosita Espinosa stanno infatti scortando il dottor Eugene Porter a Washington, in quanto lui \u00e8 a conoscenza delle cause scatenanti l'apocalisse zombie. La discussione tra Glenn e Abraham precipita in breve in una zuffa che attira dei vaganti; Eugene \u00e8 cos\u00ec costretto ad imbracciare un fucile e, incapace di mirare, con una raffica mette fuori uso il camion. Sbarazzatisi degli zombie, ma rimasti senza un veicolo, i tre decidono di aiutare Glenn e Tara nella ricerca di Maggie prima di riprendere il viaggio verso Washington. Intanto Rick, nel tentativo di fuggire dalla finestra, viene sorpreso da uno dei banditi, ma riesce a sopraffarlo, rubargli l'arma e calarsi all'esterno. Rimanendo nascosto da Joe, il capo dei banditi, si accorge che Carl e Michonne stanno tornando dalla loro spedizione. Prima che possa agire, l'uomo ucciso in casa attira l'attenzione dei banditi, dandogli la possibilit\u00e0 di raggiungere Carl e Michonne e di allontanarsi con loro. Di nuovo in strada, i tre seguono i binari e arrivano ad un cartello che d\u00e0 indicazione per il rifugio denominato Terminus, decidendo di seguirlo.\nNon tutto \u00e8 perduto.\nTrama.\nLa convivenza tra Daryl e Beth continua ad essere difficile. La ragazza, desiderosa di trovare dell'alcool per poterlo bere per la prima volta, lo costringe a seguirla in un country club per golfisti. Dopo averlo perlustrato, tutto ci\u00f2 che trovano \u00e8 della grappa alla pesca: arrivato il momento di bere, Beth scoppia a piangere. Daryl comprende che quella dell'alcol era una scusa per superare il dolore delle perdite subite, e la conduce ad un capanno che aveva in precedenza scoperto insieme a Michonne, i cui ex proprietari distillavano dell'alcol illegalmente. Bevendo insieme, tra i due scoppia un'accesa discussione in cui Daryl confessa di maledirsi per non essere riuscito a proteggere gli altri e racconta di come in passato fosse solo un buono a nulla che vagava col fratello Merle. Beth lo conforta, dicendogli che ora lui non \u00e8 pi\u00f9 quel tipo di persona, ma un uomo decisamente migliore. Quindi, a riprova di quanto detto, gli propone di bruciare il capanno che tanto gli ricordava il suo passato. Con l'alcool presente, i due lo danno alle fiamme, allontanandosi per lasciare il passato alle spalle.\nSolo.\nTrama.\nBob, Sasha e Maggie arrivano ad un cartello che indica Terminus. Bob ricorda di averne sentito parlare alla radio prima di raggiungere il dipartimento di veterinaria e i tre decidono di dirigersi verso quel rifugio. Dopo essersi accampati, Sasha confida a Bob i suoi dubbi riguardo alla loro meta e al fatto che Glenn sia ancora vivo. La mattina, Maggie parte da sola lasciando un messaggio agli altri, che s'incamminano per raggiungerla. Nel frattempo, Beth e Daryl, che ora sono in perfetta sintonia, si rifugiano in una pompa funebre, ma durante la notte l'edificio viene assalito da zombie. Mentre Daryl tiene impegnati i vaganti, ordina a Beth di fuggire fuori, ma quando raggiunge il punto d'incontro, trova solo lo zaino della ragazza e una macchina che si allontana. Daryl insegue la vettura seguendo le tracce, ma dopo avere raggiunto dei binari, le perde. Intanto, Bob e Sasha giungono nei pressi di una citt\u00e0 e, nonostante l'insistenza di lui, la donna decide di fermarsi e Bob \u00e8 costretto a proseguire da solo. Appena stabilitasi in un edificio, Sasha si imbatte in Maggie, aiutandola ad eliminare alcuni zombie. La ragazza spiega che li stava aspettando, ammettendo che l'unico modo per sopravvivere sia quello di restare insieme. Vicino ai binari, Daryl, distrutto per aver permesso che Beth venisse rapita, si imbatte nello stesso gruppo che aveva costretto Rick e gli altri ad allontanarsi dalla casa in cui si erano rifugiati. Il loro capo, Joe, gli propone di unirsi a loro. Nel frattempo, Maggie e Sasha raggiungono Bob, e, di nuovo riuniti, s'incamminano insieme verso Terminus. Altrove, Glenn trova un altro dei cartelli con le indicazioni per raggiungere Terminus.\nIl bosco.\nTrama.\nTyreese, Carol, Lizzie, Mika e Judith continuano il loro viaggio verso Terminus lungo i binari della ferrovia. Carol, parlando con Tyreese gli fa notare che Mika \u00e8 troppo fragile, mentre Lizzie \u00e8 confusa su ci\u00f2 che realmente siano gli zombie. Spostatosi dai binari per una sosta, il gruppo trova una casa nel mezzo del bosco. Trovando acqua e cibo in quantit\u00e0, Carol e Tyreese cominciano a pensare di stabilirsi l\u00ec. Il giorno dopo, Carol dalla finestra vede Lizzie che gioca a farsi rincorrere da una zombie: si precipita fuori e la uccide, ma Lizzie, sconvolta, le urla contro sostenendo che fosse sua amica. Nel pomeriggio la bambina si reca con Mika a sfamare uno zombie intrappolato e dice alla sorella che i vaganti vogliono che lei si trasformi. Subito dopo, le bambine vengono attaccate da un gruppo di vaganti e fuggono verso casa. Una volta oltre il recinto, insieme ai sopraggiunti Tyreese e Carol, tutti insieme li abbattono, Lizzie compresa. Il giorno dopo, Tyreese confida a Carol di avere incubi su Karen, ribadendo il suo sollievo per essersi ritrovato con delle persone di cui si fidava dopo aver perso la prigione, mentre Carol \u00e8 evidentemente rosa dai sensi di colpa. I due, di ritorno da un giro d'ispezione, scoprono sgomenti che Lizzie ha ucciso Mika per mostrare loro che quando torner\u00e0 star\u00e0 bene. Carol la convince a entrare in casa con Tyreese con la promessa di legare Mika cosicch\u00e9 non fugga una volta risvegliatasi e, una volta sola, scoppia in lacrime per la frustrazione. In seguito, Tyreese dice a Carol che ha appreso da Lizzie che era lei a nutrire gli zombie alla prigione. I due arrivano all'amara conclusione che Lizzie \u00e8 troppo pericolosa per stare in mezzo alla gente e Carol, il giorno dopo, porta fuori Lizzie e la uccide. La notte, seppellite le due bambine, Carol confessa a Tyreese di aver ucciso Karen e David, spiegando le sue motivazioni. In un primo momento Tyreese \u00e8 tentato di vendicarsi, ma decide di perdonarla. Il giorno successivo Tyreese e Carol continuano il loro viaggio verso Terminus assieme a Judith.\nNoi.\nTrama.\nIl gruppo di Glenn trova uno dei cartelli di Terminus firmato da Sasha, Bob e Maggie e comincia ad accelerare il passo per raggiungerli. Nel frattempo, Daryl si \u00e8 unito al gruppo di Joe e viene rapidamente a conoscenza delle semplici regole che governano il gruppo, prime fra tutti il divieto di furto e l'obbligo di dire la verit\u00e0. Intanto, Glenn e gli altri arrivano a una galleria: Eugene, Abraham e Rosita decidono di tornare indietro per trovare un'automobile, mentre Glenn e Tara tentano di attraversarla. All'interno trovano la galleria semicrollata e un'orda di vaganti, ma nel tentativo di oltrepassarli, Tara rimane bloccata con un piede tra le rocce. Nel frattempo, Abraham, Rosita e Eugene trovano un'automobile, ma quest'ultimo li conduce dalla parte opposta della galleria per attendere Glenn e Tara. Il gruppo di banditi si ferma per la notte in un garage e Daryl viene accusato da Len, un membro del gruppo, di avergli rubato la sua parte di lepre. Joe gli svuota la borsa e trova il maltolto, ma Daryl sostiene che \u00e8 stato incastrato, mentre Len nega ogni contraccusa. Joe colpisce quest'ultimo e ordina agli altri di punirlo, dicendo a Daryl che aveva visto Len mettere la sua parte di lepre nella sua borsa. Dentro il tunnel, Glenn e Tara stanno per essere sopraffatti dagli zombie, ma vengono salvati dal gruppo di Abraham e quello di Maggie, incontratisi poco prima fuori dalla galleria. Finalmente riuniti, Eugene convince Abraham a raggiungere Terminus prima di riprendere la loro marcia per Washington, cos\u00ec da trovare rifornimenti. Il giorno dopo, Daryl vede il cadavere di Len fuori dal garage e riparte con gli altri. Joe lo informa che stanno cercando un uomo che ha ucciso un loro compagno; per questo vanno verso Terminus, dove pensano sia diretto. Ignorando a chi si riferisca, Daryl prosegue sulla strada percorsa da Rick e gli altri il giorno prima. Intanto, il gruppo di Glenn e Maggie giunge a Terminus, un deposito ferroviario, e vengono accolti da un'abitante del luogo, Mary.\nA.\nTrama.\nIn vari flashback, Hershel insegna a Rick le basi dell'agricoltura e dell'allevamento, cercando di convincerlo che la guerra sia finita. Nel presente, il gruppo di Rick continua il suo viaggio verso Terminus, ma la notte vengono sorpresi da Joe e gli altri banditi, i quali puntano loro le armi contro. Daryl interviene chiedendo a Joe di risparmiarli e di prendere lui al suo posto, ma questi rifiuta e ordina di picchiarlo a morte. Rick, in preda ad un raptus per il pericolo che corre il figlio, inizia una colluttazione con Joe, mordendolo a morte alla gola. Daryl e Michonne approfittano dello sconcerto generale per sopraffare gli altri banditi, uccidendoli. Daryl e Rick si aggiornano sugli ultimi accadimenti e, il mattino dopo, i quattro riprendono il cammino verso Terminus. Carl confida a Michonne dei dubbi riguardo al padre per quanto accaduto la notte prima, ma la donna lo rassicura raccontandogli anche del suo passato. Arrivati a destinazione, Rick nasconde una borsa di armi come precauzione all'esterno della recinzione, quindi entra a Terminus dal retro. I quattro entrano nel capannone in cui veniva trasmesso il segnale radio che invitava i sopravvissuti a dirigersi verso Terminus, facendo la conoscenza del leader di quel luogo, Gareth. I quattro vengono accolti con calore, ma Rick in breve riconosce addosso ad alcuni abitanti di Terminus l'orologio di Hershel, il poncho di Maggie, la tuta anti-sommossa di Glenn e lo zaino di Bob. Rick prende un ostaggio, chiedendo dei suoi amici. Gareth sostiene che quegli oggetti li avevano presi dai vaganti, ma quando il gruppo non crede alle sue parole, d\u00e0 l'ordine di aprire il fuoco. Gli uomini appostati ovunque, per\u00f2, non sparano per ucciderli, ma li costringono in un vicolo cieco e alla resa. Gareth ordina ai quattro di entrare in un vagone contrassegnato con la lettera \"A\" dove ritrovano il gruppo di Glenn e fanno la conoscenza di Abraham, Rosita, Eugene e Tara, i quali, come loro, erano caduti nella trappola dei residenti di Terminus. Rick, tutt'altro che arrendevole, \u00e8 per\u00f2 furioso e comincia a meditare la sua vendetta."}
{"id": "4703911", "revid": "84184", "url": "https://it.wikipedia.org/wiki?curid=4703911", "title": "Teoria critica della societ\u00e0", "text": ""}
{"id": "4703914", "revid": "154893", "url": "https://it.wikipedia.org/wiki?curid=4703914", "title": "Qualeddu", "text": ""}
{"id": "4703915", "revid": "154893", "url": "https://it.wikipedia.org/wiki?curid=4703915", "title": "Qualeddru", "text": ""}
{"id": "4703919", "revid": "729019", "url": "https://it.wikipedia.org/wiki?curid=4703919", "title": "Stefan Denifl", "text": "Ciclista con caratteristiche di scalatore, in carriera ha vinto una tappa alla Vuelta a Espa\u00f1a 2017 e un titolo nazionale Elite a cronometro. Nel marzo 2019, dopo aver rinunciato a un contratto con il CCC Team, \u00e8 rimasto coinvolto in un'operazione antidoping in Tirolo, confessando pratiche dopanti tra cui la trasfusione di sangue."}
{"id": "4703921", "revid": "287204", "url": "https://it.wikipedia.org/wiki?curid=4703921", "title": "\u014ctsuki Fumihiko", "text": " \u00c8 conosciuto soprattutto per i dizionari di Lingua giapponese che pubblic\u00f2, il e successivamente il , e per i suoi studi di grammatica giapponese.\nBiografia.\n\u014ctsuki Fumihiko nasce nella sezione di Edo ch'ora fa parte di Ginza, Tokyo. Era terzogenito di e nipote di . Seguendo la tradizione di famiglia, si dedic\u00f2 ai rangaku, studi\u00f2 Lingua inglese e matematica alla scuola \"Kaiseijo\" (antenata dell'Universit\u00e0 di Tokyo).\nDa giovane, \u014ctsuki fu impiegato come consulente per il Sendai-han, e combatt\u00e9 nella Battaglia di Toba-Fushimi, durante il Rinnovamento Meiji, dalla parte dello shogunato Tokugawa, che poi perse. Pi\u00f9 tardi contribu\u00ec alla costituzione dell'\u014cuetsu Reppan D\u014dmei.\nIn seguito al Rinnovamento, lavor\u00f2 come traduttore, ed allo stesso tempo impar\u00f2 l'inglese dagli americani stabiliti nella citt\u00e0 di Yokohama. Attorno al 1872, si un\u00ec agli autori di un dizionario inglese-giapponese destinato al Ministero dell'Educazione giapponese, per poi dedicarsi alla scrittura di libri di testo ed al'insegnamento in alcune scuole nella prefettura di Miyagi.\nNonostante \u014ctsuki avesse pagato per le spese di pubblicazione del \"Genkai\" stesso, questo fu presto ripubblicato ed espanso in edizioni commerciali, che passarono attraverso un migliaio di ristampe. Il \"Genkai\" era, in parte, modellato sulla base dei dizionari monolingue occidentali, e non dava soltanto un'informazione di base sulle parole; conteneva anche la loro rappresentazione in \"kana\" e \"kanji\", le loro definizioni in giapponese, ma anche la pronuncia, l'etimologia ed esempi d'uso. Il suo successore, il \"Daigenkai\", a quattro volumi, bench\u00e9 pubblicato sotto il nome di \u014ctsuki e basato in parte sul suo lavoro, comparve alcuni anni dopo la sua morte e fu completato da altri lessicografi.\nLe opere di grammatica di \u014ctsuki, in modo particolare la ' e la ', influenz\u00f2 fortemente l'insegnamento della grammatica giapponese per le generazioni a venire."}
{"id": "4703923", "revid": "767487", "url": "https://it.wikipedia.org/wiki?curid=4703923", "title": "Modena Football Club 1949-1950", "text": "Questa voce raccoglie le informazioni riguardanti il Modena Football Club nelle competizioni ufficiali della stagione 1949-1950."}
{"id": "4703926", "revid": "57342", "url": "https://it.wikipedia.org/wiki?curid=4703926", "title": "Giro di Lombardia 2013", "text": "Il Giro di Lombardia 2013, centosettesima edizione della \"classica delle foglie morte\" e valido come ventisettesima prova dell'UCI World Tour 2013, si \u00e8 disputato domenica 6 ottobre 2013. La vittoria \u00e8 stata conseguita dallo spagnolo Joaquim Rodr\u00edguez, che ha bissato la vittoria dell'anno precedente. Ha concluso i 242\u00a0km del percorso in 6h10'18\"; il podio \u00e8 stato completato dal connazionale Alejandro Valverde e dal polacco Rafa\u0142 Majka."}
{"id": "4703927", "revid": "599013", "url": "https://it.wikipedia.org/wiki?curid=4703927", "title": "Kerry Collins", "text": "Carriera professionistica.\nCarolina Panthers.\nCollins fu scelto come quinto assoluto nel Draft 1995 dai Carolina Panthers, il primo giocatore scelto nella storia della neonata franchigia. In tre stagioni coi Panthers lanci\u00f2 7295 yard, 39 touchdown e 49 intercetti, con un passer rating di 65,6. Nella sua seconda stagione guid\u00f2 i Panthers alla finale della NFC.\nCollins lanci\u00f2 21 intercetti nella stagione 1997, con la squadra che termin\u00f2 con un record di 7-9, solamente l'anno dopo essere arrivata in finale di conference.\nCarolina inizi\u00f2 la stagione 1998 con Collins come proprio quarterback titolare. Dopo aver perso tutte le prime quattro partite, Collins si rec\u00f2 nell'ufficio dell'allenatore Dom Capers, come in seguito lo stesso giocatore giocatore raccont\u00f2, dicendo: \"Coach Capers il mio cuore non \u00e8 qui, non sono felice e non mi sento di poter giocare in questo momento.\" Chiese di essere scambiato, non venendo accontentato da Carolina che invece lo svincol\u00f2. Pass\u00f2 a met\u00e0 stagione ai New Orleans Saints dove termin\u00f2 il 1998 con altre sette presenze come titolare ma solo due vittorie.\nCollins in seguito afferm\u00f2 di non aver avuto intenzione di lasciare i Panthers, ma solo di rimanere ferm\u00f2 per qualche settimana. Tuttavia, Capers interpret\u00f2 la sua richiesta come una volont\u00e0 di lasciare la franchigia e fu svincolato. In seguito afferm\u00f2 che il suo comportamento era dovuto ai problemi con l'alcolismo. Dopo essere stato arrestato per guida in stato di ubriachezza nel seguito dell'anno, la NFL lo costrinse a seguire un trattamento contro l'abuso di sostanze.\nNew York Giants.\nCollins inizi\u00f2 la stagione 1999 come secondo quarterback nelle gerarchie dei Giants dietro Kent Graham, ma divenne titolare nella settimana 11 date le difficolt\u00e0 di Graham mentre la squadra si trovava su un record di 5-4. Nella stagione 2000, Collins guid\u00f2 i Giants fino al Super Bowl XXXV, dove furono sconfitti dai Baltimore Ravens. Nella stagione 2011, Collins stabil\u00ec un record NFL con 23 fumble, un primato negativo pareggiato nel 2002 da Daunte Culpepper. Nel 2002, Collins stabil\u00ec il nuovo record di franchigia dei Giants per yard passate in una singola stagione con 4.073 yard; questo primato fu superato da Eli Manning nel 2011. Dopo cinque stagioni, 68 partenze come titolare e 16.875 yard yard passate, Collins fu svincolato dai Giants nel 2004. La squadra aveva gi\u00e0 firmato al suo posto l'ex MVP Kurt Warner e la prima scelta assoluta del Draft Eli Manning. Dopo essere stato svincolato, Collins firm\u00f2 un contratto triennale del valore di 16,82 milioni di dollari con gli Oakland Raiders.\nOakland Raiders.\nCollins inizi\u00f2 la stagione 2004 come riserva di Rich Gannon, ma divenne titolare quando Gannon sub\u00ec un infortunio al collo nella terza settimana della stagione regolare. Collins fu nominato titolare della squadra nella stagione 2005 dopo il ritiro di Gannon.\nLa stagione 2005 dei Raiders part\u00ec bene per Collins ma fu spostato in panchina dopo una sconfitta per 34-10 nella settimana 12 contro i San Diego Chargers. Dopo che il suo sostituto Marques Tuiasosopo perse 26-10 contro i New York Jets nella settimana 13, Collins torn\u00f2 titolare nella settimana 14 contro i Cleveland Browns (una sconfitta 9\u20137 lin casa). Dopo due stagioni e un record di 7\u201321 coi Raiders, Collins fu svincolato il 10 marzo 2006.\nTennessee Titans.\nIl 28 agosto 2006, Collins firm\u00f2 un contratto annuale coi Tennessee Titans. Dopo tre gare, tutte perse dai Titans, Collins aveva completato meno della met\u00e0 dei suoi passaggi e lanciato un solo touchdown a fronte di sei intercetti. Vince Young allora prese il suo posto dalla settimana 4 e Collins non vide pi\u00f9 il campo per sei settimane. Il 5 marzo 2007 il giocatore rifirm\u00f2 coi Titans.\nDopo che Young si infortun\u00f2 contro i Jacksonville Jaguars il 7 settembre 2008, Collins termin\u00f2 la gara al posto e fu nominato titolare per il resto della stagione 2008. Il 21 settembre 2008, Collins divenne il 15\u00ba giocatore della storia a superare le 35.000 yard passate in carriera. I Titans terminarono la stagione regolare 2008 con un record di 13\u20133, il migliore della AFC ed ebbero la possibilit\u00e0 di saltare il primo turno di playoff. Nel secondo turno persero coi Baltimore Ravens 13-10 a causa di un field goal dell'ultimo minuto di Matt Stover. Collins fece sapere a fine stagione che avrebbe voluto giocare anche nel 2009, ma solo come titolare. Kerry sostitu\u00ec il quarterback dei Jets Brett Favre nel Pro Bowl 2009, dopo che la prima riserva Philip Rivers si era chiamata fuori. Rifirm\u00f2 coi Titans il 27 febbraio 2009 un contratto biennale del valore di 15 milioni di dollari, di cui 8,5 milioni garantiti.\nCollins torn\u00f2 come quarterback titolare dei Titans all'inizio della stagione 2009. Nella settimana 6 i Titans furono sconfitti dai New England Patriots 59-0. Dopo quella sconfitta e un record di 0-6, coach Jeff Fisher sostitu\u00ec Collins con Vince Young, che vinse cinque gare consecutive come titolare.\nIndianapolis Colts.\nDopo aver annunciato il ritiro nel luglio 2011, il mese successivo Collins torn\u00f2 sui suoi passi firmando con gli Indianapolis Colts per fungere da riserva di Peyton Manning, che stava recuperando da un infortunio al collo. I Colts nominarono Collins titolare nella settimana 1 della stagione, concludendo la striscia di Manning di 227 gare come titolare consecutive. Il 25 ottobre 2011, i Colts inserirono il giocatore in lista infortunati a causa di una commozione cerebrale, concludendo cos\u00ec la sua stagione. L'8 marzo 2012 fu svincolato, ritirandosi definitivamente all'et\u00e0 di 39 anni e all'undicesimo posto di tutti i tempi con oltre 40.000 yard passate in 195 partite."}
{"id": "4703928", "revid": "1318658", "url": "https://it.wikipedia.org/wiki?curid=4703928", "title": "Volley Bergamo 2013-2014", "text": "Questa voce raccoglie le informazioni riguardanti il Volley Bergamo nelle competizioni ufficiali della stagione 2013-2014.\nStagione.\nLa stagione 2013-14 \u00e8 per il Volley Bergamo, sponsorizzato dalla Foppapedretti, la ventesima consecutiva in Serie A1: in panchina viene confermato il tecnico Stefano Lavarini, cos\u00ec come buona parte della rosa, tra cui Valentina Diouf, Jelena Blagojevi\u0107, che diventa il nuovo capitano, Enrica Merlo e Kathleen Wei\u00df; tra i nuovi arrivi spiccano la coppia di centrali Raphaela Folie e Federica Stufi, la palleggiatrice Lucie Smutn\u00e1 e le schiacciatrici Miriam Sylla e Sara Loda, quest'ultima arrivata a campionato in corso, mentre lasciano la squadra Chiara Di Iulio, Marina Zambelli e Blair Brown. \nIl campionato si apre con tre vittorie consecutive, mentre la prima sconfitta arriva alla quarta giornata ad opera della Futura Volley Busto Arsizio: il resto del girone di andata vede la squadra orobica vincere altre quattro volte a fronte di soli due stop, che la portano al terzo posto in classifica, permettendo anche il ripescaggio in Coppa Italia. Il girone di ritorno inizia invece con due sconfitte e la prima vittoria si registra sull'IHF Volley, seguita poi da altri due successi: nelle ultime sei gare il Volley Bergamo perde due partite di fila, se ne aggiudica altre due e chiude la \"regular season\" sconfitta dalla Pallavolo Ornavasso; conserva quindi il terzo posto in classifica che permette l'accesso ai \"play-off\" scudetto. Nei quarti di finale la sfida \u00e8 contro la squadra di Busto Arsizio, la quale vince sia gara 1 che gara 2 per 3-0 estromettendo la formazione di Bergamo dalla corsa al titolo di campione d'Italia.\nTutte le squadre partecipanti alla Serie A1 2013-14 sono qualificate alle Coppa Italia: negli ottavi di finale il Volley Bergamo viene sconfitto all'andata per 3-0 dall'AGIL Volley, ma vince con lo stesso risultato il ritorno, anche se poi perde il \"Golden set\" venendo eliminato; viene poi ripescato grazie al terzo in classifica al termine del girone di andata del campionato, come squadra miglior classificata ad essere stata eliminata dalla coppa: nei quarti di finale incontra nuovamente la squadra di Novara, che batte sia nella sfida di andata che in quella di ritorno ed accede alla \"Final Four\" di Villorba. In semifinale il successo sulla LJ Volley, permette alle orobiche di partecipare alla finale, dove sono sconfitte per 3-0 dal River Volley.\nNonostante nella stagione precedente il Volley Bergamo si fosse qualificato per la Coppa CEV, la societ\u00e0 rinuncia alla partecipazione della competizione.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea marketing\nArea sanitaria"}
{"id": "4703933", "revid": "1543377", "url": "https://it.wikipedia.org/wiki?curid=4703933", "title": "Carl von Than", "text": "Vita.\nCarl von Than nacque a Be\u010dej, allora parte dell'Impero austro-ungarico. All'et\u00e0 di 14 anni interruppe gli studi e si arruol\u00f2 nell'esercito ungherese prendendo parte alla rivoluzione ungherese del 1848. Al suo ritorno, trov\u00f2 la madre morta e il padre rovinato. Lavor\u00f2 in diverse farmacie per guadagnare il denaro necessario a completare la sua formazione. Dopo aver frequentato una scuola a Seghedino, inizi\u00f2 a studiare medicina e poi chimica presso l'Universit\u00e0 di Vienna. Nel 1858 consegu\u00ec il dottorato di ricerca sotto la guida di Josef Redtenbacher. Dopo aver lavorato per qualche tempo come assistente di Redtenbacher, perfezion\u00f2 i suoi studi con Robert Bunsen presso l'Universit\u00e0 di Heidelberg e con Charles-Adolphe Wurtz presso l'Universit\u00e0 di Parigi. Al suo ritorno presso Redtenbacher nel 1859, lavor\u00f2 come docente presso l'Universit\u00e0 di Vienna.\nL'Universit\u00e0 Lor\u00e1nd E\u00f6tv\u00f6s di Budapest aveva bisogno di professori di lingua ungherese poich\u00e9 nel 1860 la lingua di insegnamento era cambiata da tedesco a ungherese. Theodor Wertheim si trasfer\u00ec all'Universit\u00e0 di Graz e il posto rimasto vacante fu offerto a Than, che vi rimase fino al suo pensionamento nel 1908.\nThan si spos\u00f2 nel 1872 ed ebbe cinque figli. Pubblic\u00f2 il primo giornale di chimica ungherese (Magyar Ch\u00e9miai Foly\u00f3irat) e fu presidente della Societ\u00e0 Ungherese di Scienze Naturali dal 1872 fino alla sua morte. Mor\u00ec improvvisamente poco dopo essere andato in pensione, nel 1908. La sua tomba si trova nel cimitero Kerepesi a Budapest.\nContributi.\nThan fu un chimico analitico, ma lo si ricorda soprattutto per la sua scoperta del solfuro di carbonile. I due composti diossido di carbonio (CO2) e disolfuro di carbonio (CS2) erano ben noti, e Than cerc\u00f2 di sintetizzare il solfuro di carbonile (COS). Nei primi esperimenti fece reagire monossido di carbonio (CO) con zolfo (S), ottenendo un prodotto che non fu in grado di purificare. Un secondo tentativo fu fatto idrolizzando l'acido tiocianico (HSCN). La reazione tra tiocianato di potassio (KSCN) e acido solforico (H2SO4) produsse un gas che conteneva quantit\u00e0 significative di sottoprodotti (HCN, H2O e CS2, rendendone necessaria la purificazione.\nThan riusc\u00ec a caratterizzare molte propriet\u00e0 del solfuro di carbonile e tent\u00f2 anche di studiarne le reazioni chimiche. Per questi risultati ricevette il premio Lieben nel 1868."}
{"id": "4703936", "revid": "228587", "url": "https://it.wikipedia.org/wiki?curid=4703936", "title": "Lisanorida", "text": "Biografia.\nLisanorida era uno degli armosti lasciati a Tebe dopo l'instaurazione di un governo oligarchico filo-spartano da parte di Febida nel 382 a.C.\nNell'inverno 379-378 a.C., quando gli esuli democratici tornarono in citt\u00e0, Lisanorida dovette cedere la Cadmea, dove era di stanza la sua guarnigione, e fece ritorno a Sparta, dove i suoi colleghi Erippida (o Ermippida) e Arceso vennero giustiziati; Lisanorida, invece, essendo stato assente la notte dell'insurrezione, fu condannato soltanto a pagare un'alta somma di denaro, ma, non possedendola, and\u00f2 volontariamente in esilio.\nTeopompo racconta che Lisandrida (probabilmente Lisanorida), fu espulso da Sparta per gli intrighi del re Agesilao, e che gli Spartani fecero giustiziare sua madre Senopizia, la donna pi\u00f9 bella del Peloponneso, e sua sorella Crise."}
{"id": "4703940", "revid": "287204", "url": "https://it.wikipedia.org/wiki?curid=4703940", "title": "Chesnaught", "text": ""}
{"id": "4703941", "revid": "287204", "url": "https://it.wikipedia.org/wiki?curid=4703941", "title": "Delphox", "text": ""}
{"id": "4703942", "revid": "1522738", "url": "https://it.wikipedia.org/wiki?curid=4703942", "title": "Greninja", "text": "Greninja \u00e8 l'ultimo stadio evolutivo di uno degli starter della sesta generazione. Compare come personaggio giocante nel videogioco \"Super Smash Bros. per Nintendo 3DS e Wii U\".\n\u00c8 apparso in primo piano nella \"\" dell'anime \"Pok\u00e9mon\" come uno dei Pok\u00e9mon principali di Ash Ketchum, doppiato da Y\u016bji Ueda. Questo Greninja ha consolidato a tal punto il suo legame con Ash per trasformarsi in una forma unica e potente, Ash-Greninja, che \u00e8 stata successivamente pubblicata nei giochi come una forma potenziata di Greninja accessibile ai giocatori della versione demo speciale di \"Pok\u00e9mon Sole e Luna\". Greninja \u00e8 stato introdotto come personaggio giocabile nel franchise di \"Super Smash Bros.\" con \"Super Smash Bros. per Nintendo 3DS e Wii U\" , ed \u00e8 apparso inoltre nel manga Pok\u00e9mon Adventures.\nGreninja ha ricevuto un'accoglienza molto positiva, diventando rapidamente uno dei Pok\u00e9mon pi\u00f9 popolari della sesta generazione grazie al suo design accattivante e alla sua viabilit\u00e0 nel gioco competitivo. La sua popolarit\u00e0 ha portato alla sua integrazione in vari merchandising e promozioni del franchise \"Pok\u00e9mon\".\n\u00c8 uno dei Pok\u00e9mon dell'allenatore Ash Ketchum. Questo Pok\u00e9mon pu\u00f2 assumere una forma alternativa denominata Forma Ash.\nGreninja \u00e8 l'unico Pok\u00e9mon in grado di utilizzare le mosse Ribaltappeto e Acqualame. Condivide la sua specie con il Pok\u00e9mon Ninjask.\nApparizioni.\nNei videogiochi.\nSerie \"Pok\u00e9mon\".\nNei videogiochi \"Pok\u00e9mon X e Y\" Greninja \u00e8 ottenibile in seguito all'evoluzione di Frogadier.\nNella demo di \"Pok\u00e9mon Sole e Luna\" \u00e8 possibile ottenere un esemplare di Greninja di propriet\u00e0 dell'allenatore Ash dotato dell'Abilit\u00e0 Morfosintonia.\nNell'anime.\nL'allenatore Ash Ketchum possiede un esemplare di Greninja, evoluzione del suo Frogadier.\nAccoglienza.\nGreninja si \u00e8 dimostrato il Pok\u00e9mon pi\u00f9 popolare introdotto in \"X\" e \"Y\". Una volta rivelato, \u00e8 stato definito \"fantastico e ... probabilmente popolare per il solo design\". Un sondaggio del 2016 in Giappone realizzato da The Pok\u00e9mon Company ha stabilito che Greninja era la specie di Pok\u00e9mon pi\u00f9 popolare nel paese. Ash-Greninja \u00e8 stato descritto come \"un'aggiunta elegante\" e una \"grande risorsa\" per la squadra del giocatore.\nL'accoglienza della sua inclusione in \"Super Smash Bros.\" \u00e8 stata per lo pi\u00f9 positiva: molti recensori online hanno infatti apprezzato l'unicit\u00e0 del personaggio e sono rimasti sinceramente sorpresi dalla sua rivelazione. L'inclusione di Greninja nel film \"Detective Pikachu\" ha anche ricevuto elogi per essere rimasto fedele alla sua rappresentazione ninja nei videogiochi e nell'anime, sebbene alcuni abbiano criticato la \"sciarpa lingua viscida\" in quanto \"super disgustosa\" quando resa in CGI.\nGreninja \u00e8 stato nominato \"Pok\u00e9mon dell'anno\" 2020, in base ai risultati di un sondaggio condotto da Google e The Pok\u00e9mon Company."}
{"id": "4703943", "revid": "287204", "url": "https://it.wikipedia.org/wiki?curid=4703943", "title": "Diggersby", "text": ""}
{"id": "4703944", "revid": "287204", "url": "https://it.wikipedia.org/wiki?curid=4703944", "title": "Fletchinder", "text": ""}
{"id": "4703946", "revid": "287204", "url": "https://it.wikipedia.org/wiki?curid=4703946", "title": "Floette", "text": ""}
{"id": "4703947", "revid": "287204", "url": "https://it.wikipedia.org/wiki?curid=4703947", "title": "Florges", "text": ""}
{"id": "4703948", "revid": "287204", "url": "https://it.wikipedia.org/wiki?curid=4703948", "title": "Espurr", "text": ""}
{"id": "4703949", "revid": "486946", "url": "https://it.wikipedia.org/wiki?curid=4703949", "title": "Aegislash", "text": ""}
{"id": "4703950", "revid": "287204", "url": "https://it.wikipedia.org/wiki?curid=4703950", "title": "Binacle", "text": ""}
{"id": "4703951", "revid": "287204", "url": "https://it.wikipedia.org/wiki?curid=4703951", "title": "Barbaracle", "text": ""}
{"id": "4703952", "revid": "287204", "url": "https://it.wikipedia.org/wiki?curid=4703952", "title": "Dragalge", "text": ""}
{"id": "4703953", "revid": "287204", "url": "https://it.wikipedia.org/wiki?curid=4703953", "title": "Clawitzer", "text": ""}
{"id": "4703954", "revid": "287204", "url": "https://it.wikipedia.org/wiki?curid=4703954", "title": "Heliolisk", "text": ""}
{"id": "4703956", "revid": "287204", "url": "https://it.wikipedia.org/wiki?curid=4703956", "title": "Hawlucha", "text": ""}
{"id": "4703957", "revid": "486946", "url": "https://it.wikipedia.org/wiki?curid=4703957", "title": "Carbink", "text": ""}
{"id": "4703958", "revid": "287204", "url": "https://it.wikipedia.org/wiki?curid=4703958", "title": "Sliggoo", "text": ""}
{"id": "4703959", "revid": "287204", "url": "https://it.wikipedia.org/wiki?curid=4703959", "title": "Goomy", "text": ""}
{"id": "4703960", "revid": "287204", "url": "https://it.wikipedia.org/wiki?curid=4703960", "title": "Goodra", "text": ""}
{"id": "4703961", "revid": "287204", "url": "https://it.wikipedia.org/wiki?curid=4703961", "title": "Klefki", "text": ""}
{"id": "4703962", "revid": "287204", "url": "https://it.wikipedia.org/wiki?curid=4703962", "title": "Phantump", "text": ""}
{"id": "4703963", "revid": "287204", "url": "https://it.wikipedia.org/wiki?curid=4703963", "title": "Trevenant", "text": ""}
{"id": "4703964", "revid": "287204", "url": "https://it.wikipedia.org/wiki?curid=4703964", "title": "Pumpkaboo", "text": ""}
{"id": "4703965", "revid": "287204", "url": "https://it.wikipedia.org/wiki?curid=4703965", "title": "Gourgeist", "text": ""}
{"id": "4703966", "revid": "486946", "url": "https://it.wikipedia.org/wiki?curid=4703966", "title": "Bergmite", "text": ""}
{"id": "4703967", "revid": "486946", "url": "https://it.wikipedia.org/wiki?curid=4703967", "title": "Avalugg", "text": ""}
{"id": "4703968", "revid": "287204", "url": "https://it.wikipedia.org/wiki?curid=4703968", "title": "Noibat", "text": ""}
{"id": "4703969", "revid": "287204", "url": "https://it.wikipedia.org/wiki?curid=4703969", "title": "Zygarde", "text": ""}
{"id": "4703971", "revid": "1442080", "url": "https://it.wikipedia.org/wiki?curid=4703971", "title": "Australian Open 1993 - Singolare ragazze", "text": "Il tabellone singolare ragazze dell'Australian Open 1993, torneo di tennis che faceva parte dell'ITF Junior Circuit nell'ambito dell'ITF Junior Circuit 1993, \u00e8 stato vinto da Heike Rusch (tds n. 7). In finale ha sconfitto Andrea Glass (tds n. 8) con il punteggio di 6-1, 6-2."}
{"id": "4703972", "revid": "122447191", "url": "https://it.wikipedia.org/wiki?curid=4703972", "title": "Campionati del mondo di ciclismo su strada 2003 - Gara in linea maschile Elite", "text": "La gara in linea maschile Elite dei campionati del mondo di ciclismo su strada 2003 si tenne il 12 ottobre 2003 in Canada, nei dintorni di Hamilton. La gara fu vinta dallo spagnolo Igor Astarloa, che concluse i 260,4\u00a0km di gara in 6h30'19\", alla media di 40,029\u00a0km/h. Completarono il podio l'altro spagnolo Alejandro Valverde e il belga Peter van Petegem terzo.\nPartenza con 180 ciclisti, dei quali 112 completarono la gara."}
{"id": "4703974", "revid": "73843", "url": "https://it.wikipedia.org/wiki?curid=4703974", "title": "Agnese Dubbini", "text": "Carriera.\nCinema.\nDall'esordio in \"Il pirata sono io!\" di Mario Mattoli del 1940, inizia la carriera di attrice di secondo o terzo piano. Va citata la sua partecipazione in \"L'onorevole Angelina\" di Luigi Zampa del 1947 con Anna Magnani e I bambini ci guardano di Vittorio De Sica del 1944.\n\u00c8 Adriana nel film \"Al diavolo la celebrit\u00e0\" del 1949, la storia del Faust di Goethe in chiave comica, il secondo film, dopo Tot\u00f2 cerca casa, diretto dalla coppia Mario Monicelli e Steno. \nRecita nel ruolo di Madama Botti nel film del 1954 interpretato da Ingrid Bergman e diretto da Roberto Rossellini, \"Giovanna d'Arco al rogo\", basato sull'omonima opera musicale con la musica di Arthur Honegger e il libretto di Paul Claudel. La pellicola \u00e8 la trasposizione cinematografica dello spettacolo teatrale diretto da Gianandrea Gavazzeni, messo in scena il 5 dicembre 1953 al Teatro San Carlo di Napoli con Ingrid Bergman, Tullio Carminati, Marcella Pobbe, Miriam Pirazzini, Giacinto Prandelli e Piero De Palma.\nInterpreta la madre di Mim\u00ec nel film Siamo uomini o caporali del 1955 diretto da Camillo Mastrocinque con Tot\u00f2, Paolo Stoppa, Fiorella Mari, Nerio Bernardi e Vincent Barbi.\nOpera.\nReciter\u00e0 fino a met\u00e0 anni cinquanta, alternando la carriera di attrice a quella di mezzosoprano. Con quest'ultimo ruolo si contano alcune incisioni una delle quali, il \"Gianni Schicchi\" di Puccini, con l'Orchestra RAI di Torino. Nel 1937 interpreta Beatrice nell'opera Le donne curiose di Ermanno Wolf-Ferrari su libretto di Luigi Sugana tratto dalla commedia omonima di Carlo Goldoni. \nAl fianco di Pia Tassinari (Rosaura), Margherita Carosio (Colombina), Giovanni Malipiero (Florindo) e Iris Adami Corradetti (Eleonora) e sotto la direzione di Vincenzo Bellezza. Il 22 marzo 1938 interpreta Berta ne \"Il barbiere di Siviglia\", dramma comico in 2 atti di Gioachino Rossini, sul libretto di Cesare Sterbini (da \"Le barbier de S\u00e9ville ou La pr\u00e9caution inutile\" di Pierre-Augustin Caron de Beaumarchais), insieme a Margherita Carosio (Rosina), Tito Schipa/Bruno Landi (Almaviva), Carlo Galeffi (Figaro), Giacomo Vaghi (Don Basilio). Lo spettacolo viene replicato quattro giorni dopo sulla scena del Teatro dell'Opera di Roma, con Gianna Perea Labia nel ruolo di Rosina, Giulio Gari che impersona Almaviva, Carlo Galeffi che interpreta Figaro, con la regia di Marcello Govoni, la scenografia di Camillo Parravicini, direttore d'orchestra Vincenzo Bellezza. \nLo stesso Vincenzo Bellezza che dirige nel 1939 Boris Godunov op.58, dramma musicale in 4 atti di Modest Petrovi\u010d Musorgskij con Agnese Dubbini nel ruolo dell'ostessa, insieme al soprano Claudia Saghin (Ksenija), al mezzosoprano Ebe Stignani (Marina), al tenore Giuseppe Nessi (Vasilij \u0160ujskij) e al baritono Tito Gobbi (\u0160celkalov).\nNel 1947, assieme a Adriana Perris, Alvinio Misciano, Ferdinando Li Donni \u00e8 tra gli interpreti principali nell'opera presentata presso l'Auditorium RAI di Roma e diretta da Riccardo Santarelli (rappresentato l'anno successivo al Teatro Municipale di San Gallo). Presso lo stesso auditorium, nel 1948, insieme a Boris Cristoff, Alessandro Wesselowski e Mascia Predit viene diretta da Carlo Maria Giulini."}
{"id": "4703979", "revid": "438678", "url": "https://it.wikipedia.org/wiki?curid=4703979", "title": "Linguaggio procedurale", "text": ""}
{"id": "4703985", "revid": "767487", "url": "https://it.wikipedia.org/wiki?curid=4703985", "title": "Pisa Sporting Club 1949-1950", "text": "Questa voce raccoglie le informazioni riguardanti il Pisa Sporting Club nelle competizioni ufficiali della stagione 1949-1950."}
{"id": "4703991", "revid": "247222", "url": "https://it.wikipedia.org/wiki?curid=4703991", "title": "Blitzkrieg Over Nuremberg", "text": "Blitzkrieg Over Nuremberg \u00e8 l'ottavo album dei Blue Cheer e primo live realizzato dal gruppo, pubblicato nel 1989 dall'etichetta Magnum Records.\nLa versione su CD contiene due brani bonus."}
{"id": "4704013", "revid": "599013", "url": "https://it.wikipedia.org/wiki?curid=4704013", "title": "Giovanni Rizzi (calciatore)", "text": "Carriera.\nHa fatto parte della rosa del Foot Ball Club Brescia nelle prime due stagioni della sua storia, 1912 e 1912-1913, disputando in totale 8 partite. L'esordio \u00e8 avvenuto nella prima partita ufficiale della formazione, la gara Savoia Milano-Brescia (2-3) valida per il campionato di Terza Categoria Lombarda, giocata nel capoluogo il 12 maggio 1912. La stagione seguente in Promozione Lombarda si conclude con la settima posizione, che sarebbe comunque valsa l'ammissione alla massima serie del 1913-1914, alla quale Rizzi non ha partecipato."}
{"id": "4704017", "revid": "253269", "url": "https://it.wikipedia.org/wiki?curid=4704017", "title": "John Anderson (attore)", "text": "Ha recitato in 47 film dal 1953 al 1989 ed \u00e8 apparso in oltre 190 produzioni televisive dal 1950 al 1992.\nBiografia.\nJohn Anderson nacque a Clayton (Illinois), il 20 ottobre 1922. Frequent\u00f2 la University of Iowa e prest\u00f2 servizio nella guardia costiera statunitense durante la seconda guerra mondiale. Fece il suo debutto come attore teatrale a Broadway dopo di che, fin dai primi anni 50, prese parte a molti episodi di serie televisive, interpretando numerosi personaggi e diventando uno dei veterani del piccolo schermo durante l'epoca d'oro della televisione statunitense.\nFece il suo debutto sul grande schermo nel 1953, nel ruolo non accreditato di Bobby, nel film \"The Eddie Cantor Story\". Interpret\u00f2 il ruolo del dottor Herbert Styles in 9 episodi della serie televisiva \"Dallas\" dal 1983 al 1988 e fece una lunga serie di apparizioni da guest star in pi\u00f9 di 200 episodi di serie televisive, interpretando anche pi\u00f9 di un personaggio per serie. \u00c8 ricordato anche per il ruolo di Charlie, il venditore di macchine usate nel film \"Psyco\" (1960) di Alfred Hitchcock, e per il ruolo di Harry Jackson, il nonno di MacGyver, in cinque episodi della omonima serie televisiva.\nLa sua ultima apparizione sul piccolo schermo avvenne nell'episodio \"All Through the Night\" della serie televisiva \"Due come noi\", andato in onda il 1\u00ba aprile 1992, che lo vide nel ruolo di Ace Thompson, mentre per il grande schermo l'ultima interpretazione risale al film thriller \"Deadly Innocents\" (1989), in cui interpret\u00f2 il protagonista Gus.\nMor\u00ec per un attacco di cuore a Sherman Oaks, in California a 69 anni, il 7 agosto 1992 e fu cremato."}
{"id": "4704018", "revid": "610351", "url": "https://it.wikipedia.org/wiki?curid=4704018", "title": "Fernanda Andrade", "text": "Biografia.\nEsordisce come modella in vari concorsi brasiliani e intraprende la sua carriera di modella a Los Angeles, in seguito diventa un'attrice partecipando a film americani e brasiliani. Tra i suoi ruoli di maggior successo recenti il film \"L'altra faccia del diavolo\"."}
{"id": "4704021", "revid": "287204", "url": "https://it.wikipedia.org/wiki?curid=4704021", "title": "Marko Tuomainen", "text": "Carriera.\nClub.\nMarko Tuomainen inizi\u00f2 la sua carriera da giocatore di hockey su ghiaccio nella squadra della propria citt\u00e0, il KalPa, esordendo da professionista nella SM-liiga nella stagione 1989-90. Dopo un altro anno trascorso in Finlandia trascorse le quattro stagioni successive nella NCAA presso la Clarkson University. Nel corso di quegli anni fu selezionato in occasione dell'NHL Entry Draft 1992 al nono giro da parte degli Edmonton Oilers, squadra con cui esord\u00ec nella National Hockey League giocando quattro partite alla fine della stagione 1994-95. Nelle due stagioni successive Tuomainen gioc\u00f2 nei farm team degli Oilers in American Hockey League, i Cape Breton Oilers e gli Hamilton Bulldogs.\nNell'estate del 1997 Tuomainen torn\u00f2 in patria per giocare con l'HIFK Helsinki in SM-liiga; al termine della stagione 1997-98 la squadra riusc\u00ec a conquistate il titolo nazionale. Il 20 giugno 1999 trov\u00f2 un contratto da free agent in NHL con la franchigia dei Los Angeles Kings; nel corso della stagione 1999-2000 mise a segno 17 punti in 63 partite giocate. Nella stagione successiva non riusc\u00ec a trovare spazio nel roster dei californiani, e per la maggior parte dell'anno milit\u00f2 in AHL con la formazione affiliata dei Lowell Lock Monsters. Il 18 luglio 2001 nuovamente svincolato firm\u00f2 un contratto annuale con i New York Islanders, con cui gioc\u00f2 tuttavia una sola partita; nel corso della stagione 2000-01 fece parte del roster dei Bridgeport Sound Tigers, squadra che raggiunse la finale della Calder Cup per poi essere sconfitta al termine della serie dai Chicago Wolves.\nDal 2002 al 2004 Tuomainen gioc\u00f2 per gli Espoo Blues nella SM-liiga, mentre successivamente si trasfer\u00ec al Lausanne HC nella Lega Nazionale A svizzera. Per due stagioni gioc\u00f2 sempre nella LNA con gli SCL Tigers, oltre a un breve prestito al Bienne con cui vinse il titolo della Lega Nazionale B. Nel 2007 si trasfer\u00ec in maniera definitiva al Bienne conquistando un altro titolo della LNB e la promozione in LNA; nel corso della stagione 2008-2009 gioc\u00f2 in prestito all'SC Langenthal. Dopo cinque stagioni trascorse in Svizzera Tuomainen firm\u00f2 per la stagione 2009-2010 con l'HC Val Pusteria, squadra della Serie A italiana. Dopo una sola stagione scelse di ritornare in patria per concludere la propria carriera nella seconda divisione nazionale, la Mestis, con i KooKoo e il Kiekko-Vantaa. Nel 2012 si ritir\u00f2 dall'attivit\u00e0 agonistica per intraprendere la carriera da allenatore.\nNazionale.\nTuomainen dopo aver disputato un mondiale U20 esord\u00ec con la nazionale maggiore della Finlandia in occasione dei campionato mondiali del 1998, conquistando la medaglia d'argento. Gioc\u00f2 anche i due mondiali successivi, ottenendo un altro argento e un bronzo. Le ultime apparizioni in nazionale risalgono ad alcune amichevoli disputate durante l'Euro Hockey Tour."}
{"id": "4704022", "revid": "1086846", "url": "https://it.wikipedia.org/wiki?curid=4704022", "title": "Associazione Calcio Reggiana 1949-1950", "text": "Questa voce raccoglie le informazioni riguardanti l'Associazione Calcio Reggiana nelle competizioni ufficiali della stagione 1949-1950.\nLa stagione.\nArriva dal Milan il nuovo allenatore e giocatore Bepi Antonini, che rester\u00e0 fino al 1952. Si punta sui giovani. Il terzino Giaroli viene ceduto al Palermo, mentre Carlo Benelli appende le scarpe al chiodo (diverr\u00e0 proprietario di un'agenzia di giornali). Martinelli abbandona e portiere titolare \u00e8 Paolo Manfredini.\nTra i nuovi acquisti il centravanti Scagliarini, poi Biagi, Marchetti, Bacchiarini, Dal Bon, Baruzzi, tutti dalle serie minori, mentre dal Parma arriva a Reggio il reggiano Titti Montanari. Inizio negativo poi, il nuovo derby, quello col Modena del 16 ottobre 1949, finito zero a zero, porta sulle scalee del Mirabello addirittura 14.000 persone, strette come sardine. \u00c8 record. Scagliarini sconfigge la Spal al Mirabello il 13 novembre, poi \u00e8 doppio trionfo al Sud (vittorie a Catania e a Taranto) e la squadra viene accolta in stazione dalla banda e ricevuta dal sindaco Cesare Campioli. Viene composto anche un inno.\nIl Mirabello viene per\u00f2 squalificato per intemperanze del pubblico in occasione della gara con la Spal del 13 novembre 1949 e a Cremona la Reggiana, seguita dai tifosi con un treno speciale, pareggia 2 a 2 col Napoli. A Brescia la Reggiana \u00e8 trafitta per 6 a 1.Bene in casa con Pisa e Verona, male in trasferta a Siracusa e Salerno. A Udine si gioca a pallate di neve e la Reggiana esce sconfitta. Poi ancora sconfitte e solo qualche pareggio. Crolla la classifica e anche il muro del Mirabello. Sembra in arrivo la Serie C, ma all'ultima giornata la vittoria con la Salernitana e le contemporanee sconfitte dell'Alessandria e dell'Empoli regalano alla Reggiana un'insperata salvezza. In A vanno Napoli e Udinese, in C retrocedono Alessandria, Empoli, Taranto, Prato e Pro Sesto."}
{"id": "4704027", "revid": "122044884", "url": "https://it.wikipedia.org/wiki?curid=4704027", "title": "Watamu", "text": "Watamu (dal Kiswahili \"gente dolce\") \u00e8 un villaggio del Kenya situato nella contea di Kilifi.\nLe principali fonti economiche del villaggio sono il turismo e la pesca.\nLocalizzazione.\nWatamu sorge sulla costa keniota a circa 110 km a nord-est da Mombasa e 15 km a sud di Malindi.\nSi estende sul tratto di costa che va dal Mida Creek al villaggio di Mayungu, e, verso l'entroterra fino al villaggio di Gede.\nPartendo dal Mida Creek e procedendo verso nord, la costa di Watamu \u00e8 formato dalla spiaggia di Short beach, Garoda beach, Long beach, Turtle Bay, dalla baia denominata Blue Lagoon, dalla baia denominata Watamu Bay, dalla spiaggia di Ocean Breeze, dal tratto di scogliera di Kanani e dalla lunga spiaggia di Jacaranda. Turtle Bay e Blue Lagoon sono separate da una stretta striscia di sabbia che culmina con un promontorio roccioso chiamato Kibirijini. Turtle Bay e Watamu Bay si allungano, sispettivamente verso sud e verso nord, per diventare delle lunghe strisce sabbiose di fronte ad una barriera corallina che corre per chilometri lungo la costa. Blue Lagoon invece, \u00e8 pi\u00f9 piccola e a forma di un semicerchio allungato; il collegamento col mare aperto \u00e8 piuttosto ambio e disseminato di isolotti rocciosi. \nL'attuale villaggio di Watamu ha una storia piuttosto recente, iniziata nel 1937 quando una famiglia irlandese fece naufragio intorno a Watamu e successivamente si stabil\u00ec a vivere a Turtle Bay. Lo sviluppo vero e proprio avvenne tuttavia sono intorno agli anni 50-60 quando il governo inizi\u00f2 a concedere in locazione appezzamenti di terra lungo la spiaggia, principalmente ai coloni bianchi del Kenya e ai visitatori internazionali interessati. Nel 1951 venne costruito il primo albergo, l'Ocean Sports nella Turtle Bay, che aveva iniziato come bar sulla spiaggia, proprio nel luogo dove viveva la famiglia irlandese. Successivamente anche famiglie di pescatori Bajuni iniziarono a stabilirsi nel villaggio e anche i keniani poterono accedere allo schema di insediamenti governativo, favorendo lo sviluppo urbanistico del luogo. \nIl comprensorio di Watamu \u00e8 parte integrante del Parco nazionale marino e riserva di Watamu e, pi\u00f9 in particolare, la spiaggia Garoda-Turtle Bay \u00e8 protetta come Parco Marino in quanto, lungo questo tratto di spiaggia, non \u00e8 difficile imbattersi in nidi di tartarughe marine nel mese di marzo. Per aiutare il Kenya Wildlife Service nel mantenere pulite e controllate le spiagge di Watamu, la comunit\u00e0 locale assieme ad alcuni operatori turistici della zona hanno formato la \"Watamu Marine Association\".\nEconomia.\nL'economia di Watamu \u00e8 principalmente basata sul turismo e sulle attivit\u00e0 ad esso legate. Molti, infatti, sono i resort e le strutture ricettive per turisti. Watamu \u00e8 una meta per il turismo di tutto il mondo sebbene la maggior parte dei turisti sia di origini italiane e inglesi. Sono infatti moltissimi gli italiani che hanno deciso di trasferirsi stabilmente o stagionalmente nelle zone di Watamu e Malindi, creando attivit\u00e0 commerciali come ristoranti, agenzie di safari e strutture e servizi per il turista.\nCollegamenti e trasporti.\nWatamu sorge a 15 km dall'aeroporto di Malindi che gestisce gli spostamenti nazionali verso i maggiori aeroporti, e dista 120 km circa dal Moi International Airport di Mombasa.\nPer muoversi nella zona di Watamu \u00e8 presente una fitta rete di mezzi di trasporto privati quali tuk-tuk (mezzi di trasporto per un massimo di tre passeggeri) o piki-piki (motociclette con conducente). Per i raggiungere Malindi o Mombasa sono presenti minibus locali chiamati matatu che possono portare fino a 14 passeggeri. Vista la scarsa manutenzione dei mezzi e la pericolosit\u00e0 degli stessi, \u00e8 comunque consigliato l'uso di taxi privati che, a fronte di una spesa maggiore, possono garantire pi\u00f9 comfort e sicurezza per i passeggeri.\nSociet\u00e0.\nEvoluzione demografica.\nIl villaggio di Watamu \u00e8 abitato soprattutto dalla trib\u00f9 Bajuni, derivante dall'incrocio fra gli uomini arabi e le donne Giriama locali all'epoca della tratta araba degli schiavi. Le zone limitrofe, invece, sono abitate dalla trib\u00f9 Giriama e dalle altre trib\u00f9 del Kenya (Kikuyu, Luo, Kisii, Kamba) che hanno raggiunto le coste keniote per trovare lavoro nel settore del turismo.\nOltre alla popolazione locale, numerosa \u00e8 la comunit\u00e0 inglese che risale all'epoca del colonialismo britannico e la comunit\u00e0 italiana. Altre comunit\u00e0 presenti a Watamu sono quelle indiana, somala e araba, in numero notevolmente inferiore alle due comunit\u00e0 europee citate in precedenza.\nDintorni di Watamu.\nWatamu \u00e8 scelta da molti turisti come punto di partenza per le proprie escursioni, in quanto sorge in una posizione strategica rispetto alle attrattive naturalistiche della zona.\nNelle vicinanze del villaggio si possono infatti trovare moltissimi luoghi di rilievo quali parchi naturali e anche uno dei pochi siti storici del Kenya. Le attrattive maggiori, oltre al gi\u00e0 citato Parco marino, sono il Parco delle Mangrovie di Mida, le Rovine di Gede e la foresta dell'Arabuko Sokoke.\nPoco distanti da Watamu si possono trovare inoltre il canyon di Marafa e il Parco Nazionale dello Tsavo."}
{"id": "4704032", "revid": "599013", "url": "https://it.wikipedia.org/wiki?curid=4704032", "title": "Cattedrale dell'Immacolata Concezione (Saint George's)", "text": "La cattedrale dell'Immacolata Concezione \u00e8 la chiesa cattedrale della diocesi di Saint George's, si trova a Saint George's, la capitale di Grenada.\nStoria.\nNel sito dove sorge l'attuale cattedrale si trovava la cappella di San Giacomo fino al 1804, anno in cui fu deciso di edificare una chiesa pi\u00f9 capiente, al fine di accogliere i numerosi schiavi che in quegli anni vennero liberati e che acquisivano contestualmente il diritto di poter accedere liberamente alle funzioni della principale chiesa dell'isola. Molti di essi, acquisendo la libert\u00e0, decidevano anche di abbracciare la religione cattolica, espressione della comunit\u00e0 francese, a discapito di quella anglicana, professata dei loro precedenti padroni inglesi.\nLa cattedrale ha assunto l'attuale aspetto nel corso degli anni. Tra le parti pi\u00f9 antiche, sicuramente le torri, risalenti al 1818, ed il crocifisso a grandezza naturale, del 1876. La cattedrale \u00e8 stata completata nel 1884. Nel 2004 l'uragano Ivan ha seriamente danneggiato l'edificio ed oggi rimangono solo le torri, le mura e parte delle finestre a testimonianza dell'edificio originale."}
{"id": "4704040", "revid": "287204", "url": "https://it.wikipedia.org/wiki?curid=4704040", "title": "Cul de Sac (fumetto)", "text": "Cul de Sac \u00e8 un fumetto a strisce giornaliere realizzato da Richard Thompson e pubblicato dal 2004 al 2012 quando l'autore ne ha sospeso la realizzazione per via del morbo di Parkinson, diagnosticatagli nel 2008. In Italia la striscia \u00e8 stata pubblicata sul mensile \"Linus\" dal 2008.\nTrama.\nLa storia \u00e8 ambientata in un \"Cul de Sac\" (termine usato in lingua inglese per una strada senza uscita di una zona residenziale) di una piccola cittadina statunitense, nella zona di periferia, vicino alla strada interstatale, nella quale vivono gli Otterloop: i due fratelli Alice e Petey e i loro genitori. La vita dei due bambini scorre tra vicende casalinghe e bizzarri incontri a scuola, dove un lavoretto con carta e colla pu\u00f2 far nascere profondi scambi d'opinione tra bambini.\nPersonaggi.\nL'asilo Blissheaven.\n\u00c8 l'asilo che frequenta Alice e che da piccolo ha frequentato anche Petey. \u00c8 gestito dalla \"Sig.na Bliss\", che svolge anche il ruolo di insegnante. \"Mascotte\" della classe \u00e8 \"Mr. Danders\", una cavia parlante e saccente."}
{"id": "4704043", "revid": "767487", "url": "https://it.wikipedia.org/wiki?curid=4704043", "title": "Suite Love", "text": "Suite Love \u00e8 l'ottavo album discografico di studio del cantautore italiano Marco Parente, pubblicato il 25\nmarzo 2013."}
{"id": "4704046", "revid": "599013", "url": "https://it.wikipedia.org/wiki?curid=4704046", "title": "Martin Lip\u010d\u00e1k", "text": "Carriera.\nClub.\nPortiere, ha vestito le maglie di Ko\u0161ice, Dukla Tren\u010d\u00edn, Petr\u017ealka, Spartak Trnava, Zalaegerszeg, Neded e Fotbal Trinec, totalizzando pi\u00f9 di 200 presenze nella massima divisione slovacca. Nel 2004 conquista una Coppa di Slovacchia nelle file dell'Artmedia Bratislava.\nNazionale.\nInizialmente partito in panchina a Sydney 2000, Lip\u010d\u00e1k gioca contro Giappone (1-2) e Sudafrica (2-1) chiudendo il torneo all'ultimo posto."}
{"id": "4704053", "revid": "61842034", "url": "https://it.wikipedia.org/wiki?curid=4704053", "title": "Clyde Kay Maben Kluckhohn", "text": ""}
{"id": "4704058", "revid": "61842157", "url": "https://it.wikipedia.org/wiki?curid=4704058", "title": "Cambiamento sociale", "text": ""}
{"id": "4704059", "revid": "121489210", "url": "https://it.wikipedia.org/wiki?curid=4704059", "title": "Phil Pressey", "text": "\u00c8 figlio di Paul Pressey, ex cestista nella NBA."}
{"id": "4704061", "revid": "1573940", "url": "https://it.wikipedia.org/wiki?curid=4704061", "title": "Cirrhilabrus lubbocki", "text": "Cirrhilabrus lubbocki \u00e8 un pesce d'acqua salata appartenente alla famiglia Labridae.\nHabitat e Distribuzione.\nProviene dall'oceano Pacifico, specialmente dall'Indonesia, dalle Filippine e dalle Celebes. In genere lo si trova nelle barriere coralline a profondit\u00e0 che possono variare dai 4 ai 55 m.\nDescrizione.\nPresenta un corpo allungato, compresso lateralmente ma non particolarmente alto. La testa \u00e8 appuntita. La lunghezza \u00e8 di circa 8 cm mentre la livrea \u00e8 molto variabile: il colore di base pu\u00f2 variare dal rosso al violaceo, ma negli adulti dalla bocca parte una fascia arancione e gialla che copre la parte superiore della testa e il dorso. Sotto di essa ci pu\u00f2 essere una fascia marrone scura. I giovani sono completamente arancioni con una macchia scura sul peduncolo caudale. Le pinne non sono particolarmente allungate e sono dello stesso colore del corpo. Gli occhi sono sempre rossi ed il ventre \u00e8 pi\u00f9 chiaro.\nBiologia.\nComportamento.\nQuesto pesce vive in gruppi, e la zona in cui \u00e8 pi\u00f9 facile trovarlo mentre nuota in cerca di cibo \u00e8 intorno ai 20 m di profondit\u00e0.\nAlimentazione.\nSi nutre di zooplancton e vari invertebrati acquatici.\nRiproduzione.\nCome tutti i congeneri \u00e8 oviparo e non ci sono cure nei confronti delle uova.\nAcquariofilia.\nViene pescato raramente per gli acquari, ma tra le specie del genere \"Cirrhilabrus\" \u00e8 una delle pi\u00f9 adatte perch\u00e9 non \u00e8 aggressivo, vive in gruppi e non supera gli 8 cm."}
{"id": "4704063", "revid": "547034", "url": "https://it.wikipedia.org/wiki?curid=4704063", "title": "Parley Baer", "text": "Ha recitato in oltre 60 film dal 1950 al 1995 ed \u00e8 apparso in oltre 200 produzioni televisive dal 1951 al 1996. \u00c8 stato accreditato anche con il nome Parley E. Baer.\nBiografia.\nParley Baer nacque a Salt Lake City, nello Utah, il 5 agosto 1914. Inizi\u00f2 la sua carriera artistica prestando la voce in vari radiodrammi in stazioni della sua zona natia, lo Utah, tra gli anni 40 e l'inizio degli anni 50.\nFece il suo debutto sul grande schermo nel 1950, non accreditato, prestando proprio la sua voce come narratore nel film \"Bill il selvaggio\". Cominci\u00f2 a lavorare per la televisione interpretando poi una serie di personaggi in moltissimi episodi di serie televisive, tra le pi\u00f9 note del periodo d'oro della televisione statunitense (anni 50 e 60).\nInterpret\u00f2 il ruolo di Darby in 56 episodi della serie televisiva \"The Adventures of Ozzie &amp; Harriet\" dal 1955 al 1965 (pi\u00f9 alti due crediti, uno come comparsa, l'altro, non accreditato, per una canzone della colonna sonora). Interpret\u00f2 poi il sindaco Roy Stoner in 7 episodi della serie \"The Andy Griffith Show\" dal 1962 al 1963, il sindaco Arthur J. Henson in 6 episodi della serie \"La famiglia Addams\" dal 1965 al 1966, di Austin Richmond in due episodi della serie \"Lassie\" nel 1968, di Doc Appleby in 7 episodi della serie \"Hazzard\" dal 1981 al 1984 e del giudice della suprema corte Parker in due episodi della serie \"Avvocati a Los Angeles\" nel 1990 e nel 1994.\nLa sua ultima apparizione sul piccolo schermo avvenne nell'episodio ' della serie televisiva ', andato in onda il 30 ottobre 1996, che lo vede nel ruolo di un anziano, mentre per il grande schermo l'ultima interpretazione risale al film \"L'ultimo cacciatore\" del 1995 in cui interpreta Mr. Hollis.\nSpos\u00f2 Elizabeth Ernestine Clarke Baer (1921-2000). Mor\u00ec a Los Angeles, in California, il 22 novembre 2002 e fu seppellito al Forest Lawn Memorial Park di Hollywood Hills."}
{"id": "4704065", "revid": "92723", "url": "https://it.wikipedia.org/wiki?curid=4704065", "title": "Concattedrale dell'Immacolata Concezione (Basseterre)", "text": "La concattedrale dell'Immacolata Concezione \u00e8 la chiesa concattedrale della diocesi di Saint John's-Basseterre, si trova a Basseterre, la capitale di Saint Kitts e Nevis.\nStoria.\nLa prima chiesa cattolica a Basseterre venne edificata dai gesuiti e dedicata alla Madonna durante le prime fasi della occupazione francese della citt\u00e0. La chiesa di Notre Dame venne in seguito rasa al suolo dai soldati inglesi nel 1706, durante la guerra anglo-francese. La chiesa fu ricostruita nel 1710 e dedicata a San Giorgio. Dal 1720, dopo l'acquisizione dell'isola da parte degli inglesi nel 1713, \u00e8 diventata un luogo di culto per gli anglicani mentre per i cattolici era proibito per legge professare in pubblico la propria fede. Grazie ad una legge approvata nel 1829 vennero rimosse le discriminazioni nei confronti dei cattolici, che poterono tornare a rifiorire nell'isola. L'afflusso costante di immigrati portoghesi dall'isola di Madeira dal 1835 in poi rafforz\u00f2 la crescita della comunit\u00e0 cattolica.\nNel 1856 venne costruita una nuova chiesa dedicata all'Immacolata Concezione, poi demolita nel 1927 e sostituita sullo stesso sito da un edificio moderno, consacrata il 6 dicembre 1928."}
{"id": "4704068", "revid": "297059", "url": "https://it.wikipedia.org/wiki?curid=4704068", "title": "Rigurgito della valvola mitralica", "text": ""}
{"id": "4704073", "revid": "729019", "url": "https://it.wikipedia.org/wiki?curid=4704073", "title": "Campionati mondiali di ginnastica artistica 2013 - Parallele asimmetriche", "text": ""}
{"id": "4704074", "revid": "124861297", "url": "https://it.wikipedia.org/wiki?curid=4704074", "title": "Frank K\u00f6nig", "text": "Carriera.\nNacque in Svizzera, studi\u00f2 in Inghilterra e nel 1895 emigr\u00f2 in Belgio dove fu uno dei fondatori della Federazione belga.\nFu uno sportivo a tutto tondo dato che, oltre al calcio, pratic\u00f2 atletica leggera, pugilato e canottaggio.\nNel 1900, in occasione dei Giochi olimpici di Parigi, fu l'allenatore della Selezione composta da studenti dell'Universit\u00e0 di Bruxelles.\nNel 1905 arbitr\u00f2 la partita - 1-4 valida per la Coppa Van den Abeele, si trattava della seconda partita ufficiale disputata dalla Nazionale belga.\nIn seguito lavor\u00f2 anche come allenatore e come giornalista."}
{"id": "4704081", "revid": "729019", "url": "https://it.wikipedia.org/wiki?curid=4704081", "title": "No. 10 (Inter-Allied) Commando", "text": "Il No. 10 (Inter-Allied) Commando fu un'unit\u00e0 militare speciale dei British Commandos, organizzata dall'esercito britannico durante la seconda guerra mondiale, e composto da ufficiali britannici, e in seguito anche alleati, e da esuli di paesi occupati dai tedeschi e fuggiti in Gran Bretagna.\nStoria.\nIl reparto venne inizialmente creato su dimensioni di una compagnia e successivamente espanso con l'arrivo di nuovi soldati. Vennero create varie \"troop\" distinte per nazionalit\u00e0.\nNo. 1 French Troop.\nLa No. 1 French Troop venne formata nel luglio 1942 da Philippe Kieffer, sulla base di 40 francesi, e inizialmente prese il nome di 1re Compagnie de Fusiliers Marins (prima compagnia di fucilieri di marina). L'unit\u00e0 mantenne i suoi legami con la Marine nationale indossando insegne navali.\nNo. 2 Dutch Troop.\nLa No. 2 Dutch Troop consisteva di 62 uomini sotto il comando del capitano Mulders. La truppa si form\u00f2 nel giugno 1942 era gi\u00e0 operativa e non venne mai impiegata come unit\u00e0 organica, ma piuttosto i singoli uomini come interpreti e guide, come durante l'operazione Market-Garden, e le successive Infatuate I and II.\nDopo la guerra, membri della No. 2 Dutch troop servirono nel \"Regiment Speciale Troepen\" (1945\u20131950), dopo di che form\u00f2 il Korps Commando Troepen.\nNo 3 (X) Troop.\nLa No. 3 (X) Troop era forse la pi\u00f9 strana unit\u00e0 nel British Army, consistendo di fuoriusciti nemici. Sotto il comando del capitano Hylton-Jones i primi ad arrivare nel luglio 1942 furono 8 uomini dalla Cecoslovacchia. La troop fu nota anche come \"inglese\", \"ebrea\" o \"britannica\" e venne ufficialmente rinominata \"Miscellaneous Troop\" nel 1944. Gran parte della truppa aveva origini mitteleuropee o tedesche, altri erano rifugiati politici dalla Germania nazista ed almeno uno di loro proveniva dal campo di concentramento di Dachau o Buchenwald. Tutti i membri adottarono nomi britannici e false storie personali. Un totale di 130 membri serv\u00ec nella X Troop, ma essi non combatterono mai come unit\u00e0 completa, venendo impiegati come interpreti ed interrogatori La truppa ebbe 21 uomini morti e 22 feriti, uno dei pi\u00f9 alti tassi di perdite tra ogni unit\u00e0 militare durante la guerra.\nNo. 4 Belgian Troop.\nLa No. 4 Belgian Troop venne formata il 7 agosto 1942, da sette ufficiali e 100 uomini della 1stled to the Independent Belgian Brigade sotto il comando del capitano Danloy. Dopo la resa del Belgio nel 1940, le forze belghe che servivano con gli Alleati rischiavano l'incriminazione per tradimento al loro ritorno in patria, e queste incriminazioni vennero annullate solo nel 1948.\nDopo la guerra, la truppa belga form\u00f2 il nucleo del neonato 2eme Battalion Commando belga.\nNo. 5 Norwegian Troop.\nLa No. 5 Norwegian Troop fu formata nell'agosto 1942 sotto il comando del capitano Rolv Hauge, e gli uomini della truppa presi dai rifugiati dopo le prime azioni di commando in Norvegia e dai marinai rifugiati in Gran Bretagna; il primo nucleo proveniva da due plotoni della compagnia montana della Norwegian Brigade.\nNo. 6 Polish Troop.\nLa No. 6 Polish Troop fu dapprima formata nell'agosto 1942 come 1st Independent Commando Company. venne poi integrata nel No. 10 Commando nell'ottobre 1942. Comandata dal capitano Smrokowski comprendeva sette ufficiali ed 84 uomini.\nNo. 7 Mediterranean Troop.\nLa No 7 Troop venne formata nel maggio 1943 dopo che venne rilevato un bisogno di italofoni. Il comandante era il capitano Coates, ma la difficolt\u00e0 nel trovare italofoni nel British Army port\u00f2 ad una offerta da parte del Special Operations Executive di sloveni che parlavano italiano dalla Reale Esercito Jugoslavo. La truppa contava solo due ufficiali e 20 uomini e venne rinominata \"No. 7 Yugoslavian Troop\". Il reparto venne inviato sulla costa dalmata dove si un\u00ec ad una squadriglia di motosiluranti per effettuare abbordaggi contro il traffico mercantile nemico, ma dissidi interni e sfiducia nei partigiani jugoslavi portarono al suo scioglimento.\nNo. 8 French Troop.\nLa No 8 French Troop venne formata nel 1943 da 45 uomini del disciolto \"2eme Battaillon de Infanterie de Marine\" che era basato in Libano e da internati in Spagna poi rilasciati. Le due troops francesi vennero unite sotto il comando di Kieffer e denominate \"1er Battaillon de Fusiliers Marins Commandos\"."}
{"id": "4704082", "revid": "767487", "url": "https://it.wikipedia.org/wiki?curid=4704082", "title": "Vivian Slaughter", "text": "Fa parte del gruppo black metal/crust punk Gallhammer la cui musica \u00e8 ispirata, secondo le dichiarazioni di Vivian, a Hellhammer, Amebix, Celtic Frost e Burzum. \u00c8 la moglie di Maniac, ex cantante dei Mayhem."}
{"id": "4704083", "revid": "36426", "url": "https://it.wikipedia.org/wiki?curid=4704083", "title": "Via San Cristofano", "text": "Via San Cristofano si trova a Firenze, da Largo Piero Bargellini a via Ghibellina.\nStoria.\nLa denominazione, antica, attesta della variante toscana del nome di San Cristoforo, tra i santi ausiliatori uno dei pi\u00f9 venerati nel Medioevo, invocato sia a difesa delle calamit\u00e0 naturali (in particolare in occasione del diffondersi delle pestilenze) sia come patrono dei viaggiatori: una di queste caratteristiche dovette quindi un tempo essere legata al tracciato, per quanto sfugga oggi il nesso, che si tende a ricondurre o a una immagine del santo dipinta su un edificio (cos\u00ec lo Stradario storico amministrativo del Comune di Firenze del 1913) o assunta come insegna da una locanda. \nLa strada collega il largo Piero Bargellini a via Ghibellina. \nDescrizione.\nLa strada ha un ruolo del tutto secondario nella viabilit\u00e0 del quartiere, ed \u00e8 segnata per lo pi\u00f9 da antiche case a schiera riconfigurate tra Settecento e Ottocento, per cui il carattere \u00e8 quello residenziale popolare.\nEdifici.\nGli edifici con voce propria hanno le note bibliografiche nella voce specifica."}
{"id": "4704085", "revid": "1573940", "url": "https://it.wikipedia.org/wiki?curid=4704085", "title": "Micropterix aruncella", "text": "Micropterix aruncella \u00e8 un lepidottero appartenente alla famiglia Micropterigidae, diffuso in Europa.\nDescrizione.\nQuesta specie di falena \u00e8 caratterizzata dalle piccolissime dimensioni, con ali di soli 4\u00a0mm ed apertura alare che va, a seconda delle fonti, dai 6 ai 7\u00a0mm. Il colore delle ali anteriori risulta piuttosto variabile, ma di solito \u00e8 metallico, dorato con riflessi rossastri. Normalmente la colorazione nelle femmine segue quello stesso schema ma nei maschi sono presenti due bande bianco argentee.\nDistribuzione e habitat.\n\"Micropterix aruncella\" \u00e8 rintracciabile in diversi habitat terrestri, dal livello del mare fino ad oltre i 2\u00a0000 m di quota. L'unico habitat che risulta non esserle favorevole \u00e8 il bosco fitto.\nEcologia.\nCome tutti i membri della famiglia, tra le pi\u00f9 primitive nel contesto dell'ordine, in questa famiglia \u00e8 presente un apparato mandibolare funzionale invece della spirotromba, evolutasi successivamente, nutrendosi da adulto di granuli di polline appartenenti ad una grande variet\u00e0 di fiori tra i quali quelli di \"Crataegus\", \"Cytisus\", \"Lychnis\", \"Pinus\", \"Plantago\", \"Rosa\", \"Urtica\" and \"Veronica\" cos\u00ec come altre erbe. A seconda dell'altitudine e della latitudine, gli adulti si possono incontrare durante il giorno dal mese di maggio ad agosto.\nLe larve si nutrono di detriti fino al loro impupamento in una crisalide."}
{"id": "4704086", "revid": "219110", "url": "https://it.wikipedia.org/wiki?curid=4704086", "title": "Porta a Selci", "text": "Porta a Selci \u00e8 una delle porte di accesso alla citt\u00e0 di Volterra, che si apre nelle mura cittadine, all'altezza della Fortezza medicea.\nDescrizione.\nLa porta faceva gi\u00e0 parte del circuito murario etrusco, ma la costruzione attuale, composta da un semplice arco a tutto sesto, risale al XVI secolo, quando la porta pi\u00f9 antica, detta anche del Sole, fu interrata in seguito ai lavori di ampliamento della Rocca Vecchia, avvenuti nel corso del XV secolo.\nDa qui si dipartono le strade che conducono al territorio senese."}
{"id": "4704088", "revid": "1566286", "url": "https://it.wikipedia.org/wiki?curid=4704088", "title": "Pietro Nuti", "text": "Biografia.\nLa sua carriera da attore inizia e si sviluppa soprattutto in ambito teatrale, prima al Teatro Stabile Eleonora Duse di Genova e poi al Piccolo di Roma.\nFa parte della compagnia di Dario Fo per cinque anni.\nOttiene grandi riconoscimenti interpretando Il bell'indifferente di Jean Cocteau e nel ruolo del vecchio Farinelli nello spettacolo Farinelli, di Sandro Cappelletto, dialogo a due voci con il sopranista Angelo Manzotti.\nAl cinema prende parte a una decina di film, interpretando sempre ruoli secondari o di carattere. \u00c8 protagonista ne \"Le vigne di Meylan\" (1993) accanto alla moglie Adriana Innocenti. Da segnalare il ruolo del medico del carcere nel film del 1971 \"\".\nHa preso parte a numerosi film e serie Tv, tra i quali va segnalata la sua interpretazione del maresciallo Badoglio in \"Maria Jos\u00e9 - L'ultima regina\" diretto da Carlo Lizzani (2001)."}
{"id": "4704092", "revid": "287204", "url": "https://it.wikipedia.org/wiki?curid=4704092", "title": "Louis Cheikho", "text": "Louis Cheikho - il cui nome di famiglia era Th\u00e9odore Rizqallah - fu un sacerdote gesuita di rito caldeo, teologo e orientalista di notoriet\u00e0 internazionale. \nA lui va attribuito il pionieristico lavoro di edizione, studio e traduzione del vasto patrimonio letterario paleocristiano in lingua araba. \nBiografia.\nPrimi anni e formazione culturale.\nUltimo di nove figli di un'antica famiglia caldeo-cattolica, accompagn\u00f2 a 9 anni sua madre in pellegrinaggio a Gerusalemme. Passando per Beirut per visitare suo fratello maggiore Stanislas che ancora non conosceva e che era entrato nell'Ordine gesuita e si trovava nel seminario maronita di Ghazir, volle anch'egli rimanervi come studente. \nEgli stesso entr\u00f2 qualche anno dopo nell'Ordine in Francia, a Lons-le-Saulnier (2 novembre 1874). Adott\u00f2 il nome di \u2018Louis\u2019, sperando di fare di san Luigi Gonzaga il proprio modello di vita. Alla fine dei primi anni di formazione, torn\u00f2 in Libano nel 1877, nel collegio di Beirut, dove insegn\u00f2 per sette anni, studiando per parte sua per un triennio Filosofia.\nCollezione \"Maj\u0101n\u012b al-adab\".\nCheikho pubblic\u00f2 nel 1882 il primo volume della collezione \"Maj\u0101n\u012b al-adab\" (\"I fiori della letteratura [araba]\"), la prima antologia di letteratura araba adattata per l'insegnamento. I brani sono accuratamente scelti, e il libro diventa in breve un manuale scolastico molto apprezzato. Quattro altri volumi d'accompagnamento al manuale scolastico lo seguono. Destinati ai docenti, essi sono un'autentica piccola enciclopedia di letteratura araba. In seguito, numerose scuole (persino alla Mecca) adottano il suo manuale. Frequentemente riedito e spesso imitato, il manuale muta radicalmente l'insegnamento della letteratura araba nelle scuole del Vicino Oriente.\nCreazione della Biblioth\u00e8que orientale.\nAlla fine dei suoi studi di \"teologia\" (1888-1892) fatti a Mold (Galles) viene ordinato sacerdote l'8 settembre 1891. Il Terzo Anno gesuitico \u00e8 trascorso a Vienna. Passa in seguito un anno a Parigi. Tornato a Beirut non abbandoner\u00e0 pi\u00f9 la citt\u00e0 libanese, se non per i suoi viaggi di ricerca nelle biblioteche e archivi del Vicino Oriente, da cui porter\u00e0 alla piena luce scientifica un gran numero di manoscritti. \nCheikho \u00e8 il vero fondatore della Biblioth\u00e8que orientale di Beirut (oggi CEDRAC): da una dozzina di scaffali che essa contava al suo arrivo, la biblioteca s'arricchisce col passare del tempo e, alla sua morte, vanter\u00e0 pi\u00f9 di 30 000 volumi e 3 000 manoscritti. Egli scopre, edita e pubblica un gran numero di manoscritti rimasti fino alla sua opera del tutto ignoti, particolarmente di et\u00e0 preislamica, e qualche opera di assoluta importanza, come la \"Storia di Beirut\"\u2019 di \u1e62\u0101li\u1e25 b. Ya\u1e25y\u0101.\nOrientalismo arabo-cristiano.\nSi deve non secondariamente agli orientalisti lo studio della nuova letteratura araba del XIX-XX secolo, espresso dal movimento chiamato \"al-Nah\u1e0da\" (Rinascita), animato in buona parte dagli autori cristiani libanesi, poco conosciuti dagli orientalisti europei. \nCheikho \u00e8 soprattutto il direttore e principale redattore della prestigiosa rivista trimestrale \"Al-Machriq\", fondata nel 1898. Circa 25 000 pagine della raccolta completa, i 3/5 sono dovute alla sua penna. I suoi articoli sono di tono apologetico e, se anche talora polemizza duramente con qualcuno (soprattutto contro i principi della Massoneria), egli rispetta comunque le persone. \nPur essendo il direttore della Biblioteca dal 1903 al 1915, Cheikho dirige ugualmente la Facolt\u00e0 orientale dell'Universit\u00e9 Saint-Joseph di Beirut, creata per sua iniziativa nel 1902. Tutto ci\u00f2 lo obbliga a un lavoro considerevole ma egli si dedica volentieri anche alla predicazione e all'apostolato, fino al giorno in cui una forte e progressiva ipoacusia rende queste attivit\u00e0 estremamente difficili.\nPrima guerra mondiale e dopoguerra.\nLa Prima guerra mondiale (1914-1918) costitu\u00ec per lui una grande prova. Temette probabilmente che la sua opera potesse essere vanificata. L'Universit\u00e9 Saint-Joseph fu chiusa ed egli fu in ansia per la sua \"Biblioth\u00e8que orientale\". Passi da lui effettuati a Istanbul, sugli ambasciatori della Germania, dell'Austria-Ungheria e degli Stati Uniti d'America gli fecero ottenere alcune garanzie in proposito. E a Beirut stessa egli ottenne il sostegno di un componente influente del partito dei Giovani Turchi, un uomo di vasta cultura che sperava di vederlo dedicarsi alla redazione di una storia della citt\u00e0 di Beirut: cosa che il gesuita promise di fare a condizione di poter lavorare liberamente nella sua Biblioteca, cogliendo l'occasione anche di vegliare sul suo destino.\nAllorch\u00e9 fu costituita a Damasco (nel 1920) un'Accademia di lingua e letteratura araba, Cheikho ne fu uno dei primi membri eletti. Infaticabile, effettu\u00f2 ancora un viaggio in Egitto (nel 1927). Ne torn\u00f2 tuttavia ammalato e mor\u00ec poco dopo il suo ritorno a Beirut, il 7 dicembre 1927."}
{"id": "4704093", "revid": "599013", "url": "https://it.wikipedia.org/wiki?curid=4704093", "title": "Shanghai Rolex Masters 2013 - Qualificazioni singolare", "text": "Le qualificazioni del singolare dello Shanghai Rolex Masters 2013 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4704096", "revid": "118954023", "url": "https://it.wikipedia.org/wiki?curid=4704096", "title": "Willis Bouchey", "text": "Ha recitato in oltre 70 film dal 1951 al 1971 ed \u00e8 apparso in oltre 120 produzioni televisive dal 1952 al 1972. \u00c8 stato accreditato anche con i nomi Willis B. Bouchet, Bill Bouchey, William Bouchey, Willis B. Bouchey e Willis Buchet. Durante la sua carriera cinematografica, lavor\u00f2 in dodici produzioni di John Ford e fu uno dei membri pi\u00f9 utilizzati della cosiddetta John Ford Stock Company.\nBiografia.\nWillis Bouchey nacque a Vernon, nel Michigan, il 24 maggio 1907.\nInizi\u00f2 a recitare a teatro a Broadway. Fece il suo debutto sul grande schermo nel 1951, in un ruolo non accreditato nel film \"Fuga d'amore\", nel ruolo del dottor Lucius Brenner, e interpret\u00f2 il presidente degli Stati Uniti nel film di fantascienza \"Red Planet Mars\" (1952). Interpret\u00f2 il ruolo del sindaco Terwilliger in cinque episodi della serie televisiva \"The Great Gildersleeve\", del giudice in 23 episodi della serie \"Perry Mason\" (dal 1960 al 1966), di Springer in quattro episodi della serie \"Pete and Gladys\" (dal 1960 al 1961), e collezion\u00f2 una lunga serie di apparizioni da guest star in numerose serie televisive.\nLa sua ultima apparizione sul piccolo schermo avvenne nell'episodio \"The Quarterback Ache\" della serie televisiva \"The Jimmy Stewart Show\", andato in onda il 16 gennaio 1972, che lo vide nel ruolo di Phineas Cobb, mentre per il grande schermo l'ultima interpretazione risale al film \"Il solitario di Rio Grande\" (1971), in cui interpret\u00f2 un capostazione.\nMor\u00ec a Burbank, in California, il 27 settembre 1977 e fu cremato."}
{"id": "4704100", "revid": "11959", "url": "https://it.wikipedia.org/wiki?curid=4704100", "title": "Louis Cheikh\u00f4", "text": ""}
{"id": "4704110", "revid": "767487", "url": "https://it.wikipedia.org/wiki?curid=4704110", "title": "American Gun (film 2005)", "text": "American Gun \u00e8 un film drammatico del 2005, diretto da Aric Avelino, con Marcia Gay Harden, Donald Sutherland e Forest Whitaker.\nIl film tratta della disponibilit\u00e0 di armi da fuoco, da parte dei cittadini statunitensi.\nTrama.\nIl film ruota su alcune storie riguardanti l'uso improprio della armi da fuoco in America.&lt;br&gt;\nIn Virginia, il vecchio proprietario di una armeria \"(Donald Sutherland)\" assume la nipote e la vede farsi affascinare dalle armi che vende. A Chicago, un preside \"(Forest Whitaker)\" si batte per tenere le armi e la violenza fuori dalla sua scuola. Nell'Oregon, una madre si dispera nell'anniversario della strage che il figlio ha compiuto a scuola, prima di suicidarsi. Anche un poliziotto \"(Tony Goldwyn)\" ha problemi di coscienza per il suo mancato intervento in quello stesso tragico episodio.\nDistribuzione.\nIl film non \u00e8 uscito nelle sale cinematografiche italiane. \u00c8 stato distribuito (nel 2008) direttamente in DVD."}
{"id": "4704111", "revid": "152640", "url": "https://it.wikipedia.org/wiki?curid=4704111", "title": "Jeff Pendergraph", "text": ""}
{"id": "4704118", "revid": "832642", "url": "https://it.wikipedia.org/wiki?curid=4704118", "title": "Giuseppe Camillo Pietro Ricchiardi", "text": ""}
{"id": "4704119", "revid": "486946", "url": "https://it.wikipedia.org/wiki?curid=4704119", "title": "Leptonectidi", "text": ""}
{"id": "4704125", "revid": "606039", "url": "https://it.wikipedia.org/wiki?curid=4704125", "title": "Euhyrax", "text": ""}
{"id": "4704127", "revid": "606039", "url": "https://it.wikipedia.org/wiki?curid=4704127", "title": "Hyrax", "text": ""}
{"id": "4704128", "revid": "606039", "url": "https://it.wikipedia.org/wiki?curid=4704128", "title": "Procauia", "text": ""}
{"id": "4704132", "revid": "76069", "url": "https://it.wikipedia.org/wiki?curid=4704132", "title": "Central Pangean Mountains", "text": "Le Central Pangean Mountains erano una estesa catena montuosa, sviluppata in direzione nordest-sudovest, situata nella parte centrale del supercontinente Pangea durante il Triassico. Si form\u00f2 come risultato della collisione fra i pi\u00f9 piccoli supercontinenti Laurussia e Gondwana durante la formazione di Pangea. Resti di questa imponente catena montuosa sono i monti Appalachi in America del Nord e l'Anti Atlante in Marocco,\nNella formazione delle Central Pangean Mountains furono coinvolti vari periodi di formazione delle montagne, compresa l'orogenesi acadiana, la caledoniana e l'alleganiana."}
{"id": "4704133", "revid": "767487", "url": "https://it.wikipedia.org/wiki?curid=4704133", "title": "Munechika", "text": "Munechika \u00e8 un personaggio fittizio della mitologia giapponese. Secondo la leggenda era un fabbro vissuto nel X secolo. \nSi narra che il \"kami\" della fertilit\u00e0 \"Inari\" lo aiut\u00f2 a forgiare la leggendaria spada \"ko-gitsune-maru\" (lett. \"Piccola volpe\"). Da questo episodio \u00e8 stato tratto il dramma N\u014d \"Sanj\u014d Kokaji\"."}
{"id": "4704135", "revid": "751106", "url": "https://it.wikipedia.org/wiki?curid=4704135", "title": "OltrepoVoghera", "text": ""}
{"id": "4704137", "revid": "76963", "url": "https://it.wikipedia.org/wiki?curid=4704137", "title": "Grzegorz Fitelberg", "text": "\u00c8 stato membro del gruppo Polska M\u0142oda (Giovane Polonia), insieme ad artisti come Karol Szymanowski, Ludomir R\u00f3\u017cycki e Mieczys\u0142aw Kar\u0142owicz.\nFitelberg nacque in Lettonia da una famiglia ebrea polacca; suo padre era Hozjasz Fitelberg, sua madre Matylda Niezr\u00f3wnan. Nel 1908 diresse al Teatro dell'opera di Varsavia; nel 1912 alla Wiener Staatsoper. Durante la prima guerra mondiale collabor\u00f2 con i Ballets Russes e nel 1922 diresse la prima esecuzione di Mavra di Igor Stravinskij. Dal 1921 al 1934 fu direttore principale dell'Orchestra Filarmonica di Varsavia, promuovendo molta musica di autori contemporanei. Nel 1935 organizz\u00f2 l'Orchestra Sinfonica Nazionale della Radio Polacca.\nSuo figlio \u00e8 il compositore polacco-americano Jerzy Fitelberg, che segu\u00ec le orme del padre.\nIl Concorso Internazionale per Direttori Grzegorz Fitelberg, uno dei pi\u00f9 importanti concorsi musicali in Polonia, si svolge dal 1979 a Katowice presso la Filarmonica della Slesia."}
{"id": "4704140", "revid": "339392", "url": "https://it.wikipedia.org/wiki?curid=4704140", "title": "Presidii ed Arca del Gusto di Slow Food", "text": ""}
{"id": "4704145", "revid": "71433", "url": "https://it.wikipedia.org/wiki?curid=4704145", "title": "Il sogno di un'estate", "text": ""}
{"id": "4704148", "revid": "1543377", "url": "https://it.wikipedia.org/wiki?curid=4704148", "title": "Tuffi ai Giochi della VIII Olimpiade - Trampolino maschile", "text": "La competizione del trampolino maschile di tuffi ai Giochi della VIII Olimpiade si tenne i giorni 16 e 17 luglio 1924 alla \"Piscine de Tourelles\".\nRisultati.\nTurno eliminatorio.\nPrimi tre in ogni gruppo avanzarono allafinale. 12 tuffi, sei obbligatori, quattro liberi, e due scelti per sorteggio.\nFinale.\n12 tuffi, sei obbligatori, quattro liberi, e due scelti per sorteggio."}
{"id": "4704149", "revid": "1566286", "url": "https://it.wikipedia.org/wiki?curid=4704149", "title": "Peter Leeds", "text": "Ha recitato in 70 film dal 1941 al 1987 ed \u00e8 apparso in oltre 150 produzioni televisive dal 1949 al 1986.\nBiografia.\nPeter Leeds nacque a Bayonne, in New Jersey, il 30 maggio 1917. Cominci\u00f2 la sua carriera artistica a teatro iniziando nella Neighborhood Playhouse e continuando a Broadway (in \"Sugar Babies\" insieme a Mickey Rooney e Ann Miller).\nFece il suo debutto sul grande schermo nel 1941 nel film \"Public Enemies\" nel ruolo di un reporter e in televisione nell'episodio \"Buster in Training\" della serie televisiva \"The Buster Keaton Show\" nel ruolo di Mr. Sharkey. Cominci\u00f2 quindi a lavorare massivamente per la televisione interpretando una miriade di personaggi per episodi di serie televisive durante l'epoca d'oro della televisione statunitense. Interpret\u00f2, tra gli altri, il ruolo di Tenner Smith in 15 episodi della serie televisiva western \"Trackdown\" dal 1958 al 1959 e di George Colton in 9 episodi della serie \"Pete and Gladys\" dal 1960 al 1961.\nNel corso della sua carriera televisiva ha lavorato anche con il comico Bob Hope, con cui \u00e8 stato impegnato in tour teatrali, special e spot televisivi dal 1954 fino al 1991. Fu la spalla anche di altri comici in spettacoli di variet\u00e0 e produzioni televisive come Milton Berle, Jerry Lewis e Dean Martin, Jack Benny. Lavor\u00f2 anche come doppiatore per la televisione e film d'animazione. All'inizio degli anni 70 fu presidente della sezione di Los Angeles della American Federation of Television and Radio Artists e fece parte del consiglio di amministrazione dell'Academy of Television Arts &amp; Sciences.\nLa sua ultima apparizione sul piccolo schermo avvenne nell'episodio \"The Way We Weren't\" della serie televisiva \"Il mio amico Ricky\", andato in onda il 2 marzo 1986, che lo vede nel ruolo di Phil, mentre per il grande schermo l'ultima interpretazione risale al film \"La retata\" del 1987 in cui interpreta Roy Grest.\nMor\u00ec a Los Angeles, in California, il 12 novembre 1996, all'et\u00e0 di 79 anni."}
{"id": "4704151", "revid": "1573940", "url": "https://it.wikipedia.org/wiki?curid=4704151", "title": "Castello di caccia di Grunewald", "text": "Il castello di caccia di Grunewald (in tedesco \"Jagdschloss Grunewald\") \u00e8 il pi\u00f9 antico castello di Berlino costruito nel 1542. La palazzina di caccia affaccia sulla riva del lago di Grunewald situata nel quartiere di Dahlem nella zona occidentale della citt\u00e0. Fu costruita in stile rinascimentale per il principe elettore Gioacchino II di Brandeburgo. Nel secolo XVIII fu in parte ristrutturato con elementi barocchizzanti. Oggi il castello \u00e8 amministrato dalla Fondazione dei castelli e giardini prussiani Berlino-Brandeburgo ed \u00e8 un museo. Ospita una esposizione di quadri provenienti dalle raccolte private dei principi del Brandeburgo, tra cui alcuni quadri di Lucas Cranach il Vecchio."}
{"id": "4704155", "revid": "608200", "url": "https://it.wikipedia.org/wiki?curid=4704155", "title": "Jagdschloss Grunewald", "text": ""}
{"id": "4704157", "revid": "46931", "url": "https://it.wikipedia.org/wiki?curid=4704157", "title": "The Jeffersons", "text": ""}
{"id": "4704161", "revid": "287204", "url": "https://it.wikipedia.org/wiki?curid=4704161", "title": "Janis Lidmanis", "text": ""}
{"id": "4704162", "revid": "767487", "url": "https://it.wikipedia.org/wiki?curid=4704162", "title": "Pest (cantante)", "text": "Torn\u00f2 appunto nella band nel 2009 cantando per il nuovo album Quantos Possunt ad Satanitatem Trahunt e nella rivisitazione di Under the Sign of Hell del 2011, ma venne poi cacciato dal frontman dei Gorgoroth, Infernus, dopo che egli si rifiut\u00f2 di seguire la band nel tour in Sud America del 2012. Tuttavia non ha smesso di cantare ed \u00e8 ora membro dei gruppi Blood Stained Dusk e Octagon."}
{"id": "4704164", "revid": "767487", "url": "https://it.wikipedia.org/wiki?curid=4704164", "title": "Davy Crockett at the Fall of the Alamo", "text": "Davy Crockett at the Fall of the Alamo \u00e8 un film muto del 1926 diretto da Robert N. Bradbury (con il nome Robert North Bradbury).\nProduzione.\nIl film fu prodotto dalla Sunset Productions.\nDistribuzione.\nDistribuito dalla Aywon Film, il film - conosciuto anche con il nome \"With Davy Crockett at the Fall of the Alamo\" - usc\u00ec nelle sale cinematografiche USA il 1\u00ba agosto 1926."}
{"id": "4704166", "revid": "729019", "url": "https://it.wikipedia.org/wiki?curid=4704166", "title": "Battaglia di Pirot", "text": "La battaglia di Pirot (in bulgaro: \u0411\u0438\u0442\u043a\u0430 \u043f\u0440\u0438 \u041f\u0438\u0440\u043e\u0442 o \u041f\u0438\u0440\u043e\u0442\u0441\u043a\u043e \u0441\u0440\u0430\u0436\u0435\u043d\u0438\u0435) fu combattuta il 14-27 novembre, 1885 tra bulgari e serbi durante la guerra serbo-bulgara (1885), si concluse con la vittoria dell'esercito bulgaro.\nPreludio.\nDopo la vittoria bulgara nella battaglia di Slivnica (17-19 novembre), il Corpo Occidentale dell'esercito bulgaro guidato dal tenente colonnello Danail Nikolaev contrattacc\u00f2, le truppe bulgare sconfissero i serbi a Gurgulyat (19 novembre) e Dragoman (22 novembre), fino a raggiungere Pirot (26 novembre) - dopo aver sconfitto le truppe di confine -, qui l'armata serba Ni\u0161ava era pronta a resistere sulle colline ad est della citt\u00e0.\nLa battaglia.\nIntorno alle 15:00 del 26 novembre, l'avanguardia bulgara inizi\u00f2 ad attaccare i serbi, prima di raggiungere il successo sul fianco sinistro del fronte, il capitano Popov aveva gi\u00e0 conquistato le alture di Divan e di Cherni Vrah. Sul fianco destro, il 10\u00ba Reggimento serbo della Divisione \u0160umadija, fu schiacciato e si ritir\u00f2 seguito da due battaglioni inviati a difendere Pirot. Durante gli scontri sul fianco sinistro, caddero 48 bulgari, 136 furono feriti e 27 dispersi, mentre i serbi persero 67 uomini, pi\u00f9 134 feriti e 85 catturati.\nDurante la notte del 27 novembre, i serbi si raggrupparono, al mattino i bulgari continuarono la loro avanzata, la colonna del maggiore Gudzhev attacc\u00f2 la Divisione \u0160umadija e pur essendo in inferiorit\u00e0 numerica (due contro uno), i bulgari riuscirono a spingere i serbi sul fiume Temska. Il ritiro della Divisione \u0160umadija costrinse la Divisione Drina a ritirarsi come meglio poteva, i bulgari li inseguirono. Anche sul fianco sinistro i bulgari erano vincitori.\nAntefatto.\nIl giorno dopo la vittoria l'esercito bulgaro si prepar\u00f2 ad attaccare Ni\u0161, ma la delegazione austro-ungarica che si trovava nella capitale bulgara, Sofia, minacci\u00f2 che se la guerra fosse continuata, l'Austria-Ungheria sarebbe intervenuta a fianco della Serbia. Fu cos\u00ec che il 28 novembre, la Bulgaria e la Serbia firmarono il cessate il fuoco."}
{"id": "4704170", "revid": "253269", "url": "https://it.wikipedia.org/wiki?curid=4704170", "title": "Robert Bice", "text": "Ha recitato in oltre 110 film dal 1943 al 1961 ed \u00e8 apparso in oltre cento produzioni televisive dal 1949 al 1967. \u00c8 stato accreditato anche con i nomi Robo Bechi e Bob Bice.\nBiografia.\nRobert Bice nacque a Dallas, Texas, il 4 marzo 1914.\nFece il suo debutto sul grande schermo nel 1943 nel film \"Lo spettro in viaggio di nozze\" nel ruolo di Smoothie Lewis e in televisione nell'episodio \"Time Bomb\" della serie televisiva \"Fireside Theatre\", andato in onda il 10 maggio 1949. Interpret\u00f2 poi, tra i numerosi personaggi a cui diede vita nel corso delle sue numerose partecipazioni ad episodi di serie televisive, il ruolo del capitano di polizia Jim Johnson in 17 episodi della serie televisiva \"Gli intoccabili\" dal 1961 al 1963.\nLa sua ultima apparizione sul piccolo schermo avvenne nell'episodio \"Shanghai Kelly's Birthday Party\" della serie televisiva \"Death Valley Days\", andato in onda il 7 ottobre 1967, che lo vede nel ruolo di Longden, mentre per il grande schermo l'ultima interpretazione risale al film \"Ada Dallas\" del 1961 in cui interpreta, non accreditato, un membro della legislatura di Stato.\nMor\u00ec a Los Angeles, in California, l'8 gennaio 1968 e fu seppellito all'Eternal Valley Memorial Park di Newhall."}
{"id": "4704180", "revid": "486946", "url": "https://it.wikipedia.org/wiki?curid=4704180", "title": "PanSa East FC", "text": ""}
