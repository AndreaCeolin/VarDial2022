{"id": "4790299", "revid": "1543377", "url": "https://it.wikipedia.org/wiki?curid=4790299", "title": "Impianto dentale", "text": "L'impianto dentale (noto anche come impianto endosseo, sebbene questa definizione sia impropria poich\u00e9 esistono anche impianti che non sono endossei ma juxtaossei o sottoperiostei) \u00e8 un dispositivo medico di tipo chirurgico utilizzato per riabilitare funzionalmente ed esteticamente la perdita o la mancanza congenita di uno o pi\u00f9 denti, permettendo il sostegno di un sostituto protesico tramite il supporto diretto dell'osso grazie a un processo biologico noto come osteointegrazione; pu\u00f2 essere inserito sia nella mandibola che nella mascella.\nSecondo i principi originali della scuola svedese l'impianto viene inserito immediatamente, in modo che l'osteointegrazione avvenga pi\u00f9 facilmente, mentre solo dopo viene aggiunta la protesi dentale visibile; \u00e8 quindi necessaria una quantit\u00e0 variabile di tempo per arrivare a una corretta osteointegrazione. Questo vale solo per l'implantologia a carico differito ed era vero, per tale implantologia, sino a quando i rigidi protocolli Branemarkiani non sono stati modificati. L'implantologia di scuola italiana, precedente alla svedese, a carico immediato obbligato, prevede che l'impianto appena inserito, presentando gi\u00e0 il moncone in blocco col corpo implantare endosseo, venga munito immediatamente di protesi.\nIl tipo pi\u00f9 comunemente utilizzato \u00e8 formato da una o pi\u00f9 sezioni, di forma usualmente variabile tra cilindrica e tronco conica, ed \u00e8 fornito spesso nella sua parte endossea di spire o altri elementi di ritenzione accessori. Pu\u00f2 essere utilizzato per il supporto di corone protesiche singole e ponti, fino ad arcate complete. Il materiale pi\u00f9 frequentemente utilizzato \u00e8 il titanio nella sua forma commercialmente pura, in quanto permette una migliore osteointegrazione, andando a formare un intimo legame con l'osso. Modelli semplificati e di dimensioni ridotte (chiamati perci\u00f2 mini impianti o miniviti) vengono inoltre utilizzati per fornire stabilit\u00e0 a protesi mobili e in ortodonzia per fornire punti di appoggio temporanei di ancoraggio necessari ai movimenti dentali.\nIl successo o il fallimento degli impianti dipende sia dallo stato di salute della persona che lo riceve, dagli eventuali farmaci assunti e che hanno un possibile impatto con l'osteointegrazione e la condizione dei tessuti della bocca. Lo stress meccanico a cui l'impianto andrebbe incontro durante la sua vita deve essere attentamente valutato. La corretta pianificazione della posizione e del numero degli impianti \u00e8 fondamentale per la salvaguardia a lungo termine della protesi, in quanto le forze biomeccaniche che agiscono durante la masticazione possono essere significative. La posizione degli impianti \u00e8 determinata dalla posizione e dall'angolo dei denti adiacenti, da simulazioni di laboratorio o mediante l'utilizzo della tomografia computerizzata (spesso tramite apparecchiature CBCT) con simulazioni CAD/CAM e guide chirurgiche.\nI prerequisiti per il successo a lungo termine degli impianti dentali osteointegrati sono l'avere osso e gengiva sani. Dal momento che entrambi possono atrofizzarsi dopo una procedura di estrazione dentaria, a volte si rende necessario ricorrere a innesti gengivali o rialzi di seno mascellare al fine di ricreare condizioni ideali di osso e gengiva. La protesi finale pu\u00f2 essere fissa o rimovibile; in ogni caso un moncone \u00e8 collegato all'elemento di impianto. Quando la protesi \u00e8 fissa viene fissata al pilastro o con una vite prigioniera o con cemento dentale, mentre quando \u00e8 invece rimovibile un corrispondente adattatore viene inserito nella protesi in modo che i due pezzi possono essere fissati insieme.\nI rischi e le complicanze legate alla terapia implantare si dividono tra quelle che si verificano durante l'intervento chirurgico (come un eccessivo sanguinamento o la lesione del nervo), quelle che si verificano nei primi sei mesi (come l'infezione e la mancata osteointegrazione) e quelle che si verificano a lungo termine (come la perimplantite e rotture meccaniche). In presenza di tessuti sani, un impianto ben integrato con opportuni carichi biomeccanici pu\u00f2 avere un tasso di successo a lungo termine tra il 93% e il 98% per il fissaggio e una durata da dieci a quindici anni per i denti protesici.\nApplicazioni mediche.\nL'uso primario degli impianti \u00e8 quello di supportare le protesi dentali. Gli impianti dentali moderni sfruttano l'osteointegrazione, il processo biologico in cui l'osso si fonde strettamente intorno alle superfici di specifici materiali, come il titanio e alcune ceramiche. L'integrazione tra impianto e osso pu\u00f2 supportare carichi fisici per decenni senza che vi siano rotture.\nPer la sostituzione di un singolo dente, un moncone viene prima fissato all'impianto tramite una vite prigioniera. Una corona (la protesi dentaria) viene quindi collegata al moncone con cemento dentale o viene fusa una piccola vite con il moncone in un unico pezzo. Gli impianti dentali, allo stesso modo, possono anche essere utilizzati per mantenere protesi dentarie multiple sia sotto forma di un ponte fisso o protesi rimovibili.\nUn impianto che supporta un ponte (o una protesi fissa) \u00e8 costituito un gruppo di denti artificiali fissati ad impianti dentali, cos\u00ec che la protesi non possa essere rimossa dal paziente. I ponti, tipicamente, si connettono a pi\u00f9 di un impianto e possono anche ancorarsi ai denti naturali come punti di appoggio. Tipicamente il numero di denti superano i punti di ancoraggio, costituito da quelli che sono inseriti direttamente negli impianti, denominati \"abutment\", e da quelli tra gli \"abutment\" chiamati elementi intermedi. Gli impianti supportano gli ancoraggi dei ponti nello stesso modo che un impianto supporta un singolo dente. Un ponte fisso pu\u00f2 sostituire da un minimo di due denti (noto anche come un ponte fisso) fino ad estendersi a sostituire un intero arco dentario (noto anche come una protesi totale fissa). In entrambi i casi, la protesi \u00e8 detta fissa perch\u00e9 non pu\u00f2 essere rimossa dal portatore.\nUna protesi implantare a supporto rimovibile \u00e8 un tipo di protesi dentale che non \u00e8 fissata in modo permanente. La protesi dentale pu\u00f2 essere, quindi, sganciata dagli \"abutments\" mediante la pressione delle dita da chi lo indossa. A tal fine, il moncone \u00e8 sagomato come un piccolo connettore (un pulsante, una sfera o una barra magnetica) che pu\u00f2 essere collegata ad omologhi adattatori posti nella parte inferiore della protesi dentale. Le protesi facciali, utilizzate per correggere alcune malformazioni facciali (ad esempio in seguito ad un trattamento per una neoplasia o ad un trauma) possono utilizzare ancoraggi ad impianti posizionati nelle ossa facciali. A seconda della situazione, l'impianto pu\u00f2 essere usato per mantenere sia una protesi fissa o rimovibile che sostituisca parte del viso.\nIn ortodonzia, impianti dentali di piccolo diametro, denominati dispositivi di ancoraggio temporanei (in lingua inglese \"Temporary Anchorage Devices\" o ADT) possono aiutare nella movimentazione dei denti grazie alla creazione di punti di ancoraggio da cui si possono generare forze. Per spostare i denti, deve essere applicata a loro una forza nella direzione del movimento desiderato. La forza stimola le cellule del legamento parodontale al rimodellamento osseo, eliminando l'osso nella direzione di marcia del dente e aggiungendolo allo spazio creato. Per generare una forza su un dente, \u00e8 necessario un punto di ancoraggio (che non si muova). Poich\u00e9 gli impianti non hanno un legamento periodontale e non sono soggetti a rimodellamento osseo, essi non subiranno spostamenti quando viene applicata una tensione rendendoli, pertanto, ideali punti di ancoraggio in ortodonzia. In genere, gli impianti per il movimento ortodontico sono piccoli e progettati affinch\u00e9 non vi sia una piena osteointegrazione, che cos\u00ec consenta una facile rimozione in seguito al trattamento\nTipologia e struttura.\nPrima della scoperta dei fondamenti dell'osteointegrazione da parte della scuola svedese, i tentativi di riabilitare protesicamente la dentatura tramite il supporto delle basi ossee si affidavano alla forma tridimensionale della sezione endossea per cercare di ottenere un'adeguata stabilit\u00e0 alle sollecitazioni funzionali. Vennero quindi creati gli impianti subperiostei, a lama, ad ancora, ad aghi, a disco, e numerose altre tipologie, alla continua ricerca del sistema di ancoraggio meccanico pi\u00f9 efficace. Al giorno d'oggi la forma universalmente adottata \u00e8 quella cilindrica o cilindro-conica, ad imitazione della radice dei denti naturali, e la resistenza alle sollecitazioni funzionali viene fornita dal corretto processo di osteointegrazione, ottenuto grazie alla combinazione tra stabilit\u00e0 primaria, procedure chirurgiche rigorose, adeguata progettazione e realizzazione protesica, e corretta gestione dei tessuti post-intervento. Le forme alternative sono state pressoch\u00e9 abbandonate, anche se in presenza di marcato deficit di osso pu\u00f2 ancora trovare indicazione il tipo subperiosteo, formato da un'intelaiatura che appoggia sull'osso opportunamente preparato, metodica comunque complessa e non esente da problematiche serie.\nL'impianto pi\u00f9 comunemente utilizzato \u00e8 quindi composto da una parte endossea, chiamata \"fixture\", solitamente cilindrica o tronco-conica (o una combinazione di queste forme), filettata e dotata di altre ritenzioni accessorie, come fori e scanalature, per aumentare la superficie di contatto con il tessuto osseo. Per fornire ulteriore ritenzione, le superfici vengono trattate per ottenere una rugosit\u00e0 a scala micrometrica e - pi\u00f9 recentemente - nanometrica, che si \u00e8 rivelata essere in grado di favorire attivamente il processo di connessione con il tessuto osseo (osteoconduzione). Questa microritenzione viene creata attraverso diverse tipologie di trattamenti, a seconda del produttore (anodizzazione, mordenzatura con acidi, sabbiatura, uso di laser, plasma spray). Un altro procedimento usato per aumentare la ritenzione e facilitare la connessione con il tessuto osseo \u00e8 la deposizione di uno strato di idrossiapatite microcristallina. Ulteriori tipi di trattamenti in grado di aumentare il potenziale osteogenico tramite modifiche a livello ultramicroscopico ed incorporazione di molecole dotate di propriet\u00e0 osteoinduttive sono stati proposti e sono allo studio.\nLa parte che attraversa il tessuto gengivale, detta componente transmucosa o \"abutment\" pu\u00f2 essere parte integrante della \"fixture\", formando quindi una struttura unitaria e non separabile. Pi\u00f9 frequentemente per\u00f2 si tratta di un elemento separato, connettendosi alla parte endossea (\"fixture\") attraverso un sistema di aggancio fisso o regolabile, permettendo cos\u00ec una gestione modulare delle diverse necessit\u00e0 specifiche del caso singolo, potendo anche correggere eventuali inclinazioni della \"fixture\" rispetto alla tipologia di protesi dentale scelta. Una tendenza recente che si \u00e8 rivelata utile per diminuire la perdita di osso successiva alla fase chirurgica \u00e8 l'uso di abutment di diametro minore rispetto alla sezione endossea (\"platform switching\"). La fissazione degli elementi protesici con i pilastri implantari pu\u00f2 prevedere l'utilizzo di mezzi di ritenzione meccanici, l'uso di cementi appositi, o la connessione a frizione (conometrica).\nImpianti di dimensioni ridotte e di forma semplificata, chiamati mini-impianti o miniviti, sono usati per fornire stabilit\u00e0 alle protesi mobili totali tramite sistemi di aggancio a ritenzione elastica (\"overdenture\"). Modelli simili vengono usati anche in ortodonzia, per ottenere un ancoraggio temporaneo necessario per effettuare movimenti dentali complessi. Dato il carattere temporaneo di queste operazioni, spesso non viene cercata l'osteointegrazione, per cui questi impianti vengono inseriti e caricati immediatamente, e disinseriti a fine trattamento.\nMateriali.\nIl materiale d'elezione usato per gli impianti dentali \u00e8 il titanio nella sua forma commercialmente pura (CP4), in quanto materiale dotato di caratteristiche ottimali di resistenza meccanica ed elevata biocompatibilit\u00e0, o pi\u00f9 propriamente bioinerzia. Una struttura in titanio indurita a freddo CP4 (limiti massimi di impurit\u00e0 di 0,05% di N, 0,10% di C, 0,15% di H, 0,50% di Fe e 0,40% di O) \u00e8 disponibile in quattro gradi di purezza a seconda della quantit\u00e0 di carbonio (C), azoto (N), ossigeno (O), idrogeno (H) e ferro (Fe) contenuto. Esposto all'ambiente, la superficie di titanio sviluppa in tempi brevissimi un sottile ma estremamente stabile strato di ossido (formato principalmente da TiO2) che protegge il rimanente materiale da ogni contaminazione, ed allo stesso tempo offre un valido supporto per i tessuti. Per le componenti transmucose (\"abutments\") o protesiche vengono utilizzate diverse tipologie di leghe o materiali, tra cui i pi\u00f9 comuni sono sempre il titanio nella forma di lega 6Al-4V (che indica una lega di titanio contenente il 6% di alluminio e il 4% di vanadio e che \u00e8 leggermente pi\u00f9 dura del CP), e la zirconia.\nMolti dei moderni impianti dentali hanno anche una superficie strutturata (attraverso incisione, ossidazione anodica o vari metodi di sabbiatura) per aumentare la sua superficie e la sua potenziale capacit\u00e0 di osteointegrazione.\nSono stati proposti impianti che utilizzano la zirconia anche per la parte endossea, in quanto materiale altamente biocompatibile, dotato di elevate caratteristiche meccaniche, e per questo gi\u00e0 usato per la costruzione di protesi ortopediche. Altri fattori favorevoli sembrano essere il minore accumulo di placca e l'estetica migliore. Dai primi studi disponibili sembra comunque che le prestazioni di questo materiale dal punto di vista della resistenza alla disinserzione siano minori di quelli ottenibili col titanio, anche se un adeguato trattamento superficiale potrebbe essere in grado di compensare questo problema.\nTecniche operatorie.\nEsistono diversi protocolli chirurgici sviluppati per la riabilitazione implantare, la cui scelta dipende da vari fattori: tipo di edentulia da affrontare, quantit\u00e0 e qualit\u00e0 di tessuto osseo disponibile, necessit\u00e0 estetiche e disponibilit\u00e0 economica. Per questo le varie case produttrici propongono spesso una gamma molto ampia di forme e dimensioni delle componenti, permettendo una modularit\u00e0 e quindi un adattamento alle scelte protesiche finali ed alle diverse esigenze estetiche.\nNei casi di perdita traumatica del dente, o in seguito alla sua estrazione programmata, l'inserimento dell'impianto pu\u00f2 essere eseguito direttamente nell'alveolo residuo, previa una minima preparazione della sede. In questo caso si parla di impianto immediato, tecnica comunque sconsigliata in ogni caso in cui siano riscontrabili segni di infiammazione o infezione in atto dei tessuti coinvolti.\nL'intervento tradizionale, eseguite le necessarie valutazioni preliminari su quantit\u00e0 e qualit\u00e0 dell'osso di sostegno, viene eseguito in anestesia locale, e prevede l'elevazione di un lembo mucoperiosteo per esporre il tessuto osseo, in cui vengono quindi praticati dei fori di profondit\u00e0 e larghezza adeguati, dove vengono successivamente inseriti gli impianti o fixture. Il numero e le dimensioni degli impianti vengono determinati dalla quantit\u00e0 di osso disponibile e dalla tipologia protesica prevista per la riabilitazione finale. Al termine dell'intervento la sede pu\u00f2 venire coperta interamente dal lembo suturato, per ottenere una guarigione \"protetta\" dalla colonizzazione batterica ed epiteliale, richiedendo quindi un successivo intervento di esposizione ad osteointegrazione ottenuta, o pu\u00f2 terminare con l'esposizione della componente transmucosa dell'impianto (che pu\u00f2 essere gi\u00e0 strutturato per questa evenienza o tramite l'apposizione di un abutment di guarigione), o addirittura si pu\u00f2 procedere al completamento in prima fase con la collocazione di un elemento protesico provvisorio o definitivo. In quest'ultimo caso si parla di \"carico immediato\", in quanto tutta la struttura viene immediatamente sottoposta al carico funzionale massimo previsto, evenienza che va valutata con attenzione, in quanto pu\u00f2 portare a fallimenti precoci, in caso di insufficiente stabilit\u00e0 primaria o sollecitazioni improprie.\nUn tipo particolare di intervento sviluppato per la riabilitazione di ampie zone o intere arcate edentule \u00e8 quello dell'implantologia computer assistita, che prevede la simulazione preliminare su una ricostruzione tridimensionale dei tessuti creata al computer, sulla base delle radiografie tac o cone-beam e di modelli sviluppati da impronte. Viene quindi ricavata una dima chirurgica personalizzata che fissata in bocca al paziente guida l'intervento di posizionamento degli impianti, semplificando di molto la procedura, che non richiede esposizione del tessuto osseo (flapless). In molti casi, una struttura protesica provvisoria o definitiva preparata precedentemente viene fissata contestualmente all'intervento di inserimento degli impianti.\nIn presenza di scarsit\u00e0 d'osso, o di osso di bassa qualit\u00e0, si rendono necessarie tecniche chirurgiche pi\u00f9 sofisticate, come l'osteodistrazione, il grande rialzo del seno mascellare, o l'innesto di segmenti ossei prelevati da altre sedi intra od extraorali. In questi casi pu\u00f2 essere indicato eseguire l'intervento in anestesia generale.\nGuarigione.\nLa fase protesica inizia una volta che l'impianto risulta ben integrato (o vi \u00e8 una ragionevole certezza che si integrer\u00e0 a breve) ed un \"abutment\" viene posizionato in sede attraverso la mucosa. Anche in caso di carico precoce (meno di 3 mesi dall'intervento) molti dentisti preferiscono non mettere i denti provvisori fino a quando non sia confermata l'avvenuta osteointegrazione. La fase protesica di ripristino di un impianto richiede una quantit\u00e0 uguale di competenze tecniche rispetto alla fase chirurgica per via della complesse valutazioni biomeccaniche necessarie, soprattutto quando si devono ricreare pi\u00f9 denti. Il dentista lavorer\u00e0, dunque, per ripristinare la corertta dimensione verticale dell'occlusione, l'estetica del sorriso e l'integrit\u00e0 strutturale dei denti, al fine di distribuire uniformemente le forze sugli impianti.\nProcedure protesiche per singoli denti, ponti e protesi fisse\nUn \"abutment\" viene scelto a seconda dell'applicazione. In molto casi di corone singole e protesi parziali fisse (ponti), vengono utilizzati \"abutment\" personalizzati sulla base dell'anatomia del paziente. Un'impronta della parte superiore dell'impianto viene realizzata grazie ai denti adiacenti e alla gengiva. In seguito, un laboratorio odontotecnico realizzer\u00e0 contemporaneamente l\"'abutment\" e la corona. L\"abutment\" viene posizionato sull'impianto e una vite viene fatta passare fissarlo grazie a una filettatura interna all'impianto stesso. Vi sono, tuttavia, alcune varianti di questa procedura, ad esempio quando l\"abutment\" e il corpo dell'impianto sono realizzati in un unico pezzo o quando viene utilizzato un \"abutment\" prefabbricato. Quelli personalizzati possono essere fatti a mano, come un pezzo di metallo fuso o in ossido di zirconio, che garantiscono probabilit\u00e0 di successo simili.\nLa piattaforma tra l'impianto e l\"abutment\" pu\u00f2 essere piatta o a forma conica. Nell'accoppiamento conico, il collare dell\"abutment\" si trova all'interno dell'impianto e ci\u00f2 permette una giunzione pi\u00f9 forte tra i due elementi e una migliore tenuta contro i batteri che potrebbero prolificare nel corpo dell'impianto. Per migliorare la tenuta sulla gengiva, attorno all\"'abutment\" viene utilizzato un \"platform switching\" che accoppia il diametro della protesi a quello della piattaforma dell'impianto. La combinazione di attacchi conici e \"platform switching\" offre condizioni parodontali marginalmente migliori a lungo termine rispetto agli \"abutment\" dalla sommit\u00e0 piatta.\nIndipendentemente dal materiale o dalla tecnica utilizzate, viene presa un'impronta del moncone e quindi viene fissata una corona sull\"abutment\" grazie all'uso del cemento dentale. Un'ulteriore variazione del modello moncone/corona \u00e8 quando la corona e l\"'abutment\" sono un unico pezzo e dunque la vite fissa la corona grazie alla filettatura presente all'interno dell'impianto. Non sembra, tuttavia, esserci alcun beneficio, in termini di successo, tra l'uso del cemento rispetto alle protesi avvitate, anche se si ritiene che quest'ultime siano pi\u00f9 facili da mantenere (e da sostituire quando la protesi va incontro a una rottura), mentre le precedenti offrono elevate prestazioni estetiche.\nProcedure protesiche per protesi rimovibili.\nQuando una protesi rimovibile risulta usurata, possono essere creati dei fermi personalizzati per tenere la protesi in luogo o con \"abutment\" \"off-the-shelf\". Quando si utilizzano fermi personalizzati, quattro o pi\u00f9 apparecchi vengono collocati e e viene realizzata un'impronta affinch\u00e9 un laboratorio odontotecnico possa creare una barra di metallo personalizzata che possa tenere la protesi in posizione. Una significativa ritenzione pu\u00f2 essere creata con apparecchi multipli e l'uso di apparecchi di semi-precisione (come un perno di piccolo diametro che spinge attraverso la protesi e nella barra) che consentono di ridurre il movimento della protesi o fermarla del tutto ma rimanendo comunque rimovibile. Tuttavia, gli stessi quattro impianti inclinati in modo tale da distribuire forze occlusali possono essere in grado di tenere in modo sicuro una protesi fissa in posizione con minori costi e un inferiore numero di sedute, dando all'utilizzatore una soluzione comparabile.\nIn alternativa, \"abutment\" di scorta vengono utilizzati per mantenere la protesi utilizzando un adattatore \"maschio\" collegato all'impianto e un adattatore \"femmina\" nella protesi. Due tipi comuni di adattatori sono quello a sfera e cavit\u00e0 e quello a bottone. Questi tipi di \"abutment\" di scorta consentono un certo movimento della protesi, ma nel contempo una sufficiente ritenzione che permetta di migliorare la qualit\u00e0 della vita dei portatori di protesi amovibili, rispetto ai portatori di protesi convenzionali. Indipendentemente dal tipo di adattatore, la parte femmina dell'adattatore, su cui \u00e8 alloggiata la protesi, richiede una sostituzione periodica. Il tipo e il numero degli adattatori non sembrano influire sulla soddisfazione dei pazienti con la protesi rimovibile.\nManutenzione.\nDopo il posizionamento, le protesi devono essere pulite (in modo simile ai denti naturali) con uno strumento di teflon per rimuovere la placca. A causa del pi\u00f9 precario afflusso di sangue alla gengiva, l'utilizzo del filo interdentale dovrebbe essere fatto con cura. Gli impianti perderanno l'osso ad un tasso simile ai denti naturali in bocca (ad esempio, se qualcuno soffre di malattia parodontale, un impianto pu\u00f2 essere influenzato da un disturbo simile), ma altrimenti sar\u00e0 duraturo. Si pu\u00f2 prevedere che la corona di porcellana si possa scolorire, fratturare o richiedere riparazioni circa ogni dieci anni, anche se vi \u00e8 una significativa variazione nella durata delle corone dentali in base alla posizione in bocca, alle forze applicate dai denti opposti e il materiale utilizzato. Qualora gli impianti siano utilizzati per mantenere una protesi totale, a seconda del tipo di fissaggio, gli ancoraggi devono essere cambiati o aggiornati ogni uno o due anni. Un idropulsore dentale pu\u00f2 anche rivelarsi utile per la pulizia intorno agli impianti.\nPrognosi.\nLa prognosi a lungo termine degli impianti dentali pu\u00f2 essere considerata affidabile e predicibile, potendo oramai basarsi su pi\u00f9 di quarant'anni di esperienza clinica mondiale. I dati riportati in letteratura riportano tassi di fallimento variabili, a seconda delle tecniche operatorie e delle tipologie utilizzate, con scarsa uniformit\u00e0 nella selezione dei parametri presi in esame e nella durata dell'osservazione, per cui spesso risulta difficile valutare i differenti studi, problema reso pi\u00f9 serio dalla presenza sensibile di influenze legate alle politiche di sponsorizzazione dei produttori. Tutti gli studi riportano differenze piuttosto significative di successo tra i due mascellari, con una percentuale sensibilmente maggiore nella mandibola rispetto al mascellare superiore. Anche il tipo di trattamento superficiale sembra comportare differenze significative sul dato di sopravvivenza dell'impianto.\nI fallimenti vengono divisi a seconda delle cause, in biologici, biomeccanici ed estetici.\nI fallimenti biologici sono divisi in precoci e tardivi, a seconda del periodo in cui si manifestano. Il fallimento precoce \u00e8 tipicamente legato ad un carente processo di osteointegrazione iniziale successivo alla procedura chirurgica, pi\u00f9 raramente ad errori operativi nella procedura stessa, mentre i fallimenti tardivi sono dovuti a processi infettivi progressivi che colpiscono i tessuti perimplantari e quindi l'osso di sostegno che circonda l'impianto (perimplantite). Fattori predisponenti riconosciuti per i fallimenti biologici sono alcune patologie sistemiche come l'osteoporosi, l'uso di alcuni farmaci e di trattamenti che alterano i processi di guarigione come la radioterapia, e soprattutto il fumo. Il termine talvolta colloquialmente usato di rigetto risulta in ogni caso improprio, in quanto una reazione specifica dell'organismo contro i materiali usati negli impianti non \u00e8 considerata probabile.\nI fallimenti biomeccanici derivano da problematiche da sovraccarico e traumatismo funzionale, che possono manifestarsi con cedimenti strutturali a livello sia degli impianti che delle strutture protesiche supportate. La connessione diretta impianto-osso legata al processo di osteointegrazione comporta un maggiore carico funzionale sia sugli elementi protesici degli impianti, sia sugli elementi antagonisti che entrano in contatto con gli elementi protesici implantari. La mancanza del legamento parodontale fisiologico implica inoltre l'assenza delle strutture propriocettive che contribuiscono a limitare i traumi, tramite alcuni opportuni meccanismi riflessi. Questo spiega la tendenza ad un aumento delle problematiche meccaniche nel tempo. Sono stati proposti alcuni sistemi per limitare queste problematiche, inserendo elementi elastici nella struttura degli impianti.\nSi parla di fallimento estetico quando nei settori ad alta rilevanza estetica si hanno esposizione di parti metalliche, deiscenze ossee e gengivali con retrazione delle papille interdentali e creazione di triangoli scuri al di sotto dei punti di contatto dei denti. Per ovviare a questi problemi, \u00e8 fondamentale una corretta programmazione e gestione dei tessuti duri e molli prima e dopo l'intervento di inserimento dell'impianto, che per questa finalit\u00e0 pu\u00f2 prevedere anche l'uso di tecniche chirurgiche avanzate, come la rigenerazione guidata dell'osso e gli innesti gengivali.\nRischi e complicanze.\nDurante l'intervento chirurgico.\nIl posizionamento di impianti dentali \u00e8 una procedura chirurgica e come essa comporta i rischi legati ad essa, tra cui le infezioni, sanguinamento eccessivo e necrosi del lembo di tessuto intorno alla protesi. Strutture anatomiche vicine, come il nervo alveolare inferiore, il seno mascellare e i vasi sanguigni, possono anche essere danneggiati quando viene creata l'osteotomia o posizionato l'impianto. Anche quando il rivestimento del seno mascellare viene perforato da un impianto, una sinusite a lungo termine \u00e8 rara. L'incapacit\u00e0 di posizionare l'impianto nell'osso per fornire la stabilit\u00e0 dell'impianto aumenta il rischio di mancata osteointegrazione.\nPrimi sei mesi.\nStabilit\u00e0 primaria dell'impianto.\nPer \"stabilit\u00e0 primaria dell'impianto\" ci si riferisce alla stabilit\u00e0 di un impianto dentale immediatamente dopo l'operazione. Il riscontro di un'alta stabilizzazione iniziale pu\u00f2 essere un'indicazione per il carico immediato con la ricostruzione protesica.\nIl valore di stabilizzazione dell'impianto primario diminuisce gradualmente con la ricosituzione del tessuto osseo intorno alla protesi nelle prime settimane dopo l'intervento, facendo crescere l'importanza della \"stabilit\u00e0 secondaria\". Il suo valore \u00e8 molto diverso dalla stabilizzazione primaria, perch\u00e9 esso deriva dal processo continuo di osteointegrazione. Quando il processo di guarigione \u00e8 completo, la stabilit\u00e0 meccanica iniziale viene completamente sostituito dalla \"stabilit\u00e0 biologica\". Il momento pi\u00f9 importante per il successo l'impianto \u00e8 quello alla fine della stabilizzazione primaria, in attesa che vi sia una sufficiente ricostruzione ossea per il mantenimento del sostegno a lungo termine dell'impianto. Di solito questo si verifica durante le 3-4 settimane a seguito dell'impianto. Se la stabilit\u00e0 primaria non \u00e8 risultata sufficientemente corretta dopo l'impianto, si avr\u00e0 un'eccessiva mobilit\u00e0 della protesi che pu\u00f2 causare un guasto.\nMancata integrazione.\nUn impianto viene testato tra le 8 e le 24 settimane, dopo l'innesto, per determinare se si \u00e8 integrato. Vi \u00e8 una significativa variazione nei criteri utilizzati per determinare il successo dell'impianto, i criteri pi\u00f9 comunemente citati a livello dell'impianto sono: l'assenza di dolore, la mobilit\u00e0, le infezioni, il sanguinamento gengivale o una perdita ossea peri-impianto superiore a 1,5\u00a0mm.\nIl successo dell'impianto dentale \u00e8 legato all'abilit\u00e0 dell'operatore, alla qualit\u00e0 e alla quantit\u00e0 di osso disponibile nel sito e dall'igiene orale del paziente, ma il fattore pi\u00f9 importante \u00e8 la stabilit\u00e0 primaria dell'impianto. Anche se vi \u00e8 una significativa variazione nel tasso che gli impianti che non riescono di integrarsi (a causa di fattori di rischio individuali), i valori approssimativi sono dell'1-6%.\nNella maggior parte dei casi, tuttavia, il fallimento dell'integrazione \u00e8 un evento raro, in particolare se vengono seguite le istruzioni del chirurgo maxillofacciale o del dentista in maniera precisa dal paziente. Gli impianti con carico immediato possono avere un pi\u00f9 alto tasso di fallimento, potenzialmente a causa dell'essere caricato subito dopo un trauma o dopo l'estrazione, ma la differenza \u00e8 ben all'interno varianza statistica per questo tipo di procedura, se tutto viene eseguito correttamente. Pi\u00f9 spesso, la mancata osteointegrazione si verifica quando un paziente non \u00e8 in grado di sopportare l'impianto o persevera con un comportamento che compromette una corretta igiene dentale, tra cui il fumo o l'uso di sostanze stupefacenti.\nA lungo termine.\nLe complicazioni a lungo termine derivanti dal ripristino di denti con impianti riguardano, direttamente, i fattori di rischio inerenti al paziente e alla tecnologia utilizzata. Vi sono i rischi associati con l'estetica, tra cui una linea alta del sorriso, scarsa qualit\u00e0 gengivale, mancanza di papille interdentali, difficolt\u00e0 nella corrispondente forma dei denti naturali che possono avere punti difformi di contatto o forme non comuni, mancanza d'osso, atrofia o comunque assumere una forma inadatta, aspettative irrealistiche del paziente o scarsa igiene orale. I rischi possono essere correlati a fattori biomeccanici, dove la geometria degli impianti non supporta i denti nello stesso modo di quelli naturali, ad esempio quando vi sono estensioni a sbalzo o corone che sono pi\u00f9 lunghe della radice dell'impianto (uno scarso rapporto corona-radice). Analogamente, il digrignare i denti, la mancanza di osso o impianti di ridotto diametro, sono fattori che aumentano il rischio biomeccanico. Infine vi sono i rischi legati alla tecnologia, dove gli impianti stessi possono fallire a causa di rottura o una perdita di ritenzione ai denti che sono destinati a sostenere.\nDa questi rischi teorici, derivano le reali complicazioni. I fallimenti a lungo termine sono dovuti generalmente alla perdita di osso intorno al dente e/o alla perdita di gengiva a causa di perimplantite o da un guasto meccanico dell'impianto. Poich\u00e9 non vi \u00e8 nessuno smalto dentale su di un impianto, la carie non pu\u00f2 verificarsi come sui denti naturali. Mentre su larga scala gli studi a lungo termine sono scarsi, diverse revisioni sistematiche stimano la sopravvivenza a lungo termine (da cinque a dieci anni) degli impianti dentali al 93%-98% a seconda del loro uso clinico.\nInizialmente, tutte le corone di un impianto sono state attaccate ai denti con le viti, ma i progressi pi\u00f9 recenti hanno permesso il posizionamento delle corone direttamente sui monconi grazie al cemento dentale, in modo simile alla collocazione di una corona su un dente naturale. Questo ha creato la possibilit\u00e0 che il cemento possa fuoriuscire da sotto la corona, durante la cementazione, e rimanere intrappolato nella gengiva creando una perimplantite (vedi foto sotto). Nonostante possa verificarsi questa complicanza, non sembrano esserci altri possibili casi di perimplantiti nelle corone cementate rispetto a quelli nelle corone avvitate. In impianti composti (impianti a due stadi), tra l'impianto e la sovrastruttura (\"abutment\") possono esserci dei vuoti e delle cavit\u00e0 in cui i microrganismo possono penetrare dalla cavit\u00e0 orale. Successivamente questi germi ritorneranno nel tessuto adiacente e possono causare periimpiantiti. Come profilassi, questi spazi interni devono essere accuratamente sigillati.\nI criteri per determinare il successo dell'impianto protesico variano da uno studio all'altro, ma possono essere classificati in problemi dovuti al dispositivo, ai tessuti molli, ai componenti protesici o a una mancanza di soddisfazione da parte del paziente. I criteri pi\u00f9 comunemente citati per il successo si basano su un periodo di almeno cinque anni in cui vi sia assenza di dolore, di mobilit\u00e0, della perdita di osso perimplantare maggiore di 1.5\u00a0mm sull'impianto, di mancanza di suppurazione o sanguinamento nei tessuti molli, della non insorgenza di complicanze tecniche/manutentive della protesi e con una funzione e un'estetica adeguata. Inoltre, il paziente dovrebbe idealmente essere privo di dolore, di parestesia, in grado di masticare ed essere contento del risultato estetico.\nI tassi di complicanze variano a seconda dell'uso e del tipo di impianto protesico e sono elencati di seguito:\nProtesi totale fissi.\nLa complicanza pi\u00f9 comune \u00e8 la rottura o l'usura della struttura del dente, in particolare dopo dieci anni. Le protesi dentarie fisse di metallo e ceramica vantano una sopravvivenza significativamente pi\u00f9 alta, a dieci anni, rispetto a quelle in oro-acrilico.\nStoria.\nL'archeologia ha fornito prove che gli esseri umani hanno cercato di sostituire i propri denti mancanti con impianti di diverso tipo per migliaia di anni. Reperti risalenti alla Cina del 2.000 a.C. hanno dimostrato l'uso di pioli di bamb\u00f9 inseriti nell'osso al fine di sostituire i denti persi; anche nell'antico Egitto, circa nella stessa epoca, venivano plasmati pioli in metallo prezioso. Alcune mummie egizie sono state trovate con dei denti umani trapiantati e, in altri casi, con denti in avorio.\nNel 1931, Wilson Popenoe e sua moglie, in un sito nell'Honduras risalente al 600 d.C., trovarono la mandibola di una giovane donna maya, con tre incisivi mancanti sostituiti da pezzi di conchiglia, sagomati per assomigliare a denti. La crescita ossea attorno a due degli impianti e la presenza di una formazione di tartaro, indica che essi erano funzionali oltre ad estetici. Questo ritrovamento \u00e8 attualmente parte della collezione osteologica del Museo Peabody di archeologia ed etnologia presso l'Universit\u00e0 di Harvard.\nLa prima met\u00e0 del XX secolo ha visto la realizzazione di un certo numero di impianti in vasta variet\u00e0 di materiali. Uno dei primi sistemi di successo \u00e8 stato il sistema implantare di Greenfield del 1913. Esso \u00e8 costituito da un impianto in platino-iridio a cui \u00e8 ancorata una corona d'oro, e mostr\u00f2 capacit\u00e0 di osteointegrazione e di durare un certo numero di anni. Nel 1940 vi fu il primo tentativo dell'uso del titanio come materiale impiantabile, grazie al lavoro di Bothe, Beaton e Davenport, che osservarono come il tessuto osseo fosse cresciuto intorno alle viti realizzate con questo materiale e la difficolt\u00e0 presentava la loro estrazione. Essi furono i primi ricercatori a descrivere quella che poi sar\u00e0 chiamata \"osteointegrazione\" (un termine che sarebbe stato utilizzato pi\u00f9 tardi da Per-Ingvar Br\u00e5nemark). Nel 1951, Gottlieb Leventhal impiant\u00f2 aste in titanio nei conigli e i risultati positivi di questi esperimenti lo portarono a ritenere che questo metallo fosse ideale per l'intervento chirurgico.\nNegli anni 1950 furono condotti, presso l'Universit\u00e0 di Cambridge in Inghilterra, degli studi sul flusso di sangue negli organismi viventi. Questi lavori portarono ad ideare un metodo di costruzione di una cavit\u00e0 di titanio che poi potesse essere incorporata nel tessuto molle delle orecchie di un coniglio. Nel 1952 il chirurgo ortopedico svedese Per-Ingvar Br\u00e5nemark, si interess\u00f2 allo studio della guarigione ossea e della sua rigenerazione. Durante il tempo dedicato alla ricerca presso l'Universit\u00e0 di Lund, adott\u00f2 il progetto realizzato a Cambridge per l'uso nel femore di un coniglio. A seguito dello studio, egli tent\u00f2 di recuperare questi impianti in titanio scoprendo che non era in grado di rimuoverli. Br\u00e5nemark osserv\u00f2 che l'osso aveva effettivamente aderito al metallo. Leonard Linkow, nel 1950, fu uno dei primi a tentare di inserire impianti in titanio, e in altri metalli, nelle ossa della mascella; denti artificiali venivano poi collegati ai monconi di metallo. Nel 1965 Br\u00e5nemark pose il suo primo impianto dentale in titanio in un volontario umano. Egli defin\u00ec l'adesione clinicamente osservata dell'osso al titanio come \"osteointegrazione\".\nDa allora gli impianti si sono evoluti in tre tipi fondamentali:\nCollegamenti esterni.\nApprofondimento sugli Impianti Dentali"}
{"id": "4790301", "revid": "344693", "url": "https://it.wikipedia.org/wiki?curid=4790301", "title": "Impianti dentali", "text": ""}
{"id": "4790302", "revid": "729019", "url": "https://it.wikipedia.org/wiki?curid=4790302", "title": "Ollie O'Toole", "text": "\u00c8 apparso in 14 film dal 1958 al 1978 ed ha recitato in pi\u00f9 di 70 produzioni per gli schermi televisivi dal 1955 al 1983.\nBiografia.\nOllie O'Toole nacque a Pittsburgh, in Pennsylvania, il 2 aprile 1912. Lavor\u00f2 per diversi anni alla radio per la quale form\u00f2 uno duo comico con l'attore Art Carney e partecip\u00f2 a vari programmi, tra cui il popolare contest \"The Original Youth Opportunity Program\" di Horace Heidt e il talent show \"The Big Band Star-Maker\" alla fine degli anni quaranta. Debutt\u00f2 al cinema, non accreditato, prestando la voce ad un personaggio che non compare sullo schermo nel film \"La via della morte\" del 1949. Il vero debutto scenico avvenne con una piccola parte da addetto dell'ascensore nel film \"Una strega in paradiso\" del 1958.\nPer il piccolo schermo vanta una lunga serie di partecipazioni a serie televisive. Interpret\u00f2, come personaggio presente in pi\u00f9 di un episodio, Mr. Meeker in tre episodi della serie \"Corky, il ragazzo del circo\" dal 1956 al 1957. La sua carriera per la televisione \u00e8 per\u00f2 composta per la maggior parte da una miriade di ruoli minori e di apparizioni da guest star in decine di episodi di serie televisive, molte del genere western, dall'epoca d'oro della televisione statunitense fino agli inizi degli anni ottanta, spesso con ruoli diversi in pi\u00f9 di un episodio; recit\u00f2, ad esempio, in due episodi di \"I racconti del West\", due episodi di \"Peter Gunn\", due episodi di \"Cheyenne\", cinque episodi di \"Have Gun - Will Travel\", due episodi di \"Perry Mason\", ben 10 episodi di \"Gunsmoke\", quattro episodi di \"Daniel Boone\", quattro episodi di \"Bonanza\" e nove episodi di \"Il virginiano\".\nIl grande schermo lo vide interprete di diversi personaggi tra cui quelli di James Gordon Bennett in \"I conquistatori dell'Oregon\" del 1959, Mack in \"Pugni, pupe e pepite\" del 1960, Moore in \"20,000 Eyes\" del 1961 e il dottor Walsh in \"Ring of Terror\" del 1962.\nFu accreditato per l'ultima volta in una serie televisiva in un episodio trasmesso il 21 febbraio 1983, intitolato \"A View from the Bench\" e facente parte della serie \"Bravo Dick\", nel quale interpreta il ruolo di Mr. Cooper, mentre l'ultima partecipazione in assoluto in una produzione per la televisione fu quella nel film TV del 1984 \"It Came Upon the Midnight Clear\". Per ci\u00f2 che concerne il suo curriculum cinematografico, l'ultima interpretazione risale al film del 1978 \"Un mercoled\u00ec da leoni\" in cui interpreta un prete.\nMor\u00ec a Los Angeles, in California, il 25 febbraio 1992."}
{"id": "4790303", "revid": "1005847", "url": "https://it.wikipedia.org/wiki?curid=4790303", "title": "Baia del \u010caun", "text": "La baia del \u010caun o baia \u010caunskaja () si trova in Russia sulla costa siberiana del Circondario autonomo della \u010cukotka, nel mare della Siberia orientale, a est del golfo della Kolyma e a sud di capo \u0160elagskij. Prende il nome del fiume \u010caun che sfocia nella sua parte meridionale.\nGeografia.\nLa baia ha una lunghezza di 140\u00a0km e una larghezza di 110\u00a0km, le acque hanno una profondit\u00e0 di 20\u00a0m, ad eccezione dello stretto di Pevek dove raggiungono i 31\u00a0m. La baia comunica con il mare della Siberia orientale attraverso tre stretti: Malyj \u010caunskij (\u043f\u0440\u043e\u043b\u0438\u0432 \u041c\u0430\u043b\u044b\u0439 \u0427\u0430\u0443\u043d\u0441\u043a\u0438\u0439) sul lato sud-ovest dell'isola Ajon; Srednij (\u043f\u0440\u043e\u043b\u0438\u0432 \u0421\u0440\u0435\u0434\u043d\u0438\u0439) tra Ajon e Bol\u2019\u0161oj Routan; e Pevek (\u043f\u0440\u043e\u043b\u0438\u0432 \u041f\u0435\u0432\u0435\u043a) sul lato sud-orientale delle isole Routan. Le acque della baia sono ghiacciate per gran parte dell'anno.\nNella parte sud-orientale della baia sfociano vari fiumi, i principali sono: il \u010caun, il Paljavaam e l'I\u010duveem.\nIl nome \u010caun viene dalla lingua jukaghira, (\u010daun significa \"mare, marittimo\"). "}
{"id": "4790305", "revid": "309289", "url": "https://it.wikipedia.org/wiki?curid=4790305", "title": "Baia \u010caunskaja", "text": ""}
{"id": "4790307", "revid": "183483", "url": "https://it.wikipedia.org/wiki?curid=4790307", "title": "Catalogo IC", "text": ""}
{"id": "4790308", "revid": "486946", "url": "https://it.wikipedia.org/wiki?curid=4790308", "title": "Tina Russo", "text": ""}
{"id": "4790309", "revid": "254401", "url": "https://it.wikipedia.org/wiki?curid=4790309", "title": "Ernest Haebrard", "text": ""}
{"id": "4790312", "revid": "247222", "url": "https://it.wikipedia.org/wiki?curid=4790312", "title": "Unvarnished", "text": "Unvarnished \u00e8 un album in studio di Joan Jett, pubblicato nel 2013."}
{"id": "4790315", "revid": "767487", "url": "https://it.wikipedia.org/wiki?curid=4790315", "title": "Associazione Calcio Reggiana 1968-1969", "text": "Questa voce raccoglie le informazioni riguardanti l'Associazione Calcio Reggiana nelle competizioni ufficiali della stagione 1968-1969.\nLa stagione.\nNella stagione 1968-1969 la Reggiana disputa il campionato di Serie B, con 46 punti si piazza al quarto posto, appena sotto le tre promosse che sono la Lazio con 50 punti, il Brescia con 48 punti ed il Bari con 47 punti. Retrocedono in Serie C la Spal con 31 punti, il Lecco con 30 punti ed il Padova con 29 punti.\nLa Reggiana inizia con le contestazioni dei tifosi granata, dirette al direttore sportivo Luigi Del Grosso per aver ceduto i pezzi migliori della rosa, Piergiorgio Negrisolo, Roberto Mazzanti, Renzo Fantazzi, Silvio Zanon, Roberto Ranzani e anche il portiere Giancarlo Bertini, e di aver comprato solo giovani sconosciuti Andrea Orlandini e Sileno Passalacqua dalla Primavera della Fiorentina, Giuseppe Picella dall'Aquila, Mario Manera dalla Pro Patria, Giampietro Spagnolo dal Rovereto, ma anche giocatori a fine carriera come Silvano Flaborea (dal Verona), il portiere Enrico Bastiani dal Taranto, e lo stesso Giampiero Grevi amnistiato dopo la vittoria italiana agli Europei, a seguito della squalifica a vita comminatagli nel 1967.\nL'inizio si dimostra incerto, torna a Reggio Emilia il centravanti Giampiero Calloni e viene prelevato dal Venezia il centrocampista Renzo Ragonesi. Poi con la vittoria di Ferrara (2-0) i granata cambiano passo. Le due ultime d'andata e le prime due del ritorno (tutte in casa) segnano un poker di vittorie che proiettano la Reggiana in zona serie A. Arrivano per\u00f2 le battute d'arresto con il Mantova e di Brescia che raffreddano la spinta. Dopo la vittoria casalinga col Livorno ( da sottolineare che nel girone di ritorno la Reggiana vince tutte le partite al Mirabello) la Reggiana \u00e8 ancora terza. La d\u00e9bacle di Modena del 15 maggio 1969 (3-0) sembra segnare la fine delle speranze di promozione. Invece i granata riprendono a vincere e a due partite dal termine sono a pari punti col Bari, in terza posizione. Sono decisivi i due pareggi esterni con il Cesena e con la Lazio, che finiscono per avvantaggiare i galletti pugliesi, promossi in A con la stessa Lazio e il Brescia."}
{"id": "4790323", "revid": "438678", "url": "https://it.wikipedia.org/wiki?curid=4790323", "title": "Greatest Hits (Joan Jett and the Blackhearts)", "text": "Greatest Hits \u00e8 una compilation di Joan Jett, pubblicata nel 2010."}
{"id": "4790326", "revid": "767487", "url": "https://it.wikipedia.org/wiki?curid=4790326", "title": "Don't Think They Know", "text": "Don't Think They Know \u00e8 una canzone del cantante statunitense Chris Brown, pubblicata il 17 giugno 2013 ed estratta come secondo singolo dal suo sesto album \"X\". Nel brano, prodotto da Moe Faisal e Mel &amp; Mus, \u00e8 stata introdotta una traccia vocale della cantante statunitense Aaliyah, morta nel 2001. La canzone ha raggiunto la posizione 81 nella Billboard Hot 100.\nProduzione.\nIn origine, \"Don't Think They Know\" era un duetto di Aaliyah e Digital Black (membro del gruppo hip hop \"Playa\"), registrato nel 2001 e pubblicato nel 2005 nell'album \"Memoirs of a R&amp;B Thug\" di Digital Black. La versione del 2013, che vede Chris Brown come cantante principale, presenta la traccia vocale di Aliyah di cui alcune parti sono quelle della canzone con Digital Black,\nVideo musicale.\nComposizione.\nIl video musicale prodotto per il singolo \u00e8 stato girato a Los Angeles (California) e pubblicato il 17 giugno 2013. Nel video appare l'ologramma di Aaliyah, tratto da alcune scene di due video musicali della cantante: \"Try Again\" e \"If Your Girl Only Knew\".\nSignificato.\nI temi trattati sono la violenza e la guerra tra gang. Anche se il video \u00e8 stato registrato con il filtro grigio, alcuni oggetti sono colorati in rosso o in blu; colori che probabilmente rappresentano i Bloods e i Crips, gang americane fondate a Los Angeles.\nNelle scene finali del video vengono commemorati il rapper statunitense Michael \"Lil Frogg\" Reshard, morto nel 2013 dopo una sparatoria e la cantante statunitense Aaliyah con la frase: \"Dear Aaliyah, we love and miss you. Thank you for inspiring us all\" (Cara Aaliyah, ti vogliamo bene e ci manchi. Grazie per aver ispirato noi tutti)."}
{"id": "4790328", "revid": "287204", "url": "https://it.wikipedia.org/wiki?curid=4790328", "title": "Museo estone dello sport", "text": "Il Museo dello Sport estone \u00e8 un museo sportivo ubicato a Tartu, Estonia. \u00c8 stato fondato nel 1963 ed \u00e8 stato ammodernato nel 2001; \u00e8 il pi\u00f9 grande museo dello sport nei paesi baltici. Il museo possiede anche un piccolo avamposto ad Otep\u00e4\u00e4 che si concentra sugli sport invernali. Il direttore del museo \u00e8 Daimar Lell. Dall'8 giugno 2012 i codici QRpedia vengono utilizzati nel museo.\nDescrizione.\nIl museo consiste di tre piani di sale espositive, la cantina storica e la biblioteca specializzata. L'esposizione permanente \"Hortus Athleticus\" (in estone, russo e inglese) fornisce una panoramica completa sullo sviluppo dello sport estone. Il museo contiene le collezioni di premi, tazze e attrezzature sportive datate.\nL'esposizione permanente \u00e8 divisa in otto differenti parti e include un giro olimpionico virtuale. L'Estonia ha per la prima volta partecipato ai Giochi Olimpici nel 1912, quando la prima medaglia olimpica estone, un argento, fu vinta dal lottatore dei pesi medi Martin Klein. Il museo comprende le medaglie olimpiche e le mostre sui singoli atleti estoni come Gerd Kanter, Erki Nool, Jaan Talts, Paul Keres e Georg Lurich comprese le fotografie di lottatori greco-romani estoni noti. I visitatori possono mettere alla prova la propria forza sui simulatori di tiro alla fune e di ciclismo.\nIl museo ospita mostre di altre culture ed ha creato anche una mostra della storia olimpica dell'Estonia nella Biblioteca Nazionale d'Estonia per commemorare il centenario dei Giochi Olimpici estoni e l'apertura delle Olimpiadi del 2012 a Londra. La mostra del museo celebra anche che il 2012 vedr\u00e0 per la prima volta gli olimpionici estoni partecipare ad una delle Olimpiadi di Londra."}
{"id": "4790331", "revid": "1714743", "url": "https://it.wikipedia.org/wiki?curid=4790331", "title": "Thomas Beaufort, I duca di Exeter", "text": "La vita.\nNel 1400 il fratellastro di Thomas, Enrico di Bolingbroke detronizz\u00f2 il cugino Riccardo II d'Inghilterra e sal\u00ec al trono con il nome di Enrico IV d'Inghilterra e fece investire Thomas con la nomina a cavaliere dell'Ordine della Giarrettiera. Negli anni seguenti l'ascesa del fratellastro egli detenne diversi incarichi di tipo militare, connestabile per la cittadina di Ludlow (1402), ammiraglio della flotta nella parte settentrionale del paese (1403) e capitano della citt\u00e0 di Calais (1407. In questo decennio la sua azione pi\u00f9 degna di nota fu il comando delle forze armate che spezz\u00f2 una ribellione insorta nel 1405.\nIl 31 gennaio 1410 Thomas venne nominato Lord cancelliere e detenne questa carica fino al 5 gennaio 1412, periodo nel quale Enrico fu alle prese con delle controversie sorte con il clero, dopo la fine del suo mandato Thomas torn\u00f2 ad occuparsi di faccende di stampo militare e nello stesso anno venne creato Conte di Dorset.\nNel 1413 al trono ascese il nipote Enrico V d'Inghilterra e Thomas venne nominato, nello stesso anno, luogotenente d'Aquitania, mentre nel 1415 gli venne conferita la carica di capitano di Harfleur, gli anni seguenti Thomas li pass\u00f2 in Normandia essendo stato nominato luogotenente per quella regione e nel 1416 venne creato Duca di Exeter.\nThomas torn\u00f2 in Inghilterra nel 1417, in quel periodo Enrico era in Normandia, ma doveva anche fronteggiare alcuni problemi con gli scozzesi. Nel 1418 Thomas torn\u00f2 in Francia con un ingente contingente e prese parte agli assedi di \u00c9vreux, Ivry e Rouen. Quest'ultima citt\u00e0 cadde nel 1419 ed egli venne nominato capitano della citt\u00e0 stessa riuscendo a conquistare molte piccole cittadine della zona. Sempre nello stesso anno riusc\u00ec a far cadere la fortezza di Ch\u00e2teau Gaillard, dopo un assedio durato sei mesi, che si trovava a met\u00e0 strada fra Rouen e Parigi.\nIn quel periodo Enrico decise di creare titoli normanni per i propri nobili e cos\u00ec Thomas venne creato conte di Harcourt nel 1418.\nNel 1420 egli contribu\u00ec a stendere il Trattato di Troyes e l'anno seguente venne catturato alla Battaglia di Baug\u00e9, mentre suo nipote, e fratello del re, Tommaso di Lancaster, venne ucciso.\nThomas era stato nominato fra gli esecutori testamentari del re e alla sua morte, nel 1422, riusc\u00ec a tornare in patria dove divenne parte del concilio che regn\u00f2 per il giovanissimo Enrico VI d'Inghilterra.\nThomas mor\u00ec attorno al 31 dicembre 1426."}
{"id": "4790333", "revid": "63154217", "url": "https://it.wikipedia.org/wiki?curid=4790333", "title": "Elettrotreno FER E.122", "text": ""}
{"id": "4790334", "revid": "1305772", "url": "https://it.wikipedia.org/wiki?curid=4790334", "title": "Cratippo", "text": ""}
{"id": "4790338", "revid": "767487", "url": "https://it.wikipedia.org/wiki?curid=4790338", "title": "Franz-Josef Kemper", "text": "Biografia.\nSi mise in luce nel 1966, quando miglior\u00f2 il primato europeo sugli 800 metri correndoli in 1'44\"9, otto decimi meno del precedente primato stabilito dal belga Roger Moens nel 1955. Poche settimane dopo giunse secondo nella finale degli 800 metri ai campionati europei, preceduto dal tedesco orientale Manfred Matuchewski. Lo stesso anno Kemper miglior\u00f2 il record mondiale sui 1000 metri e quello della staffetta 4 x 800. Per questi risultati, nel 1967 fu premiato con la foglia d'alloro di argento, il massimo riconoscimento sportivo per un atleta tedesco.\nNel 1968 partecip\u00f2 alle Olimpiadi di Citt\u00e0 del Messico dove fu eliminato in semifinale.\nQuattro anni dopo, dopo aver vinto l'oro ai campionati europei indoor nella staffetta 4x800 m, sfior\u00f2 il podio olimpico a giungendo quarto nella finale degli 800 metri.\nTerminata l'attivit\u00e0 agonistica ha intrapreso la carriera di dirigente sportivo."}
{"id": "4790341", "revid": "196390", "url": "https://it.wikipedia.org/wiki?curid=4790341", "title": "Colpo di stato termidoriano", "text": ""}
{"id": "4790345", "revid": "1573940", "url": "https://it.wikipedia.org/wiki?curid=4790345", "title": "Cheilinus abudjubbe", "text": "Cheilinus abudjubbe () \u00e8 un pesce marino appartenente alla famiglia Labridae.\nDistribuzione e habitat.\n\u00c8 una specie demersale esclusiva delle acque del Mar Rosso. Vive sia nella barriera corallina che nelle aree ricche di alghe intorno ai 20 m di profondit\u00e0.\nDescrizione.\nPresenta un corpo abbastanza compresso lateralmente, alto e lungo intorno ai 21 cm. \nLa colorazione \u00e8 prevalentemente marrone grigiastra, ma la testa \u00e8 pi\u00f9 chiara e negli esemplari adulti sul dorso sono presenti diverse macchie bianche. Dagli occhi piccoli si diramano delle sottili linee rosse, e macchie molto piccole sempre di quel colore sono presenti su quasi tutto il corpo. L'area del peduncolo caudale \u00e8 bianca-giallastra. \nLa pinna dorsale e la pinna anale sono allungate, basse, scure ma coperte da puntini rossi o verdi chiari, presenti anche sulla pinna caudale, dal margine arrotondato. La colorazione dei giovani \u00e8 in genere tendente al marrone, e in essi mancano le macchie bianche su dorso e pinna dorsale.\nRiproduzione.\n\u00c8 un pesce oviparo e la fecondazione \u00e8 esterna. Non vi sono cure nei confronti delle uova e degli avannotti.\nConservazione.\nQuesta specie viene classificata come \"a rischio minimo\" (LC) dalla lista rossa IUCN perch\u00e9 viene catturata saltuariamente per essere allevata in acquario, ma l'unica pericolo che in futuro potrebbe davvero minacciarne la popolazione \u00e8 il degrado dell'habitat. \u00c8 inoltre diffusa in diverse aree marine protette."}
{"id": "4790346", "revid": "63154636", "url": "https://it.wikipedia.org/wiki?curid=4790346", "title": "Stazione di Castroreale Bagni", "text": ""}
{"id": "4790347", "revid": "63154639", "url": "https://it.wikipedia.org/wiki?curid=4790347", "title": "Stazione di Castroreale-Bagni", "text": ""}
{"id": "4790349", "revid": "921573", "url": "https://it.wikipedia.org/wiki?curid=4790349", "title": "John Beradino", "text": "\u00c8 apparso in 28 film dal 1948 al 1982 ed ha recitato in pi\u00f9 di 80 produzioni per la televisione dal 1953 al 1993. Conosciuto come Johnny Berardino durante la sua carriera sportiva, fu accreditato anche con i nomi John Baradino, John Barradino, Johnny Berardino, John Berardino e John Bernadino.\nBiografia.\nJohn Beradino nacque a Los Angeles, in California, il 1\u00ba maggio 1917. Dopo aver frequentato la University of Southern California, dove gioc\u00f2 a baseball sotto la guida di Sam Barry e dove divenne membro della fratellanza del Phi Kappa Tau, Beradino divenne giocatore professionista per la Major League Baseball e continu\u00f2 la sua carriera sportiva dal 1939 al 1953 (interrotta solo da tre anni di servizio militare nella Marina degli Stati Uniti durante la Seconda Guerra Mondiale, dal 1942 al 1945). Gioc\u00f2 in seconda base e in interbase per i St. Louis Browns, i Cleveland Indians e i Pittsburgh Pirates, vincendo la World Series con gli Indians nel 1948. Debutt\u00f2 al cinema alla fine degli anni quaranta e in televisione agli inizi degli anni cinquanta. Dopo un grave infortunio alla gamba nel 1952, si ritir\u00f2 dal baseball e torn\u00f2 a recitare.\nLa sua lunga serie di partecipazioni per la televisione si compone di numerose interpretazioni in serie televisive. Tra i personaggi comparsi in pi\u00f9 di un episodio si possono trovare l'agente speciale Steve Daniels in 13 episodi della serie \"I Led 3 Lives\" dal 1954 al 1956, il sergente Vince Cavelli in 34 episodi della serie \"The New Breed\" dal 1961 al 1962 e il dottor Steve Hardy in oltre 4300 episodi della soap opera \"General Hospital\" dal 1963 al 1996. Continu\u00f2 la sua carriera per il piccolo schermo impersonando una miriade di ruoli minori e inanellando una serie di apparizioni da guest star in decine di episodi di serie televisive, dall'epoca d'oro della televisione statunitense fino agli inizi degli anni novanta, anche con ruoli diversi in pi\u00f9 di un episodio; recit\u00f2, tra l'altro, in tre episodi di \"Damon Runyon Theater\", quattro episodi di \"Cisco Kid\", quattro episodi di \"Il cavaliere solitario\", tre episodi di \"Il tenente Ballinger\" e tre episodi di \"Gli intoccabili\".\nLa sua carriera per il cinema pu\u00f2 contare su diverse partecipazioni; tra i personaggi a cui diede vita si possono citare il sergente maggiore in \"L'invasore bianco\" del 1954, l'agente di polizia Ryan in \"Assalto alla terra\" del 1954, Carl Burkhardt in \"La grande prigione\" del 1956, Clint in \"I sette assassini\" del 1956, Tony Armand in \"Tribunale senza magistrati\" del 1958, il capitano Mantelli in \"Il nudo e il morto\" del 1958, il sergente Emile Klinger in \"Intrigo internazionale\" del 1959, il capo dei detective in \"I sette ladri\" del 1960 e alcuni camei in \"L'ospedale pi\u00f9 pazzo del mondo\" del 1982.\nPer gli schermi televisivi la sua ultima interpretazione risale all'episodio \"Ill Will\" della serie televisiva \"Willy, il principe di Bel Air\", trasmesso il 10 febbraio 1992, in cui d\u00e0 vita al personaggio del dottor Harding, mentre per il grande schermo l'ultima interpretazione risale al film \"L'ospedale pi\u00f9 pazzo del mondo\" del 1982.\nOttenne una stella nella Hollywood Walk of Fame al 6801 di Hollywood Blvd.. Mor\u00ec a Beverly Hills il 19 maggio 1996."}
{"id": "4790350", "revid": "104299831", "url": "https://it.wikipedia.org/wiki?curid=4790350", "title": "Alessandra De Vizzi", "text": "Biografia.\nSviluppa fin da ragazza una forte propensione alla scrittura ed allo studio delle lingue. Inizia a collaborare con la Walt Disney Company nel 1991, occupandosi in un primo momento della traduzione di alcune sceneggiature americane e passando, a partire dal 1996, alla gestione delle rubriche di posta e oroscopo per il settimanale Topolino, fino al 2011, anno in cui suddette rubriche furono soppresse. Collabora per numerose altre testate Disney a cavallo tra anni '90 e 2000, tra le quali X Mickey, Minni, Bambi, Cip &amp; Ciop.\nAccanto al lavoro per Disney avvia una prolifica carriera di traduttrice, che la porter\u00e0 a far conoscere al pubblico italiano autori come James Redfield, Rosemary Altea, Winston Groom.\n\u0116 autrice di tre libri, \"Mamma single con orgoglio\" e \"Tra amiche...\", entrambi editi da Sperling &amp; Kupfer, e di \"Le voci di Petronilla\", in collaborazione con la giornalista del Corriere della Sera Roberta Schira."}
{"id": "4790351", "revid": "6923", "url": "https://it.wikipedia.org/wiki?curid=4790351", "title": "All You Need Is Kill", "text": "All You Need Is Kill \u00e8 una light novel di genere fantascientifico militare, scritta da Hiroshi Sakurazaka e illustrata da Yoshitoshi ABe. \u00c8 stata pubblicata nel dicembre 2004 da Sh\u016beisha sotto l'etichetta Super Dash Bunko ed \u00e8 stata nominata nel 2005 per il Premio Seiun. Dall'opera \u00e8 stato tratto il film \"Edge of Tomorrow - Senza domani\", uscito nel 2014.\nTrama.\nKeiji Kiriya \u00e8 una nuova recluta dell'UDF (Unit Defense Force) che combatte contro una misteriosa specie aliena che ha invaso la Terra: i Mimics. Keiji viene ucciso alla sua prima battaglia ma per uno strano e inspiegabile fenomeno si risveglia e si ritrova al giorno prima della battaglia. Il fenomeno si ripete lasciando Keiji intrappolato in un loop temporale in cui vive continuamente la sua morte e le successive resurrezioni. Ad ogni ciclo, Keiji impara qualcosa in pi\u00f9 su come sopravvivere e le sue abilit\u00e0 come soldato si affinano, tutto in un disperato tentativo di cambiare il suo destino.\nManga.\nIl romanzo \u00e8 stato adattato in manga da Ryosuke Takeuchi (sceneggiatura) e Takeshi Obata (disegni), su \"Weekly Young Jump\" dal gennaio 2014.\nAdattamento cinematografico.\nLa Warner Bros. ha acquistato i diritti cinematografici del romanzo: il film, uscito il 29 maggio 2014 con il titolo \"Edge of Tomorrow - Senza domani\", \u00e8 diretto da Doug Liman e interpretato da Tom Cruise e Emily Blunt."}
{"id": "4790352", "revid": "46931", "url": "https://it.wikipedia.org/wiki?curid=4790352", "title": "John Berardino", "text": ""}
{"id": "4790353", "revid": "46931", "url": "https://it.wikipedia.org/wiki?curid=4790353", "title": "Johnny Berardino", "text": ""}
{"id": "4790359", "revid": "1444345", "url": "https://it.wikipedia.org/wiki?curid=4790359", "title": "Walk of Shame", "text": "Walk of Shame \u00e8 un singolo della cantautrice statunitense Pink, pubblicato in Australia il 25 settembre 2013 come quinto estratto dal sesto album in studio \"The Truth About Love\".\nVideo musicale.\nIl videoclip \u00e8 stato diffuso il 4 ottobre 2013. Le scene presenti nel video sono molto simili a quelle del video di \"Are We All We Are\" e rappresentano alcune tappe del \"The Truth About Love Tour\" in Australia infatti il video \u00e8 stato pubblicato sul canale Vevo della cantante per la visione esclusiva degli australiani.\nClassifiche.\nLa canzone \u00e8 arrivata sessantesima nella classifica radiofonica australiana."}
{"id": "4790360", "revid": "63155031", "url": "https://it.wikipedia.org/wiki?curid=4790360", "title": "Stazione di Vizzini", "text": ""}
{"id": "4790363", "revid": "63155090", "url": "https://it.wikipedia.org/wiki?curid=4790363", "title": "Stazione di Ragusa Superiore", "text": ""}
{"id": "4790367", "revid": "63155114", "url": "https://it.wikipedia.org/wiki?curid=4790367", "title": "Stazione di Ragusa Inferiore", "text": ""}
{"id": "4790368", "revid": "1337338", "url": "https://it.wikipedia.org/wiki?curid=4790368", "title": "Vittorino", "text": ""}
{"id": "4790376", "revid": "2056951", "url": "https://it.wikipedia.org/wiki?curid=4790376", "title": "The Untamed", "text": ""}
{"id": "4790381", "revid": "767487", "url": "https://it.wikipedia.org/wiki?curid=4790381", "title": "Laya Yoga", "text": "Laya Yoga (devanagari: \u0932\u092f \u092f\u094b\u0917), termine in uso in alcune tradizioni dell'induismo per indicare una pratica yogica che consiste nel riassorbimento degli elementi costitutivi del cosmo in uno stato prespaziale e pretemporale della materia.\nGeneralit\u00e0.\nIl sostantivo maschile sanscrito \"laya\" \u00e8 qui usato nel suo significato di \"dissoluzione\" o \"riassorbimento\", mentre, ricordiamo, \"yoga\" vuol dire letteralmente \"unione\". Il termine \"yoga\" ha poi finito per indicare la disciplina, in senso lato, che una specifica tradizione o testo presenta. I testi tantrici sono usualmente suddivisi in quattro sezioni, delle quali l'ultima tratta proprio lo Yoga; le parti sono infatti: la dottrina (\"j\u00f1\u0101na\", lett.: \"conoscenza\"); il rituale (\"kriy\u0101\", lett.: \"attivit\u00e0\"); il comportamento (\"cary\u0101\"); lo \"yoga\".\nIl Laya Yoga, come detto, fa riferimento agli elementi costitutivi del cosmo, che secondo la visione del S\u0101\u1e43khya, la scuola filosofica su cui si basano molte delle tradizioni religiose dell'induismo, Yoga compreso, sono i cinque elementi grossolani (\"mah\u0101bh\u016bta\"): etere (\"\u0101k\u0101\u015ba\"), aria (\"v\u0101yu\"), fuoco (\"tejas\"), acqua (\"ap\"), terra (\"p\u1e5bthiv\u012b\"). Nell'enumerazione degli elementi costitutivi della materia (\"prak\u1e5bti\") gli elementi grossi sono gli ultimi cinque. La \"prak\u1e5bti\", che \u00e8 uno dei due princ\u00ecpi eterni che il S\u0101\u1e43khya postula, d\u00e0 luogo al cosmo dispiegandosi in una serie di elementi costitutivi, i quali d\u00e0nno luogo a ogni aspetto del cosmo stesso, materiale e mentale. Nel corpo umano sono pertanto presenti, variamente combinati, gli stessi elementi che si ritrovano in ogni altra manifestazione del cosmo.\nCi\u00f2 che principia lo svolgersi della \"prak\u1e5bti\" \u00e8 il karma, l'effetto cio\u00e8 degli atti, dei pensieri e delle parole dell'essere senziente che agisce verso un fine altro da quello della conoscenza spirituale (la \"j\u00f1\u0101na\"). Tale agire, come esplicitato dal filosofo \u0100di \u015aa\u1e45kara (788 \u2013 820), \u00e8 causato e a sua volta causa le cosiddette \"v\u0101san\u0101\", le \"impressioni\", o \"tracce inconsce\", in un processo a catena che sembra non avere mai termine.\nLa liberazione da questo continuo ripetersi del dispiegarsi della materia, che si riflette nel ciclo delle reincarnazioni (il \"sa\u1e43s\u0101ra\"), fonte di sofferenze, \u00e8 possibile soltanto con l'estinzione del karma, con l'annullamento delle \"v\u0101san\u0101\" cio\u00e8. Il nesso \u00e8 ben messo in evidenza da questo passo dello \"Ha\u1e6dhayoga Prad\u012bpik\u0101\", testo del XV secolo:\nLa strada del Laya Yoga mira a questo risultato focalizzando l'attenzione sul processo di dispiegamento della materia nei suoi elementi costitutivi, a partire dagli elementi grossi, che sono, come detto, anche \"oggetti dei sensi\". Mediante pratiche immaginative \u00e8 possibile, secondo questo Yoga, \"riavvolgere\" il dispiegamento della \"prak\u1e5bti\", \"riassorbire\" cio\u00e8 quegli elementi riportandoli in uno stato precedente, l\u00e0 dove il karma era ancora inattivo.\nLa dissoluzione.\nLo \"Ha\u1e6dhayoga Prad\u012bpik\u0101\" sopra citato non tratta esplicitamente della disciplina della dissoluzione, il Laya Yoga, argomento invece di molti altri testi di tradizioni tantriche, anche se il termine non \u00e8 esplicitato. Fra questi abbiamo invece il \"Bh\u016btashuddhi Tantra\". Secondo questo testo, l'elemento terra governa l'area del corpo umano fra i piedi e le cosce; l'elemento acqua l'area fra le cosce e l'ombelico; l'elemento fuoco l'area fra l'ombelico e il cuore; l'elemento aria l'area fra il cuore e la fronte; l'elemento etere infine l'area fra la fronte e la sommit\u00e0 del capo. Il praticante dovr\u00e0 visualizzare la dissoluzione della terra nell'acqua; dell'acqua nel fuoco; del fuoco nell'aria; dell'aria nell'etere. Quindi egli proceder\u00e0 dissolvendo l'etere via via negli elementi superiori, fino a raggiungere la Dea suprema.\n\"Bh\u016bta\" sta per elemento, mentre \"shuddhi\" vuol dire \"purificazione\": il rituale immaginativo del \"Bh\u016bta-shuddhi\" purifica gli elementi grossolani nel senso di \"purificare\" il corpo del praticante in modo da renderlo degno di essere divino, obiettivo questo di ogni tradizione tantrica, dove tale identit\u00e0 \u00e8 condizione necessaria alla liberazione.\nL'indologo Georg Feuerstein fa notare che spesso \"Bh\u016bta-shuddhi\" \u00e8 usato come sinonimo di Kundalini Yoga. Tale termine, Kundalini Yoga, \u00e8 per\u00f2 di uso recente e quindi l'associazione con il rituale del \"Bh\u016bta-shuddhi\" non \u00e8 pertinente a una visione tradizionale della materia in oggetto.\nIl concetto di \"risalita\" di Ku\u1e47\u1e0dalin\u012b, potenza cosmico-divina che in alcune tradizioni tantriche si ritiene essere presente nel corpo umano, \u00e8 per\u00f2 senz'altro collegato alla purificazione degli elementi grossi, ma nei testi principali che trattano della risalita di Ku\u1e47\u1e0dalin\u012b gli elementi grossi sono situati altrove, nei chakra, e di pi\u00f9: in tali testi sono anche e spesso altri i rituali immaginativi e le pratiche descritti.\nI testi dello Ha\u1e6dha Yoga, per esempio, fra cui il sopra citato \"Ha\u1e6dhayoga Prad\u012bpik\u0101\", contemplano tutta una serie di esercizi e pratiche di natura prettamente fisica che invece sono del tutto assenti nei testi delle tradizioni tantriche dello Shivaismo kashmiro."}
{"id": "4790386", "revid": "767487", "url": "https://it.wikipedia.org/wiki?curid=4790386", "title": "Elekiter", "text": "L' \u00e8 generatore di elettricit\u00e0 statica utilizzato in Giappone nel XVIII secolo. Influenzato dalle scoperte degli olandesi, l'elekiter consiste in una scatola in cui viene prodotta elettricit\u00e0 per attrito."}
{"id": "4790387", "revid": "767487", "url": "https://it.wikipedia.org/wiki?curid=4790387", "title": "Associazione Sportiva Bari 1968-1969", "text": "Questa voce raccoglie le informazioni riguardanti l'Associazione Sportiva Bari nelle competizioni ufficiali della stagione1968-1969.\nStagione.\nNella stagione 1968-1969 il Bari disputa il campionato di Serie B, con 47 punti in classifica ottiene la terza posizione che gli vale la promozione in Seria A, con la Lazio prima con 50 punti ed il Brescia secondo con 48 punti. Scendono in Serie C la Spal con 31 punti, il Lecco con 30 punti ed il Padova con 29 punti.\nIl Bari di nuovo affidato alle cure di Lauro Toneatto disputa un campionato d'avanguardia, secondo al termine del girone di andata con 24 punti alle spalle del Brescia capolista, si conferma anche nel girone discendente, ed ammaestrato dalla delusione della stagione passata, con la promozione sfumata nelle ultime battute del torneo, riesce ad avere la meglio nello sprint finale per la terza posizione sulla Reggiana, e a conquistare la promozione. In Coppa Italia il Bari \u00e8 inserito nel Gruppo Quarto, vinto dal Foggia. Con nove reti Marcello Tentorio \u00e8 stato il miglior realizzatore stagionale."}
{"id": "4790391", "revid": "63155264", "url": "https://it.wikipedia.org/wiki?curid=4790391", "title": "Caltanissetta Xirbi", "text": ""}
{"id": "4790394", "revid": "1305772", "url": "https://it.wikipedia.org/wiki?curid=4790394", "title": "Nazionale di atletica leggera del Suriname", "text": "La nazionale di atletica leggera del Suriname \u00e8 la rappresentativa del Suriname nelle competizioni internazionali di atletica leggera riservate alle selezioni nazionali.\nBilancio nelle competizioni internazionali.\nLa nazionale surinamese di atletica leggera vanta 12 partecipazioni ai Giochi olimpici estivi su 28 edizioni disputate, non avendo conquistato nessuna medaglia.\nAi Mondiali di atletica il Suriname pu\u00f2 invece vantare 2 medaglie, entrambe vinte da Letitia Vriesde negli 800 metri piani, per la precisione un argento conquistato a e un bronzo a .\nLetitia Vriesde, grazie al bronzo ottenuto a , \u00e8 anche l'unica atleta surinamese capace di vincere una medaglia ai Mondiali indoor."}
{"id": "4790395", "revid": "767487", "url": "https://it.wikipedia.org/wiki?curid=4790395", "title": "The Untamed (film 1917)", "text": "The Untamed \u00e8 un cortometraggio muto del 1917 diretto da Lucius Henderson.\nProduzione.\nIl film fu prodotto dall'Universal Film Manufacturing Company (come Star Featurette).\nDistribuzione.\nDistribuito dall'Universal Film Manufacturing Company, il film - un cortometraggio in due bobine - usc\u00ec nelle sale cinematografiche statunitensi il 9 agosto 1917."}
{"id": "4790397", "revid": "767487", "url": "https://it.wikipedia.org/wiki?curid=4790397", "title": "Apsisaurus witteri", "text": " \nL'apsisauro (Apsisaurus witteri) \u00e8 un tetrapode estinto, appartenente ai pelicosauri. Visse nel Permiano inferiore (circa 280 milioni di anni fa) e i suoi resti fossili sono stati ritrovati in Nordamerica.\nDescrizione.\nQuesto animale \u00e8 noto grazie all'olotipo (MCZ 1474), uno scheletro parziale comprendente un cranio incompleto e le mandibole. Il cranio non doveva essere lungo pi\u00f9 di 5 centimetri. Doveva essere un piccolo rettile simile a una lucertola, non pi\u00f9 lungo di mezzo metro, dotato di denti ricurvi e aguzzi. L'orbita era molto ampia, cos\u00ec come la finestra laterale temporale; era inoltre presente una finestra suborbitale. \nClassificazione.\nQuesto animale venne descritto per la prima volta nel 1991, sulla base di fossili ritrovati nella formazione Archer City (Wichita Group), in Texas. Inizialmente, sulla base della presenza di una finestra temporale laterale e di una finestra suborbitale, venne ritenuto un rappresentante dei rettili diapsidi, in particolare del gruppo noto come eosuchi. Successivi esami del fossile (Reisz et al., 2010) hanno permesso di riconoscere \"Apsisaurus \"come un membro dei varanopseidi, un gruppo di pelicosauri di dimensioni medio - piccole, vicini alla linea evolutiva che in seguito port\u00f2 ai mammiferi. \"Apsisaurus\", in particolare, \u00e8 ritenuto essere un membro piuttosto basale del gruppo. Secondo lo studio, i varanopseidi sinapsidi e i rettili diapsidi, pur non essendo strettamente imparentati fra di loro, acquisirono indipendentemente somiglianze nella morfologia, che hanno in passato condotto gli scienziati a errori di interpretazione dei fossili. Di seguito \u00e8 rappresentato un cladogramma che mostra la posizione di \"Apsisaurus \"all'interno dei varanopseidi (Reisz et al., 2010):"}
{"id": "4790398", "revid": "22356", "url": "https://it.wikipedia.org/wiki?curid=4790398", "title": "Apsisaurus", "text": ""}
{"id": "4790399", "revid": "298229", "url": "https://it.wikipedia.org/wiki?curid=4790399", "title": "Nazionale surinamese di atletica leggera", "text": ""}
{"id": "4790406", "revid": "22356", "url": "https://it.wikipedia.org/wiki?curid=4790406", "title": "Varanopidae", "text": ""}
{"id": "4790410", "revid": "767487", "url": "https://it.wikipedia.org/wiki?curid=4790410", "title": "Good Morning Nurse", "text": "Good Morning Nurse \u00e8 un cortometraggio muto del 1917 diretto da Allen Curtis.\nProduzione.\nIl film fu prodotto dalla Victor Film Company.\nDistribuzione.\nDistribuito dall'Universal Film Manufacturing Company, il film - un cortometraggio in una bobina - usc\u00ec nelle sale cinematografiche USA il 6 febbraio 1917."}
{"id": "4790419", "revid": "2032913", "url": "https://it.wikipedia.org/wiki?curid=4790419", "title": "Hush (miss A)", "text": "Hush \u00e8 il secondo album discografico del gruppo musicale sudcoreano miss A, pubblicato nel 2013 dall'etichetta discografica JYP Entertainment insieme a Universal Music e KMP Holdings.\nIl disco.\nA ottobre del 2013, le miss A annunciarono che sarebbero tornate sulla scena musicale coreana il 6 novembre con un nuovo album, \"Hush\". Il 29 ottobre, venne diffusa la prima immagine promozionale, mostrante il gruppo al completo. Seguirono le fotografie dei singoli membri: Min il 30, Suzy il 31, Jia il 1\u00ba novembre e Fei il 3 novembre. Sempre il 3 novembre, venne caricato, sul canale YouTube ufficiale, il teaser promozionale. Il giorno 4, Naver Music pubblic\u00f2 in esclusiva l'ultima foto di gruppo, mentre il giorno dopo usc\u00ec un'immagine tratta dal videoclip.\nL'album usc\u00ec il 6 novembre, e contiene tredici tracce, di cui sette inedite. La title track \u00e8 composta da E-Tribe, e non da Park Jin-young come accaduto per le altre canzoni del gruppo. In poche ore, \"Hush\" raggiunse la vetta di classifiche musicali in tempo reale come Olleh Music, Genie, Mnet, Bugs, Naver Music, Daum Music e Soribada."}
{"id": "4790420", "revid": "360881", "url": "https://it.wikipedia.org/wiki?curid=4790420", "title": "Shamrock (automobile)", "text": "La Shamrock \u00e8 una vettura prodotta in Irlanda per un breve periodo tra il 1959 e il 1960.\nContesto.\nL'impresa \"Shamrock Motors Ltd.\" venne fondata da un giovane uomo d'affari statunitense di origine irlandese, William K. Curtis a Tralee, co. Kerry, ma fu spostata a Castleblayney, co. Monaghan, prima di iniziarne la produzione. L'obiettivo era di produrre un modello di auto di lusso di grandi dimensioni ma a basso costo, con l'intenzione di esportarne buona parte verso il mercato statunitense.\nLa vettura era chiaramente ispirata alla Ford Thunderbird del 1957, ma con carrozzeria in fibra di vetro ridisegnata dal costruttore.\nCome la succitata Ford, la Shamrock era una cabriolet convertibile, con hard top in fibra rimovibile, a due porte e quattro posti. Il passo era di soli 98\" (2487\u00a0mm) con strette carreggiate, anteriore da 51\" e posteriore da 49\". Le ruote erano da 15\".\nPoco dopo l'inizio della produzione i difetti di progettazione divennero evidenti. Il motore utilizzato era quello della Austin A55, un quattro cilindri 1500 cc da 53 bhp, che malgrado un peso dichiarato inferiore alle 2000 libbre (circa 900\u00a0kg) e pur consentendo bassi consumi, era sottodimensionato e limitava le prestazioni dell'imponente vettura.\nDalla A55 derivavano anche la trasmissione e le sospensioni. Tra i problemi riscontrati vi era che le ruote posteriori rimanevano chiuse all'interno dei passaruota e anche per la semplice operazione di smontaggio di una ruota, ad esempio per riparare una foratura, era necessario far scendere tutto l'asse posteriore.\nTutte le vetture erano di colore bianco anche se un modello, ancora esistente, negli Stati Uniti \u00e8 stato riverniciato in verde.\nL'ambiziosa previsione di produrre 10.000 automobili all'anno e d'impiegare 2400 dipendenti, venne presto messa da parte e solo una decina di auto furono completate in sei mesi prima di interroperne la produzione.\nL'auto \u00e8 diventata molto rara e si ritiene che ne siano ancora esistenti otto esemplari, cinque in Irlanda e tre negli USA."}
{"id": "4790424", "revid": "858648", "url": "https://it.wikipedia.org/wiki?curid=4790424", "title": "Mondo cane oggi, l'orrore continua", "text": ""}
{"id": "4790427", "revid": "1543377", "url": "https://it.wikipedia.org/wiki?curid=4790427", "title": "Automatto", "text": "L'Automatto \u00e8 un tipo di problema di scacchi in cui il bianco, muovendo per primo, obbliga il nero a dargli scacco matto entro un determinato numero di mosse.\n\u00c8 detto anche \"matto inverso\" in quanto, diversamente dai problemi diretti, \u00e8 il nero che matta il bianco e non viceversa. Da notare che il nero, quando ha altre mosse disponibili, eviter\u00e0 sempre di dare matto. Il bianco \u00e8 invece obbligato, quando ci\u00f2 gli \u00e8 possibile, a parare qualsiasi scacco dato dal nero, per es. interponendo un pezzo o catturando il pezzo che d\u00e0 scacco.\n\u00c8 spesso indicato nei diagrammi con la sigla \"s#\" seguita dal numero di mosse. Ad esempio, un automatto in due mosse \u00e8 indicato con \"s#2\", in tre mosse con \"s#3\".\nDa non confondere con l'aiutomatto, in cui il nero muove per primo ed aiuta il bianco a dargli matto.\nUn tipo particolare \u00e8 il Reflex (\"Reflexmate\" in inglese), un automatto con la condizione aggiuntiva che sia il bianco che il nero sono obbligati a dare subito matto quando ci\u00f2 \u00e8 possibile.\nEsempi.\nIl problema mostrato nel diagramma a destra \u00e8 un automatto in due mosse del problemista rumeno Wolfgang Pauly, tratto dal suo libro \"The Theory of Pawn Promotion\" (1912). Il bianco muove e obbliga il nero a dargli scacco matto, anche contro la sua volont\u00e0, alla sua seconda mossa o prima.\nIl problema si risolve lasciando al nero come unica possibilit\u00e0 quella di dare scacco matto al re bianco.\nEsaminiamo le conseguenze delle varie prime mosse a disposizione del bianco:\nL'unica mossa che risolve \u00e8 1. c7 = cavallo!, con due varianti:\nAltri esempi:"}
{"id": "4790428", "revid": "729019", "url": "https://it.wikipedia.org/wiki?curid=4790428", "title": "Stazione di Campobello-Ravanusa", "text": "La stazione di Campobello-Ravanusa \u00e8 una stazione ferroviaria posta al km 170+802 della linea Caltanissetta Xirbi-Gela-Siracusa. Serve i centri abitati di Campobello di Licata e di Ravanusa.\nStoria.\nLa stazione venne aperta all'esercizio contestualmente all'apertura, il 23 maggio del 1880, della tratta Campobello-Favarotta di 27\u00a0km.\nNel 1904, con l'aumento della quantit\u00e0 di minerale trasportato agli imbarchi portuali dalla vicina \"Miniera Trabia-Tallarita\", fu costruita una teleferica della lunghezza di 10\u00a0km tra i piazzali di raccolta della miniera Trabia-Tallarita e la Stazione di Campobello-Ravanusa allo scopo di caricare lo zolfo sui carri ferroviari per portarlo ai porti di Licata, Terranova (Gela) e Siracusa.\nStrutture e impianti.\nLa stazione \u00e8 dotata di un fabbricato viaggiatori e servizio a due elevazioni. Il fascio merci \u00e8 dotato di Ponte a bilico per la pesatura dei veicoli da 40 t, della lunghezza di 6 m e di sagoma limite (in disuso). La stazione \u00e8 munita di doppio segnalamento di protezione e partenza. In conseguenza dell'attivazione del CTC \u00e8 stata impresenziata ed esercita in telecomando. Fino agli anni novanta era presenziata, solo per l'esercizio commerciale, dalle ore 6:00 alle 13:12.\nTraffico.\nAttualmente (2021) tre coppie di treni la collegano con le stazioni di Caltanissetta e di Modica, in coincidenza con i treni diretti a Palermo, Catania e Siracusa."}
{"id": "4790431", "revid": "122010375", "url": "https://it.wikipedia.org/wiki?curid=4790431", "title": "Tionitronio", "text": "Il tionitronio \u00e8 un catione lineare composto da zolfo e azoto di formula NS2+, in cui l'azoto \u00e8 in stato di ossidazione -3. Si tratta di uno ione stabile, analogo del nitronio (NO2+) presente in sali quali (NS2)SbCl6 ed (NS2)AsF6.\nSintesi.\nFu sintetizzato per la prima volta da Ronald Gillespie e collaboratori sotto forma di (NS2)SbCl6.\nS7NH + BCl3 formula_1 S7NBCl2\nS7NBCl2 + SbCl5 formula_2 (SN2)SbCl6\nMetodi di sintesi di nuovi composti del tionitronio e la determinazione della loro struttura cristallina vennero studiati in seguito da Passmore e collaboratori.\n1/8 S8 + S4N4 + 6 AsF5 formula_3 4 (SN2)AsF6 + 2 AsF3\nStruttura e propriet\u00e0.\nIl catione tionitronio \u00e8 uno ione covalente in cui la carica positiva \u00e8 delocalizzata sugli atomi di zolfo, la cui distanza dall'atomo di azoto \u00e8 149 pm.\nAnaloghi.\nSi conoscono diversi cationi contenenti sia azoto che zolfo. Il pi\u00f9 importante \u00e8 il tionitrosonio (NS+) analogo solforato del nitrosonio, ma se ne conoscono altri pi\u00f9 esotici quali S3N2+, S4N42+, S5N5+, S6N42+, (S2N2)2N+ e diversi analoghi contenenti selenio come SeS2N2+, Se2SN22+ e Se3N22+."}
{"id": "4790433", "revid": "1924342", "url": "https://it.wikipedia.org/wiki?curid=4790433", "title": "Love More (Chris Brown)", "text": "Love More \u00e8 un brano musicale del cantante statunitense Chris Brown, pubblicato il 16 luglio 2013 ed estratto come terzo singolo dall'album \"X\". La canzone, che vede la partecipazione della cantante statunitense Nicki Minaj, ha raggiunto la posizione 23 nella Billboard Hot 100 e la posizione 29 nella Australia Singles Chart.\nProduzione.\nIl 29 marzo 2013 Brown aveva confermato che Nicki Minaj avrebbe partecipato alla produzione del brano; la canzone doveva essere pubblicata insieme all'album \"X\" ma, per ragioni sconosciute, la pubblicazione dell'album \u00e8 stata posticipata. Il 30 giugno, Chris Brown e Nicki Minaj si sono esibiti ai BET Awards 2013 con \"Love More\".\nLa canzone \u00e8 stata trasmessa per la prima volta in radio il 22 luglio dalla stazione radio americana \"99.1 KGGI\".\nVideo musicale.\nIl video musicale prodotto per il singolo \u00e8 stato girato il 2 agosto 2013 a Los Angeles (California), ed \u00e8 stato diretto da Chris Brownn stesso. Il 17 agosto 2013 \u00e8 stato pubblicato su YouTube, e il 29 agosto sul canale Vevo di Chris Brown. Alcune scene vedono la partecipazione dell'attore americano Nick Swardson. Nel video, Brown si incontra con degli amici e va con loro in un night club con la sua macchina; nel locale, il cantante balla in pista con delle ragazze e si esibisce con dei balletti sincronizzati con altri ballerini; in alcune scene appare Nicki Minaj."}
{"id": "4790435", "revid": "729019", "url": "https://it.wikipedia.org/wiki?curid=4790435", "title": "Stazione di Falconara", "text": "La stazione di Falconara \u00e8 una stazione ferroviaria posta sulla linea Caltanissetta Xirbi-Gela-Siracusa. Serviva la localit\u00e0 di Falconara, frazione del comune di Butera. \nLa stazione prende il nome dall'omonimo castello, Il castello di Falconara, che \u00e8 ubicato sull'arenile, direttamente sul mare, e dista circa 100 metri dalla stazione stessa. Dal 13 giugno 2009 la stazione divent\u00f2 posto di movimento. Successivamente venne rimosso il binario d'incrocio.\nStoria.\nLa stazione di Falconara entr\u00f2 in servizio il 2 marzo 1891, all'attivazione del tronco ferroviario da Licata a Terranova."}
{"id": "4790443", "revid": "111405424", "url": "https://it.wikipedia.org/wiki?curid=4790443", "title": "Stazione di Falconara (disambigua)", "text": ""}
{"id": "4790445", "revid": "183694", "url": "https://it.wikipedia.org/wiki?curid=4790445", "title": "Cittadinanza andorrana", "text": "La cittadinanza andorrana \u00e8 basata principalmente sul principio dello ius sanguinis.\nRequisiti per la cittadinanza.\nPer discendenza.\nI bambini nati da genitori che erano cittadini di Andorra al momento della nascita (indipendentemente dal luogo di nascita) hanno per diritto la cittadinanza andorrana.\nPer nascita.\nUn bambino nato in Andorra pu\u00f2 reclamare la cittadinanza andorrana in uno dei seguenti casi:\nPer naturalizzazione.\nTramite naturalizzazione soddisfacendo i seguenti criteri:\nPerdita della cittadinanza.\nSe un cittadino di Andorra serve nelle forze armate o di governo di un altro paese o prende una cittadinanza straniera perde automaticamente la cittadinanza di Andorra.\nDoppia cittadinanza.\nLa doppia cittadinanza \u00e8 severamente vietata dalla legge di Andorra."}
{"id": "4790446", "revid": "1428919", "url": "https://it.wikipedia.org/wiki?curid=4790446", "title": "Pavel Andreevi\u010d \u0160uvalov", "text": "Biografia.\nEra l'ultimogenito di Andrej Petrovi\u010d \u0160uvalov (1742-1789), e di sua moglie, Ekaterina Petrovna Saltykova (1743-1817), figlia del maresciallo P\u00ebtr Sem\u00ebnovi\u010d Saltykov.\nCarriera.\nIl 12 febbraio 1786 entr\u00f2 nel reggimento di cavalleria con il grado di cornetta. Il 3 gennaio 1793 fu promosso al grado di sottotenente. Nel 1794 ha combattuto con i polacchi e partecip\u00f2 alla presa di Praga (1\u00ba gennaio 1795). Il 18 agosto 1798 fu promosso al grado di colonnello.\nTra il 1799 e il 1800 partecip\u00f2 alle campagne italiane e svizzere e fu ferito sul passo del San Gottardo. Il 15 settembre 1801 fu promosso al grado di maggior generale e l'11 giugno 1803 comand\u00f2 il reggimento dei corazzieri.\nNel 1807 ha combattuto contro i francesi in Prussia. Nell'inverno 1809, durante la campagna contro gli svedesi, comand\u00f2 un corpo separato, conquistando Tornio, costringendo l'esercito svedese ad un distacco significativo e, successivamente, ad arrendersi. Il 20 marzo 1809 fu promosso al grado di tenente generale. Dal dicembre 1809 al maggio 1811, svolse degli incarichi speciali a Vienna.\nNel 1812 comand\u00f2 il 4\u00ba reggimento di fanteria. Partecip\u00f2 alla battaglia di Lipsia. Nel 1814 accompagn\u00f2 Napoleone sull'isola d'Elba.\nSuccessivamente comp\u00ec alcune missioni diplomatiche.\nMatrimonio.\nNel 1815 spos\u00f2 Varvara Petrovna \u0160achovskaja (1796-1870). Ebbero due figli:\nMorte.\nMor\u00ec il 1\u00ba dicembre 1823 e fu sepolto nel cimitero Bol'\u0161eochtinskoe a San Pietroburgo."}
{"id": "4790449", "revid": "84184", "url": "https://it.wikipedia.org/wiki?curid=4790449", "title": "Francesco Ferrara (abate)", "text": "Di umili origini studi\u00f2 al Seminario di Catania.\nNel 1786 ottenne la laurea in filosofia e medicina all'Universit\u00e0 di Catania ma continu\u00f2 gli studi delle scienze matematiche, dell'architettura, la botanica, la lingua e la letteratura greca e la chimica sotto la guida di illustri maestri di cui fece ampia menzione nella sua \"Storia di Catania\".\nFu ordinato sacerdote nel 1792, e nel 1801 (4 novembre) assistette assieme ad altri prelati al battesimo di Vincenzo Bellini, nella chiesa di San Francesco Borgia.\nEbbe la cattedra di Fisica all'Universit\u00e0 di Catania. Successivamente quella di Storia naturale a Palermo. Rientrato a Catania ottenne la cattedra di Lingua greca e di Archeologia.\nNel 1834 compil\u00f2 una sentita biografia sul fratello Alfio (Trecastagni, 1777-1829), medico e chirurgo per le truppe inglesi.\nIn riconoscimento dei servizi resi alla scienza fu insignito del Reale Ordine da Francesco I e del titolo di \"Regio Storiografo della Sicilia\". Fu membro di varie Accademie di Europa e d'America e \"Regio intendente delle antichit\u00e0 di Sicilia\".\nFu chiamato \u00ab il Plinio siciliano \u00bb. Mor\u00ec il 12 febbraio 1850."}
{"id": "4790450", "revid": "478133", "url": "https://it.wikipedia.org/wiki?curid=4790450", "title": "Consuelo Vel\u00e1zquez Torres", "text": ""}
{"id": "4790461", "revid": "729019", "url": "https://it.wikipedia.org/wiki?curid=4790461", "title": "Stazione di Gela Anic", "text": "La stazione di Gela Anic \u00e8 una fermata ferroviaria posta sulla linea Caltanissetta Xirbi-Gela-Siracusa. \u00c8 sita nel territorio comunale di Gela, nei pressi dello stabilimento petrolchimico Anic."}
{"id": "4790467", "revid": "767487", "url": "https://it.wikipedia.org/wiki?curid=4790467", "title": "Face on the Screen", "text": "Face on the Screen \u00e8 un cortometraggio muto del 1916 diretto da Harry Solter.\nProduzione.\nIl film fu prodotto dall'Universal Film Manufacturing Company (con il nome Laemmle).\nDistribuzione.\nDistribuito dall'Universal Film Manufacturing Company, il film - un cortometraggio in una bobina - usc\u00ec nelle sale cinematografiche USA il 30 dicembre 1916."}
{"id": "4790484", "revid": "199745", "url": "https://it.wikipedia.org/wiki?curid=4790484", "title": "Brighamia insignis", "text": "Brighamia insignis , comunemente nota in lingua hawaiana come \u014clulu o Alula, \u00e8 una specie di lobelioide hawaiana, appartenente alla famiglia delle Campanulacee. La IUCN Red List la classifica come specie in pericolo critico di estinzione.\nDescrizione.\n\"B. insignis\" \u00e8 una pianta perenne, con fusto succulento e bulboso, raramente ramificato, che si assottiglia verso l'alto, terminando in una rosetta compatta di foglie carnose. Il fusto \u00e8 normalmente alto tra 1 e 2 metri, ma pu\u00f2 raggiungere anche i 5\u00a0m. La pianta fiorisce da settembre a novembre. Essa presenta grappoli di fiori gialli a gruppi da tre ad otto nell'assile delle foglie. Il profumo \u00e8 paragonabile a quello della lonicera. \nI petali sono fusi in un tubo lungo da 7 a 14\u00a0cm.\nDistribuzione e habitat.\n\"B. insignis\" sopravvive solo sull'isola di Kauai; in passato era presente anche sull'isola di Niihau ma \u00e8 andata incontro ad estinzione locale. Essa cresce su sporgenze rocciose con poco terreno e sulle ripide scogliere a picco sul mare, dal livello del mare fino a 480\u00a0m di altitudine. Piante associate comprendono: \"\u0101hinahina\" (\"Artemisia\" spp.) \"akoko\" (\"Euphorbia celastroides\"), \"alahee\" (\"Psydrax odorata\"), \"k\u0101welu\" (\"Eragrostis variabilis\"), \"pili\" (\"Heteropogon contortus\"), \"kokio\" ula (\"Hibiscus kokio\"), \"\u0101naunau\" (\"Lepidium serra\"), \"nehe\" (\"Lipochaeta succulenta\"), \"pokulakalaka\" (\"Munroidendron racemosum\") e \"ilima\" (\"Sida fallax\").\nBiologia.\nSecondo lo U.S. Botanical Gardens, il suo unico impollinatore era una specie di Sphingidae oggi estinta. Ci\u00f2 ha fatto s\u00ec che per la riproduzione rimanga ora solo pi\u00f9 l'impollinazione manuale, non potendo la \"B. insignis\" riprodursi da sola.\nConservazione.\nQuesta specie \u00e8 molto rara: nel 1994 l'Agenzia del Dipartimento degli Interni che si occupa della gestione e conservazione della fauna selvatica, lo United States Fish and Wildlife Service, ha censito una popolazione da 45 a 65 esemplari ed ha inserito la pianta nelle specie a rischio. Attualmente si stima che sopravvivano solo 7 esemplari maturi, suddivisi in due subpopolazioni.\nLa IUCN Red List la classifica come specie in pericolo critico di estinzione (\"Critically Endangered\"). Le principali minacce alla specie comprendono specie introdotte, capre selvatiche, maiali selvatici, lumache, ratti, incendi ed infestazioni di ragni \"Tetranychus cinnabarinus\". A queste si aggiunge anche l'escursionismo. Crescendo inoltre su scogliere esposte \u00e8 stata anche danneggiata dai cicloni e dalle frane.\nNonostante la sua rarit\u00e0 in natura, non \u00e8 difficile coltivare la pianta in vivaio, ed essa ha preso piede come pianta ornamentale."}
{"id": "4790485", "revid": "921573", "url": "https://it.wikipedia.org/wiki?curid=4790485", "title": "James Westerfield", "text": "Per il cinema consegu\u00ec dal 1940 al 1975 pi\u00f9 di 50 partecipazioni mentre per il piccolo schermo diede vita a numerosi personaggi in oltre cento produzioni dal 1950 al 1973.\nBiografia.\nJames Westerfield nacque a Nashville, in Tennessee, il 22 marzo 1913. Inizi\u00f2 a lavorare come attore e produttore in teatro e fece parte di diverse produzioni a Broadway. Ottenne due premi del New York Drama Critics' Circle. Debutt\u00f2 al cinema agli inizi degli anni quaranta e in televisione agli inizi degli anni cinquanta.\nAttore caratterista, si dedic\u00f2 ad una lunga carriera televisiva dando vita a numerosi personaggi per varie serie, tra cui John Murrel in sette episodi della serie \"The Travels of Jaimie McPheeters\" dal 1963 al 1964. Interpret\u00f2 inoltre numerosi altri personaggi secondari o ruoli da guest star in molti episodi di serie televisive dagli anni cinquanta agli anni settanta, anche con ruoli diversi in pi\u00f9 di un episodio, tra cui quattro episodi di \"Hazel\" e quattro di \"Disneyland\". Prese parte anche ad un episodio della serie classica di \"Ai confini della realt\u00e0\".\nLa sua carriera per gli schermi cinematografici conta diverse partecipazioni; tra i personaggi a cui diede vita si possono citare Joe London in \"The Whistle at Eaton Falls\" del 1951, Big Mac in \"Fronte del porto\" del 1954, l'ufficiale Hanson in \"Geremia, cane e spia\" del 1959 e Parker in \"Il Grinta\" del 1969.\nLa sua ultima apparizione per la televisione avvenne nel film TV \"Set This Town on Fire\", andato in onda nel 1973, che lo vede nel ruolo di Cark Rickter, mentre per il grande schermo l'ultima interpretazione risale al film \"Serpente a sonagli\" del 1975 in cui interpreta John Applebee.\nSpos\u00f2 l'attrice Fay Tracy. Mor\u00ec per un attacco di cuore a Woodland Hills, in California, il 20 settembre 1971 all'et\u00e0 di cinquantotto anni e fu seppellito al San Fernando Mission Cemetery di Mission Hills."}
{"id": "4790486", "revid": "1699816", "url": "https://it.wikipedia.org/wiki?curid=4790486", "title": "Dinkleberg", "text": ""}
{"id": "4790489", "revid": "1305772", "url": "https://it.wikipedia.org/wiki?curid=4790489", "title": "Granville Sharp", "text": "Biografia.\nSharp pianific\u00f2 di stabilirsi in Sierra Leone e fond\u00f2 la \"St. George Bay Company\", una precorritrice della Sierra Leone Company. \nI suoi sforzi portarono sia alla fondazione della Provincia della libert\u00e0 e pi\u00f9 tardi alla \"Freetown\". Pertanto \u00e8 considerato uno dei padri fondatori della Sierra Leone. \nFu anche un biblista, classicista e un musicista di talento."}
{"id": "4790491", "revid": "729019", "url": "https://it.wikipedia.org/wiki?curid=4790491", "title": "Castello di Tiverton", "text": "Il castello di Tiverton \u00e8 quel che rimane dell'edificio omonimo smantellato dopo la fine della Guerra civile inglese e trasformato, nel corso del XVII secolo, in una casa di campagna. Quando era ancora operativo occupava una posizione difensiva sulle rive del fiume Exe presso la cittadina di Tiverton. Il castello di Tiverton era un complesso ricco di edifici di cui ora restano solo pezzi di muri perimetrali, edifici di vari periodi e alcune torri. Durante la guerra civile il maniero fu una roccaforte fedele ai realisti tanto che il generale Thomas Fairfax lo pose sotto assedio ponendo il proprio quartier generale alla Blondell's School situata a Tiverton e assiep\u00f2 la propria artiglieria al castello di Cranmore, ad appena mezzo miglio da quello di Tiverton. La Culverin, il pi\u00f9 grande pezzo di artiglieria usato dal New Model Army era in grado di sparare fino a 2.000 yarde di distanza e mentre gli assedianti stavano ancora cercando di prendere bene la mira un colpo fortunato riusc\u00ec a colpire una delle catene che sostenevano il ponte levatoio di Tiverton e questo permise ai Roundhead di entrare nel castello e porre fine all'assedio prima ancora che iniziasse. La maggior parte della struttura venne quindi distrutta dai parlamentariani per evitare un suo qualsiasi uso durante la guerra.\nAttraverso i secoli e i proprietari.\nNel 1106 l'importante maniero di Tiverton venne dato da Enrico I d'Inghilterra a Richard de Redvers che costru\u00ec il castello vero e proprio. Suo figlio Baldwin de Redvers (morto 4 giugno 1115) fu creato conte di Devon da Matilde d'Inghilterra durante l'anarchia, probabilmente all'inizio del 1114. Mary de Redvers, chiamata anche \"de Vernon\" probabilmente dal suo luogo di nascita, figlia di William de Redvers, V conte di Devon (morto 10 settembre 1217), spos\u00f2 in seconde nozze Robert de Courtenay la cui madre era Hawise de Courci (morta 1219), erede della baronia feudale di Okehampton. Baldwin de Redvers, VII conte di Devon mor\u00ec nel 1262 senza figli cos\u00ec il castello e il titolo passarono a sua sorella Isabella de Fortibus, vedova di William III de Forz, IV conte di Albermale (morto 1260).\nIsabella mor\u00ec nel 1293 senza figli viventi cos\u00ec che tutte le propriet\u00e0 e i titoli passarono al cugino Hugh de Courtenay, I conte di Devon, barone di Okehampton, e bis-nipote di Robert de Courtenay e Mary de Redvers. Egli era gi\u00e0 stato convocato al Parlamento del 1299 e nel 1335 gli venne conferito il titolo di conte di Devon giunto alla sua seconda creazione. Il castello rimase la principale residenza dei conti per tutto il medioevo fino al 1539 quando Henry Courtenay, I marchese di Exeter venne giustiziato per volere di Enrico VIII d'Inghilterra. I Courtenay erano anche proprietari del castello di Okehampton, loro residenza originaria, e pi\u00f9 tardi costruirono anche il castello di Colcombe.\nDopo l'uccisione di Henry e la confisca di tutti i suoi beni, Tiverton venne dato dal re a John Russell, I conte di Bedford e dopo la morte di Enrico il castello torn\u00f2 nelle mani della corona, nello specifico al suo giovane figlio Edoardo VI d'Inghilterra, che lo don\u00f2 allo zio e Lord protettore Edward Seymour, I duca di Somerset. Nel 1552 Edoardo ne ordin\u00f2 l'esecuzione e Tiverton pass\u00f2 alle mani di Henry Gates (1515circa-1589) un parlamentare fratello di John Gates che aveva servito come capitano delle guardie. John era molto vicino a John Dudley, I duca di Northumberland e support\u00f2 le pretese al trono di sua nuora, la giovane Giovanna Grey. La parentela dei due dest\u00f2 sospetti anche su Henry che, dopo l'ascesa al trono di Maria I d'Inghilterra venne arrestato, anche se riusc\u00ec poi a evitare l'esecuzione. Nel 1553 egli ottenne il perdono regio, ma non la restituzione delle terre. \nMaria ridiede tutte le propriet\u00e0 ai Courtenay nella persona di Edward Courtenay, I conte di Devon, figlio del defunto Henry, e lo cre\u00f2 conte di Devon dando il via a una nuova creazione. Edward mor\u00ec in esilio e senza figli nel 1556 e il titolo e le terre andarono a dei lontani cugino che discendevano dalle quattro sorelle del suo bisnonno ed omonimo Edward Courtenay, I conte di Devon (morto 1509). Costor si erano sposate imparentandosi con importanti famiglie e le propriet\u00e0 vennero divise fra i loro discendenti in quattro parti. \nChi eredit\u00f2 il castello di Tiverton fu Roger Giffard, quinto figlio di Sir Roger Giffard (morto 1547), la cui residenza di famiglia era sita a Parkham e che si era sposato con Margaret Coblegh (morta 1548), ereditiera di John Coblegh di Brightley il cui monumento tombale \u00e8 ancora visibile presso il villaggio di Chittlehampton.\nMargaret aveva portato al marito parecchie propriet\u00e0 cui ora si andava ad aggiungere anche Tiverton.\nUn altro Roger Giffard (morto 1603) costru\u00ec tutta una serie di edifici nel castello che divennero noti come \"Giffard's Court\" ed anche una torre situata nel cortile come testimoniato da una pietra che porta incise le sue iniziali e la data \"1588\" ed era ancora vivo quando un devastante incendio scoppi\u00f2 il 3 aprile 1598 uccidendo 33 persone e distruggendo 400 edifici. Suo nipote Roger Giffard mor\u00ec senza eredi maschi e Tiverton and\u00f2 alla figlia che aveva sposato tale Roger Burgoyne e i suoi due figli Roger e William vendettero il castello e tutti i suoi edifici a Peter West un Esquire che ne fece la sua casa e che serv\u00ec come sceriffo del Devon nel 1707.\nQuando nel 1728 mor\u00ec John West la sola erede rimasta era la figlia Dorothy West e Tiverton and\u00f2 quindi a suo marito Thomas Carew (1692circa-1746 circa)."}
{"id": "4790497", "revid": "247222", "url": "https://it.wikipedia.org/wiki?curid=4790497", "title": "The Immortal Otis Redding", "text": "The Immortal Otis Redding \u00e8 un album raccolta di Otis Redding, pubblicato dalla ATCO Records nel 1968. Il disco contiene sia brani inediti sia brani pubblicati in precedenza solo come singoli."}
{"id": "4790498", "revid": "1543377", "url": "https://it.wikipedia.org/wiki?curid=4790498", "title": "Naufragio del Potho", "text": "Il Potho era una nave da carico battente bandiera libanese. Nella notte fra il 14 e il 15 marzo 1962, durante una tempesta, transitando davanti al Monte Conero fu scagliata contro gli scogli delle \"Due Sorelle\".\nIl naufragio e il soccorso.\nTrascinato dalle correnti, il \"Potho\" si scontr\u00f2 con i due faraglioni e si spezz\u00f2 in due tronconi, di cui quello di prua arenatosi e l'altro affondato.\nIl primo soccorso fu possibile solo grazie al guardiano della cava retrostante la spiaggia, Raimondo Barbadoro, che sebbene invalido and\u00f2 a chiedere aiuto al fratello Cesare risalendo il monte Conero per l'unica via, l'impervio Passo del Lupo. I due, con l'aiuto di due nipoti, furono gli unici che nelle prime 24 ore diedero soccorso ai naufraghi, ostacolati tra l'altro dalla tempesta prima e poi da una straordinaria precipitazione nevosa. L'unica fortuna fu il rifugio del guardiano della cava che con una stufa a carbone permise ai superstiti di asciugarsi e scaldarsi, e di mangiare qualcosa al riparo.\nLa mattina del 16 marzo giunsero finalmente i rinforzi, fino a quel momento bloccati dal maltempo. Erano in gran parte volontari, con vestiti, viveri e funi che permettessero ai naufraghi stremati di risalire in sicurezza il sentiero. Un ferito grave fu recuperato nel pomeriggio via mare.\nDei 21 uomini del \"Potho\" solo 11 furono tratti in salvo. Cesare Barbadoro fu insignito della medaglia di bronzo al valor civile.\nRicostruzione degli eventi.\nLa vicenda \u00e8 stata ricostruita in dettaglio dal protagonista nel 1996, in un testo curato dal sirolese Bruno Bambozzi, mentre il suo concittadino Amedeo Spadari si \u00e8 occupato di raccogliere documentazione anche fotografica sull'incidente e sulla nave.\nIl relitto.\nAttualmente i pochi resti del relitto del \"Potho\" sono meta di turismo subacqueo, offrendo ormai rifugio alla fauna marina del luogo a meno di 14 metri di profondit\u00e0. Sebbene lo scafo sia andato distrutto, tra i resti del fasciame sono ancora distinguibili parti delle caldaie, i verricelli, la grande elica e un albero."}
{"id": "4790511", "revid": "110157", "url": "https://it.wikipedia.org/wiki?curid=4790511", "title": "NCAA Division I 2006 (pallavolo femminile)", "text": "La NCAA Division I 2006 si \u00e8 svolta dal 30 novembre al 16 dicembre 2006: al torneo hanno partecipato 64 squadre di pallavolo universitarie e la vittoria finale \u00e8 andata per la seconda volta alla ."}
{"id": "4790517", "revid": "1543377", "url": "https://it.wikipedia.org/wiki?curid=4790517", "title": "Sinadole di sotto", "text": "Sinadole di sotto, gi\u00e0 \"Senadolia inferiore\", (in sloveno Senadolice, gi\u00e0 \"Senadole\", in tedesco \"Unter Senadole\") \u00e8 un paese della Slovenia, frazione del comune di Sesana.\nLa localit\u00e0 \u00e8 situata nel Carso a 452.2 metri s.l.m. ed a 11.4 kilometri dal confine italiano.\nEssa \u00e8 attraversata dall'importante strada che collega Trieste con Lubiana e quindi con Vienna.\nStoria.\nDopo la caduta dell'Impero romano d'Occidente, e la parentesi del Regno ostrogoto, a seguito della Guerra gotica promossa dall'imperatore Giustiniano I il suo territorio entr\u00f2 a far parte dei domini bizantini.\nDopo la calata, nel 568, attraverso la Valle del Vipacco nell'Italia settentrionale dei Longobardi, seguiti poi da popolazioni slave, rimase sotto dominio dell'Istria bizantina.\nDopo una parentesi di dominazione longobarda dal 751 ad opera del loro re Astolfo, questa parte del Carso assieme all'Istria torn\u00f2 in mano bizantine dal 774.\nAnnientati i Longobardi, Carlo Magno, re dei Franchi, nel 788 occup\u00f2 anche l'Istria bizantina inglobandola nel Regnum Italiae affidato da Carlo al figlio Pipino; nell'803 venne istituita la \"Marchia Austriae et Italiae\" che comprendeva il Friuli, la Carinzia, la Carniola e l'Istria. Alla morte di Pipino nell'810, il territorio pass\u00f2 in mano al figlio Bernardo.\nCon la morte di Carlo Magno nell'814 la carica imperiale pass\u00f2 a Ludovico I che affid\u00f2 il Regno d'Italia al suo primogenito Lotario, il quale gi\u00e0 nell'828 (dopo aver deposto Baldrico per non aver saputo difendere le frontiere orientali dagli Slavi) divise la parte orientale del Regno, ossia la Marca Orientale (o del Friuli), in quattro contee: Verona, Friuli, Carniola e Istria (comprendente il Carso e parte della Carniola interna). Da allora le contee del Friuli e dell'Istria vennero conglobate nella nuova \u201cmarca d'Aquileia\u201d, come parte del \"Regnum Italiae\".\nIn seguito al Trattato di Verdun, nell'843, il suo territorio entr\u00f2 a far parte della Lotaringia in mano a Lotario I e pi\u00f9 specificatamente dall'846 della Marca del Friuli, in mano al marchese Eberardo a cui succedettero prima il figlio Urnico e poi l'altro figlio Berengario.\nCessato il dominio franco con la deposizione di Carlo il Grosso, Berengario, divenuto re d'Italia, pass\u00f2 il marchesato aquileiese al suo vassallo Vilfredo che venne poi nell'895 da lui nominato marchese del Friuli e dell'Istria.\nNel 952 l'imperatore Ottone I obblig\u00f2 il re d'Italia Berengario II a rinunciare alle contee \u201cFriuli et Istria\u201d, unendole al Impero romano-germanico e subordinandole al ducato di Baviera tenuto dal suo fratellastro Enrico I a cui successe il figlio Enrico II.\nNel 976 pass\u00f2 al Ducato di Carinzia appena costituito dall'imperatore Ottone II.\nNel 1040, dopo la morte l'anno prima di Corrado II, Enrico III di Franconia fece dell'Istria una marca a s\u00e9, per dare a questa provincia un'organizzazione pi\u00f9 adatta alla difesa e per indebolire i duchi di Carinzia, ai quali l'Istria era sottomessa. La nuova marca istriana divenne cos\u00ec \u201cprovincia immediata e feudo diretto dell'Impero\u201d. L'autorit\u00e0 marchionale della nuova \"Marchia et Comitatus Histriae\" venne pertanto conferita dall'imperatore al conte Volrico od Urlico I della casa Weimar \u2013 Orlam\u00fcnde.\nMorto il marchese Urlico I, nel 1070 l'imperatore Enrico IV cedette il marchesato d'Istria a Marquardo III di Eppenstein; Marquardo III, aveva sposato Edvige o Haldemud, figlia di Wilpurga e Variento, duca del Friuli e signore di Gorizia, dal quale eredit\u00f2 le signorie isontine.\nNel 1077 l'imperatore Enrico IV costitu\u00ec il Principato ecclesiastico di Aquileia che ebbe influenza, mediante apposito diploma emesso lo stesso anno, anche sulla marca di Carniola e sulla contea dell'Istria.\nI Conti di Gorizia, in quanto \"advocati\" del patriarca, acquisirono gradualmente una larga parte dei territori aquileiesi, frazionati in feudi minori fra i loro ministeriali, i veri e propri strumenti di governo comitale sul Carso e la vicina Istria.\nNel 1500 pass\u00f2 alla Casa d\u2019Asburgo, mentre nel 1512 entr\u00f2 insieme alla Contea di Gorizia nel Circolo austriaco del Sacro Romano Impero, per poi far parte, dal 1754, della Contea di Gorizia e Gradisca ai confini con la Carniola.\nCon il trattato di Sch\u00f6nbrunn (1809) entr\u00f2 a far parte delle Province Illiriche.\nCol Congresso di Vienna nel 1815 rientr\u00f2 in mano austriaca nel Regno d'Illiria nel Distretto di Schwarzenegg del Circolo di Gorizia, con denominazione \"Unter Senadole\", come frazione del comune di St\u00f2rie; tale comune pass\u00f2 in seguito sotto il profilo amministrativo al Litorale austriaco nel 1849.\nDopo la prima guerra mondiale fu annesso al Regno d\u2019Italia e venne congiunto alla Provincia di Gorizia.\nIn seguito all'abolizione della stessa Provincia nel 1923, pass\u00f2 alla Provincia di Trieste, sempre come frazione di St\u00f2rie. Tale comune venne nel 1927 soppresso e aggregato a quello di Sesana.\nFu soggetto alla Zona d'operazioni del Litorale adriatico (OZAK) tra il Settembre 1943 e il maggio 1945 e tra il giugno 1945 e il 1947, trovandosi a est della Linea Morgan, fece parte della Zona B della Venezia Giulia sotto il controllo Jugoslavo, ma breve distanza dal confine con la zona A sotto il controllo Britannico-Americano del Governo Militare Alleato (AMG); pass\u00f2 poi alla Jugoslavia e quindi alla Slovenia."}
{"id": "4790518", "revid": "304744", "url": "https://it.wikipedia.org/wiki?curid=4790518", "title": "Blonde (film)", "text": ""}
{"id": "4790519", "revid": "767487", "url": "https://it.wikipedia.org/wiki?curid=4790519", "title": "The Clean Gun", "text": "The Clean Gun \u00e8 un film muto del 1917 diretto da Harry Harvey.\nProduzione.\nIl film fu prodotto dalla Falcon Features (Balboa Amusement Producing Company). Venne girato in California, a Long Beach.\nDistribuzione.\nDistribuito dalla General Film Company, il film usc\u00ec nelle sale cinematografiche USA il 26 ottobre 1917."}
{"id": "4790522", "revid": "123218572", "url": "https://it.wikipedia.org/wiki?curid=4790522", "title": "Aves Ichnusae", "text": "Aves Ichnusae \u00e8 una rivista di ornitologia pubblicata dal Gruppo Ornitologico Sardo (GOS) fondata nel 1998 dall'ornitologo Marcello Grussu. Il logo della rivista \u00e8 il Pollo sultano (\"Porphyrio porphyrio\"), che \u00e8 anche il logo del Gruppo Ornitologico Sardo e una delle specie maggiormente caratterizzanti la fauna della Sardegna. Nella rivista sono pubblicati articoli e note sull'avifauna della Sardegna e del Mediterraneo centrale (Nord Africa, Sicilia, Corsica etc.). In particolare, vengono pubblicati:\nInoltre, \"Aves Ichnusae\" pubblica regolarmente anche i dati sugli avvistamenti interessanti in Sardegna, l'elenco delle pubblicazioni a carattere ornitologico riguardanti la Sardegna pubblicati su altre riviste nazionali ed estere e i censimenti annuali dell'unica popolazione autoctona in Italia di Grifone (\"Gyps fulvus\"). Nel volume 4 (2001) la rivista ha pubblicato la \"Check-list of the birds of Sardinia. Updated to December 2001\" (Grussu M., pag. 2-56) che elenca la lista critica degli Uccelli riscontrati nell'isola nel periodo 1700-2001 e il loro status fenologico.\nLa rivista ha una periodicit\u00e0 annuale. L'Editor, dalla sua fondazione (1998) \u00e8 Marcello Grussu; il Comitato di redazione \u00e8 composto da Attilio Mocci Demartis, Luca Biddau, Mauro Sanna, Francesco Mascia e Roberto Meloni (Photographic consultant).\nDal 2010 \"Aves Ichnusae\" ha anche una pagina su Facebook."}
{"id": "4790527", "revid": "757396", "url": "https://it.wikipedia.org/wiki?curid=4790527", "title": "Basketbol'nyj klub Astana", "text": "Il Basketbol'nyj klub Astana \u00e8 una societ\u00e0 cestistica, avente sede ad Astana, in Kazakistan. Fondata nel 2011, gioca nel campionato kazako.\nDisputa le partite interne nella Republican Cycling Track, che ha una capacit\u00e0 di 9.270 spettatori.\nRoster 2020-2021.\n\"Aggiornato al 31 ottobre 2020.\""}
{"id": "4790536", "revid": "116184704", "url": "https://it.wikipedia.org/wiki?curid=4790536", "title": "Curt Schimmelbusch", "text": "Direttore della clinica chirurgica di Berlino, ide\u00f2 uno sterilizzatore di strumenti chirurgici e una maschera per l'anestesia."}
{"id": "4790537", "revid": "72396", "url": "https://it.wikipedia.org/wiki?curid=4790537", "title": "Friedrich Heinrich Geffcken", "text": "Sindaco di Amburgo e poi docente all'universit\u00e0 di Strasburgo dal 1872 al 1882, fu processato nel 1888 per aver pubblicato un estratto del suo diario personale.\nCarriera.\nPer dieci anni (1856-1866) \u00e8 stato il rappresentante diplomatico della citt\u00e0 libera di Amburgo a Berlino, prima come incaricato d'affari e poi come ministro residente, incarico che ricopr\u00ec anche a Londra.\nNominato, nel 1872, professore di storia costituzionale e di diritto pubblico all'universit\u00e0 di Strasburgo, Geffcken divenne nel 1880 un membro del Consiglio di Stato dell'Alsazia-Lorena.\n\u00c8 stato uno dei consiglieri pi\u00f9 fidati del principe ereditario Federico Guglielmo (in seguito Federico), e fu lui che redasse la bozza della nuova costituzione federale tedesca, che \u00e8 stata presentata a Versailles durante la guerra franco-prussiana. Assisti alla realizzazione del famoso documento che l'imperatore Federico, alla sua ascesa al trono nel 1888, indirizz\u00f2 al cancelliere. Questo memorandum venne pubblicato da Geffcken sulla Deutsche Rundschau (nell'ottobre 1888), insieme agli estratti del diario privato dall'imperatore Federico durante la guerra franco-prussiana, venendo, su insistenza di Bismarck, processato per alto tradimento. Il Reichsgericht (la corte suprema), tuttavia, annull\u00f2 l'atto d'accusa, e Geffcken venne rilasciato dopo essere stato in carcere per tre mesi.\nMorte.\nSi ritir\u00f2 dal servizio pubblico nel 1882, e visse per lo pi\u00f9 a Monaco di Baviera, dove mor\u00ec, soffocato da una fuga accidentale di gas nella sua camera da letto, nel 1896.\nVita privata.\nNel 1860 ai spos\u00f2 con Caroline Immermann, figlia del poeta Carl Leberecht Immermann. La coppia ebbe quattro figli e due figlie, tra cui il filologo Johannes Geffcken ed il giurista Heinrich Geffcken."}
{"id": "4790539", "revid": "72396", "url": "https://it.wikipedia.org/wiki?curid=4790539", "title": "Johannes Geffcken", "text": "Figlio di Friedrich Heinrich Geffcken e docente all'universit\u00e0 di Rostock, particolarmente pregiata \u00e8 la sua edizione degli \"Oracula Sibyllina\" (1902)."}
{"id": "4790540", "revid": "729019", "url": "https://it.wikipedia.org/wiki?curid=4790540", "title": "Piccolo m\u00fcnsterl\u00e4nder", "text": "Il piccolo munsterlander \u00e8 un cane da ferma adatto alla caccia su tutti i tipi di terreno.\nCane di taglia media, elegante e dalla corporatura forte, il Kleiner M\u00fcnsterl\u00e4nder \u00e8 il pi\u00f9 piccolo dei cani da ferma tedeschi e, a dispetto del nome, non deriva dal grande m\u00fcnsterl\u00e4nder.\nOrigini.\nLa razza deriva quasi certamente da cani da caccia di taglia media utilizzati in epoca medievale in Vestfalia, e poi soppiantati da razze di taglia maggiore.\nNei primi anni del '900 alcuni allevatori appassionati (fra i quali il poeta Hermann L\u00f6ns e suo fratello Edmund) tentarono il recupero della razza partendo dai pochi esemplari rimasti di una razza chiamata Heidewachtel. La selezione del Kleiner M\u00fcnsterl\u00e4nder continu\u00f2 negli anni attraverso l'incrocio con cani francesi di taglia uguale, sino a giungere allo standard fissato dal dottor Friedrich Jungklaus nel 1921.\nCaratteristiche fisiche.\nLa testa \u00e8 asciutta, leggermente convessa, con stop poco accentuato, muso lungo, canna nasale diritta e tartufo marrone.\nGli occhi sono di colore marrone scuro, mentre le orecchie, inserite alte e larghe, pendono ben aderenti alla testa.\nIl mantello \u00e8 formato da pelo mediamente lungo, liscio, folto, impermeabile, e di colore bianco e marrone (ammesse macchie rossicce su muso e occhi).\nLa coda, inserita alta e con lungo pennacchio, \u00e8 leggermente incurvata verso l'alto.\nTemperamento.\nDocile, vivace, duttile e abile nell'apprendimento, il piccolo munsterlander, oltre ad essere un buon cane da caccia, \u00e8 inoltre un piacevole animale da compagnia."}
{"id": "4790541", "revid": "72396", "url": "https://it.wikipedia.org/wiki?curid=4790541", "title": "Heinrich Geffcken", "text": "Figlio di Friedrich Heinrich Geffcken, fu docente all'Universit\u00e0 di Rostock dal 1898 al 1903 prima di passare all'Universit\u00e0 di Colonia. Fu autore di varie opere di diritto privato e pubblico."}
{"id": "4790547", "revid": "830939", "url": "https://it.wikipedia.org/wiki?curid=4790547", "title": "Carl Garr\u00e9", "text": "Inizi\u00f2 gli studi al Politecnico federale di Zurigo per poi cambiare facolt\u00e0 e studiare medicina presso l'universit\u00e0 di Berna e di Lipsia, si laure\u00f2 nel 1883 con Emil Theodor Kocher come relatore. \nDocente all'universit\u00e0 di Bonn, scrisse nel 1903 un trattato sulla chirurgia del polmone con Heinrich Quincke.\nPubblicazioni.\nElenco non esaustivo"}
{"id": "4790549", "revid": "830939", "url": "https://it.wikipedia.org/wiki?curid=4790549", "title": "Heinrich Quincke", "text": "Biografia.\nAllievo di Albert von K\u00f6lliker e Rudolf Virchow all'universit\u00e0 di W\u00fcrzburg, ottenne il dottorato all'universit\u00e0 di Berlino nel 1863.\nNel 1865 divenne assistente del fisiologo Ernst Wilhelm von Br\u00fccke e poco dopo fu \"medico subordinato\" di Friedrich Theodor von Frerichs all'Ospedale universitario della Charit\u00e9 di Berlino. Nel 1873 divenne docente all'universit\u00e0 di Berna, per poi passare all'universit\u00e0 di Kiel nel 1878, divenendone professore emerito nel 1908.\nPer primo descrisse l'angioedema, detto perci\u00f2 anche \"edema di Quincke\", e il \"sintomo di Quincke\" che si manifesta con arrosamento o pallore sotto le unghie e preannuncia un'insufficienza aortica.\nFu inoltre tra gli ideatori della rachicentesi. Nel 1893 descrisse quella che sar\u00e0 definita in seguito ipertensione endocranica."}
{"id": "4790550", "revid": "1372005", "url": "https://it.wikipedia.org/wiki?curid=4790550", "title": "Georg Hermann", "text": "Biografia.\nNato Georg Borchardt nel 1871 in una numerosa famiglia ebraica da Hermann Borchardt, decise di adottare come secondo nome Hermann in onore del padre e successivamente lo utilizz\u00f2 come pseudonimo. Suo fratello era il ben pi\u00f9 celebre archeologo Ludwig Borchardt.\nApprendista commerciale, dal 1896 al 1899 frequent\u00f2 i corsi di letteratura, arte e letteratura dell'universit\u00e0 di Berlino. Ottenne un posto di impiegato all'Ufficio di statistica berlinese, ma non si dedic\u00f2 mai ad approfonditi studi statistici.\nFu inoltre collaboratore di molte riviste edite da Ullstein-Verlag.\nIl suo primo successo fu il romanzo \"Jettchen Gebert\" (1906), seguito nel 1909 da \"Henriette Jacoby\", dei quali stamp\u00f2 oltre 260 edizioni.\nNel 1909 fond\u00f2 con altri la \"Societ\u00e0 per la difesa degli scrittori berlinesi\", di cui fu presidente dal 1910 al 1913. Cerc\u00f2 di rappresentare nelle sue opere le vicende dell'ambiente ebraico berlinese, sulla scia di un'affermata corrente letteraria.\nNel 1933 le sue opere furono bruciate dai nazisti e nel 1943 lo stesso Hermann fu deportato. Mor\u00ec vecchio e malato nel campo di sterminio di Birkenau nel novembre del 1943."}
{"id": "4790551", "revid": "205250", "url": "https://it.wikipedia.org/wiki?curid=4790551", "title": "Georg Hermann Quincke", "text": "Biografia.\nDopo aver studiato a K\u00f6nigsberg e Heidelberg ottenne il dottorato di ricerca nel 1858 all'universit\u00e0 di Berlino. \"Privatdozent\" all'universit\u00e0 di Berlino dal 1859, ne divenne professore ordinario nel 1865; nel 1872 pass\u00f2 all'universit\u00e0 di W\u00fcrzburg per poi trasferirsi (1875) all'universit\u00e0 di Heidelberg, dove insegn\u00f2 fino al ritiro, avvenuto nel 1907.\n\u00c8 noto per aver ripreso le teorie di Rudolf Clausius arrivando a scoprire il cosiddetto \"effetto Quincke\": in un campo magnetico un fluido si sposta verso le zone di intensit\u00e0 massima se la sua suscettivit\u00e0 magnetica \u00e8 maggiore di quella del mezzo in cui si trova (che ha suscettivit\u00e0 convenzionale 1), minima se la suscettivit\u00e0 \u00e8 minore.\nIl fenomeno sta alla base dell'elettroforesi, grazie alla quale nel 1949 Linus Pauling riusc\u00ec a stabilire la natura dei globuli rossi in soggetti affetti o portatori sani di anemia falciforme (nel primo caso i globuli sono tutti falciformi, nel secondo vi \u00e8 una bassa concentrazione di globuli falciformi a confronto di un gran numero di globuli discoidali biconcavi).\nA Quincke dobbiamo il metodo scientifico che permette di misurare tramite elettroforesi la suscettivit\u00e0 magnetica dei fluidi.\nDa lui prende nome anche il \"tubo di Quincke\", interferometro costituito da un tubo a doppia T.\nEsperto di diritto, ottenne un dottorato di diritto civile da Oxford e un dottorato di legge da Cambridge. Fu inoltre eletto socio onorario della Royal Society di Londra.\nNel 1885 pubblic\u00f2 \"Geschichte des physicalischen Insituts der Universit\u00e4t Heidelberg\". Ebbe un solo figlio, Friedrich, che fu un chimico."}
{"id": "4790561", "revid": "1463588", "url": "https://it.wikipedia.org/wiki?curid=4790561", "title": "Passaporto montenegrino", "text": "Il passaporto montenegrino \u00e8 un documento di identit\u00e0 rilasciato ai propri cittadini dalla Repubblica del Montenegro per i loro viaggi all'estero.\nVale come prova del possesso della cittadinanza montenegrina ed \u00e8 necessario per richiedere assistenza e protezione presso le ambasciate del Montenegro nel mondo.\nCaratteristiche.\nIl passaporto montenegrino ha la copertina di colore rosso borgogna, come quelli dell'Unione europea, con al centro lo stemma nazionale. Sopra l'emblema la scritta, in caratteri dorati, \"CRNA GORA\" e \"MONTENEGRO\" leggermente pi\u00f9 piccolo mentre sotto le scritte \"PASO\u0160\", \"PASSPORT\" e \"PASSEPORT\". Nel passaporto biometrico (e-passport) compare anche l'apposito simbolo, sempre dorato, \nLa pagina dei dati \u00e8 in lingua montenegrina, inglese e francese. A differenza dei passaporti rilasciati nel passato, che utilizzavano sia il cirillico che l'alfabeto latino, l'attuale passaporto montenegrino utilizza esclusivamente l'alfabeto latino.\nIl 1\u00ba gennaio 2010, il governo invalidato ufficialmente tutti i passaporti non biometrici, anche se la data di scadenza era oltre il 1\u00ba gennaio 2010 e di conseguenza i cittadini montenegrini che desiderano uscire la paese devono dotarsi del nuovo passaporto."}
{"id": "4790564", "revid": "88740", "url": "https://it.wikipedia.org/wiki?curid=4790564", "title": "Tambacarnifex unguifalcatus", "text": " \nTambacarnifex unguifalcatus \u00e8 un tetrapode estinto, appartenente ai pelicosauri. Visse nel Permiano inferiore (circa 290 - 285 milioni di anni fa) e i suoi resti fssili sono stati ritrovati in Germania.\nDescrizione.\nQuesto animale \u00e8 noto per uno scheletro postcranico quasi completo e una mandibola sinistra parziale. Doveva possedere un corpo lungo circa 1,5 metri, dotato di un cranio grande e fornito di forti denti aguzzi e ricurvi. Le zampe erano forti e relativamente corte, con caratteristici artigli ricurvi. L'aspetto doveva assomigliare molto a quello di animali meglio conosciuti, come \"Varanops\".\nClassificazione.\n\"Tambacarnifex \"venne descritto per la prima volta nel 2013, sulla base di fossili ritrovati nella formazione di Tambach, nella localit\u00e0 di Bromacker in Turingia (Germania centrale). Secondo un'analisi cladistica, questo animale era un membro derivato della famiglia dei varanopseidi, un gruppo di pelicosauri di medie dimensioni, vicini alla linea evolutiva che in seguito port\u00f2 ai mammiferi. In particolare, \"Tambacarnifex \"\u00e8 un membro dei varanodontini, una sottofamiglia che comprende i varanopseidi di maggiori dimensioni. \"Tambacarnifex \"\u00e8 a tutt'oggi l'unico varanodontino noto al di fuori del Nordamerica.\nPaleoecologia.\n\"Tambacarnifex \"era un predatore all'apice della catena alimentare del suo ecosistema; viveva in un ambiente terrestre di altopiano; questo ecosistema costituisce un primo passo verso il moderno sistema trofico di vertebrati, con gli erbivori molto pi\u00f9 numerosi e diversificati dei carnivori."}
{"id": "4790565", "revid": "22356", "url": "https://it.wikipedia.org/wiki?curid=4790565", "title": "Tambacarnifex", "text": ""}
{"id": "4790567", "revid": "481666", "url": "https://it.wikipedia.org/wiki?curid=4790567", "title": "Falcon Features", "text": ""}
{"id": "4790568", "revid": "1431409", "url": "https://it.wikipedia.org/wiki?curid=4790568", "title": "Adam Rothenberg", "text": "Biografia.\nNato nel New Jersey da Gillian e Kenneth Rothenberg, Adam ha origini ebraiche da parte di padre e ha sei fratelli. In un'intervista del 2008 con la rivista \"People\", Rothenberg ha parlato dei lavori svolti prima di diventare un attore a tempo pieno: \"Ho fatto il netturbino e il verificatore di notizie per \"Mademoiselle\". Il lavoro peggiore \u00e8 stato come guardia di sicurezza: turni orrendi di 12 ore davanti a un ascensore\".\nSecondo la rubrica \"Fatti Veloci\" di TV Guide, l'attore si \u00e8 formato nell'\"Acting Studio, Inc.\" di New York, dove ha interpretato diversi ruoli con la Compagnia &amp; Laboratorio Chelsea Repertory. A partire dal 1996 ha servito nell'esercito per due anni, stanziato in Germania. Il quotidiano \"Chicago Tribune\" ha discusso l'esperienza di Rothenberg nell'esercito, descrivendolo come \"uno che si \u00e8 ritirato dalla scuola per unirsi all'esercito e servire nell'unit\u00e0 antiaerea in Germania\", sottolineando come la sua esperienza lo abbia aiutato nella caratterizzazione del personaggio di Stanley in \"Un tram che si chiama Desiderio\" (2004).\nCarriera.\nA New York l'attore ha recitato in diverse produzioni off-Broadway, tra le quali un revival di \"Danny and the Deep Blue Sea\" (2004) di Second Stage nel ruolo del protagonista e l'acclamato \"Birdy\" di The Women's Project (2003). Nel 2006 ha interpretato il cantastorie scozzese Chimney Bosch in \"The Wooden Breeks\" dello MCC Theater, diretto da Trip Cullman. Fuori da New York, Rothenberg ha affiancato Patricia Clarkson nel ruolo di Stanley Kowalski in \"Un tram che si chiama Desiderio\", messo in scena durante il Festival Tennessee Williams al Kennedy Center (2004).\nNel 2003 ha dato vita al personaggio di Doug in \"Mother of Invention\" di Alexandra Gersten-Vassilaros, diretto da Nicholas Martin, mentre al Williamstown Theatre Festival del 2005 ha interpretato Lord Darlington in \"Il ventaglio di Lady Windermere\", diretto da Moises Kaufman. Pi\u00f9 di recente, nel 2011, ha interpretato Krogstad in \"Casa di bambola\", mentre nello stesso anno ha recitato nella produzione \"Burn This\" del Mark Taper Forum. Altre apparizioni teatrali includono \"Finder's Fee\" (Fringe Festival di Edimburgo), \"A Steady Rain\", \"The Center of Gravity\", \"Mad Forest\", \"I'm Really Here\" e \"Almost Like Being\".\nPer quanto riguarda la carriera televisiva, Adam Rothenberg ha interpretato uno dei protagonisti nella serie pilota di Fox \"Damages\", che tuttavia non \u00e8 mai stata trasmessa. Similmente, avrebbe dovuto essere uno dei protagonisti nella commedia di mezz'ora \"Misconceptions\", mai andata in onda. Nel 2008, tuttavia, ha interpretato un ruolo ricorrente nella serie televisiva \"The Ex List\" (13 episodi). Dal 2012 al 2016 \u00e8 stato uno dei protagonisti di Ripper Street."}
{"id": "4790570", "revid": "974994", "url": "https://it.wikipedia.org/wiki?curid=4790570", "title": "Teatro Jacquard", "text": ""}
{"id": "4790579", "revid": "481666", "url": "https://it.wikipedia.org/wiki?curid=4790579", "title": "Oakdale Productions", "text": ""}
{"id": "4790581", "revid": "1451528", "url": "https://it.wikipedia.org/wiki?curid=4790581", "title": "Passaporto macedone", "text": "Il passaporto macedone (\u041c\u0430\u043a\u0435\u0434\u043e\u043d\u0441\u043a\u0438\u043e\u0442 \u043f\u0430\u0441\u043e\u0448) \u00e8 un documento di identit\u00e0 rilasciato ai propri cittadini dalla Macedonia del Nord per i loro viaggi all'estero.\nVale come prova del possesso della cittadinanza macedone ed \u00e8 necessario per richiedere assistenza e protezione presso le ambasciate macedoni nel mondo.\nCaratteristiche.\nIl passaporto macedone ha la copertina di colore rosso borgogna, come quelli dell'Unione europea, con al centro l'emblema della repubblica. Sopra l'emblema le scritte, in caratteri dorati, \"\u0420\u0435\u043f\u0443\u0431\u043b\u0438\u043a\u0430 \u041c\u0430\u043a\u0435\u0434\u043e\u043d\u0438\u0458\u0430\", \"REPUBLIC OF MACEDONIA\" e \"REPUBLIQUE DE MACEDOINE\" (la traduzione del nome ufficiale dello stato in inglese e francese) mentre sotto le scritte \"\u041f\u0430\u0441\u043e\u0448\", \"PASSPORT\" e \"PASSEPORT\". Nel passaporto biometrico (e-passport) compare anche l'apposito simbolo, sempre dorato, \nIl libretto ha 32 pagine e i dati sensibili del titolare sono stampati sulla pagina dell informazioni e contenuti all'interno del microchip.\nStoria.\nIl design e il contenuto dei passaporti macedoni \u00e8 cambiato nel corso degli anni.\nI primi passaporti sono stati rilasciati nel 1991 dopo che la Repubblica di Macedonia dichiar\u00f2 la sua indipendenza dalla Jugoslavia. I primi passaporti erano di colore blu con le iscrizioni in argento ed erano senza stemma. La seconda generazione aveva le iscrizioni sulla copertina in caratteri dorati mentre nella terza generazione venne aggiunto l'emblema nazionale. Le prime tre generazioni avevano solo la scritta in cirillico \" \u0420\u0435\u043f\u0443\u0431\u043b\u0438\u043a\u0430 \u041ca\u043a\u0435\u0434\u043e\u043d\u0438\u0458\u0430 \" e la sua traduzione in inglese.\nNell'ultima, la quarta, il passaporto ha cambiato il suo colore in rosso borgogna, ed \u00e8 stato aggiunta la traduzione in francese. Inoltre \u00e8 un passaporto biometrico contenente un RFID.\nI passaporti non-biometrici rimarranno comunque validi fino alla data preventivata di scadenza."}
{"id": "4790586", "revid": "121658", "url": "https://it.wikipedia.org/wiki?curid=4790586", "title": "Feedback (musica)", "text": ""}
{"id": "4790587", "revid": "1513380", "url": "https://it.wikipedia.org/wiki?curid=4790587", "title": "Edzo Toxopeus", "text": "Biografia.\nDopo aver ottenuto il diploma di maturit\u00e0 a Breda frequent\u00f2 l'Universit\u00e0 di Utrecht, dove si laure\u00f2 nel 1942. Da allora fino al 1959 pratic\u00f2 la professione forense a Breda. Nel frattempo, dall'ottobre 1944 all'agosto 1945 fu a capo dell'ufficio legale della commissione militare di Breda. Dal 1949 al 1959 serv\u00ec come consigliere comunale del Partito Popolare Liberale a Breda.\nNel 1956 venne eletto alla Camera Bassa degli Stati Generali e vi sedette per tre anni, fino al 1959. In seguito si dimise per diventare, a partire dal 19 maggio 1959, ministro dell'interno nei gabinetti De Quay e Marijnen, incarico che ricopr\u00ec fino al 14 aprile 1965. Una volta uscito dal governo torn\u00f2 alla Camera Bassa, dove stette fino al 1969 e nell'ambito della quale fu capogruppo del Partito Popolare Liberale a partire dal 1966.\nDal 1970 al 1980 fu Regio Commissario per la Provincia di Groninga e, dal 1988, fu nominato componente del Consiglio di Stato dalla regina Beatrice che, il 18 gennaio 1985, lo insign\u00ec anche del titolo (onorifico nei Paesi Bassi) di ministro di Stato. Per quattro anni, dal 1966 al 1970, svolse anche le funzioni di presidente dell'Internazionale Liberale."}
{"id": "4790588", "revid": "247222", "url": "https://it.wikipedia.org/wiki?curid=4790588", "title": "Otis Redding in Person at the Whisky A Go-Go", "text": "Otis Redding in Person at the Whisky A Go-Go \u00e8 un album live di Otis Redding, pubblicato dalla ATCO Records nel 1968. Il disco fu registrato dal vivo nella primavera del 1966 al \"Whisky A Go Go\" di Los Angeles (California)."}
{"id": "4790590", "revid": "2093951", "url": "https://it.wikipedia.org/wiki?curid=4790590", "title": "Adolfo Rav\u00e0", "text": "Nato a Roma nel 1879, docente di materie giuridiche in varie universit\u00e0 italiane, tra le quali Palermo, Padova e infine Roma ove insegn\u00f2 diritto privato nella Facolt\u00e0 di economia e commercio. Nel 1953 Rav\u00e0 divenne socio dell'Accademia dei Lincei..\nApprofond\u00ec, alla luce della filosofia di Kant e di Fichte, i rapporti tra diritto e morale, avendo come punto di riferimento la filosofia dei valori del neokantismo.\nA causa delle leggi razziali fasciste, fu costretto nel 1938 ad abbandonare la cattedra di filosofia del diritto nell'ateneo padovano.\nMor\u00ec nella citt\u00e0 natale, a settantasette anni, nel 1957. Roma Capitale ha dedicato al suo nome una via cittadina nel quartiere Ardeatino, VIII Municipio."}
{"id": "4790595", "revid": "767487", "url": "https://it.wikipedia.org/wiki?curid=4790595", "title": "Dio perdoni la mia pistola", "text": "Dio perdoni la mia pistola \u00e8 un film del 1969 diretto da Mario Gariazzo e Leopoldo Savona\nTrama.\nIl ranger \"Texas\" indaga sulla morte di un proprietario terriero, Prescott, accusato di rapina e poi condannato a morte, almeno in apparenza. Brennan si accorge di essere seguito da Clayton, ex tirapiedi di Prescott e scopre che in realt\u00e0 \u00e8 stato Clayton a ucciderlo.\nProduzione.\nRiprese.\nIl film \u00e8 stato girato nel Lazio, con interni negli studi De Paolis ed al villaggio western degli stabilimenti S.C.O ad Ostia\nDistribuzione.\n\u00c8 stato distribuito in Germania Ovest con il titolo \"Django - Gott vergib seinem Colt,\""}
{"id": "4790599", "revid": "599013", "url": "https://it.wikipedia.org/wiki?curid=4790599", "title": "J\u00e9r\u00f4me Gnako", "text": "Carriera.\nClub.\nInizi.\nInizia la sua carriera nella sua citt\u00e0 natale, dove ci rimane dal 1984 al 1988. L'anno seguente viene venduto per prestito all'Olympique Al\u00e8s, dove gioca 6 partite. A fine anno non viene riscattato e viene venduto allo SCO Angers, dove ci gioca per due anni, finch\u00e9 non and\u00f2 alla squadra monegasca del .\nMonaco.\nCon i monegaschi rimane per tre anni, dal 1991 al 1994, dove in campionato, totalmente, gioca 119 partite con 16 gol. Con il Monaco, inoltre, partecipa alla Coppa delle Coppe 1991-92, dove l'esordio avviene nella semifinale contro il Feyenoord (andata 1-1; ritorno 2-2), entrando, all'andata, al 73', mentre al ritorno esce nel 77'. Viene convocato anche per la finale di questa coppa, giocata contro il Werder Brema, match perso 2-0.\nNella stagione 1993-1994 gioca 10 partite con un gol in Champions League, dove l'esordio avviene contro l', match vinto 1-0 allo Stade Louis II. Il suo primo gol avviene contro il Galatasaray (match vinto 2-0), entrando al 73'. La sua squadra raggiunge la semifinale, dove viene sconfitta dal per 3-0.\nSochaux, Nizza e fine carriera.\nNel 1994 viene acquistato dal Sochaux, giocando 14 partite, dove ci rimane per un anno. L'anno seguente passa al Nice, dove gioca 27 partite con un gol.\nIl 1\u00ba luglio 1996 decide di abbandonare il calcio giocato.\nNazionale.\nHa collezionato 2 presenze con la propria Nazionale, dove l'esordio avviene il 14 ottobre 1992 contro l'Austria per la qualificazione al Mondiale del 1994, partita vinta 2-0."}
{"id": "4790601", "revid": "767487", "url": "https://it.wikipedia.org/wiki?curid=4790601", "title": "The Lady in the Library", "text": "The Lady in the Library \u00e8 un film muto del 1917 diretto da Edgar Jones.\nProduzione.\nIl film fu prodotto dalla Falcon Features (Balboa Amusement Producing Company). Venne girato a Long Beach, cittadina californiana dove la casa di produzione aveva la sua sede.\nDistribuzione.\nDistribuito dalla General Film Company, il film usc\u00ec nelle sale cinematografiche degli Stati Uniti il 19 ottobre 1917."}
{"id": "4790604", "revid": "3732", "url": "https://it.wikipedia.org/wiki?curid=4790604", "title": "Francesco Coppola (politico)", "text": "Esponente del nazionalismo italiano, fu tra i fondatori dell'Associazione Nazionalista Italiana.\nBiografia.\nNato a Napoli nel 1878, dopo essersi laureato in giurisprudenza, inizi\u00f2 nel 1904 la sua carriera giornalistica nella redazione del quotidiano \"Giornale d'Italia\" per trasferirsi, quattro anni dopo, alla \"Tribuna\" ove rimase sino al 1914. Nel 1910 Francesco Coppola, assieme a Enrico Corradini e Luigi Federzoni, partecip\u00f2 alla fondazione dell'Associazione Nazionalista Italiana e, nell'anno successivo, del settimanale dello stesso movimento \"L'Idea Nazionale\".\nFavorevole all'intervento italiano, si arruol\u00f2 volontario nella prima guerra mondiale, e, al termine del conflitto, si espresse polemicamente contro il trattato di Versailles, considerandolo punitivo (la cosiddetta \"vittoria mutilata\") nei confronti delle aspirazioni italiane. \nNel 1923 fu favorevole al confluire del movimento nazionalista nel fascismo.\nDiresse, inizialmente insieme col giurista Alfredo Rocco, dal 1919 al 1943, il periodico \"Politica\", la pi\u00f9 importante rivista italiana di politica estera di quegli anni.\nNel 1929 Coppola fu chiamato a far parte dell'Accademia d'Italia e nello stesso anno, divenne docente di diplomazia e storia dei trattati all'Universit\u00e0 di Perugia per poi insegnare diritto internazionale nell'Ateneo romano.\nMor\u00ec ad Anacapri, comune dell'isola di Capri, a settantotto anni, nel 1957."}
{"id": "4790606", "revid": "486946", "url": "https://it.wikipedia.org/wiki?curid=4790606", "title": "Balgoras", "text": ""}
{"id": "4790611", "revid": "767487", "url": "https://it.wikipedia.org/wiki?curid=4790611", "title": "Kouko Guehi", "text": "Carriera.\nHa giocato nella massima serie del campionato marocchino con il Raja Casablanca, con cui ha preso parte anche a varie partite della CAF Champions League della Coppa del mondo per club FIFA 2013."}
{"id": "4790618", "revid": "247222", "url": "https://it.wikipedia.org/wiki?curid=4790618", "title": "Love Man", "text": "Love Man \u00e8 un album raccolta di Otis Redding, pubblicato dalla ATCO Records nel 1969. I brani del disco (inediti) furono registrati prima del 10 dicembre 1967 a Memphis (Tennessee)."}
{"id": "4790621", "revid": "1504506", "url": "https://it.wikipedia.org/wiki?curid=4790621", "title": "Dokos", "text": "Dokos () \u00e8 una piccola isola della Grecia situata fra le isole di Idra e di Spetses nell'arcipelago Argo-Saronico. A livello amministrativo il territorio insulare fa parte del comune di Idra, situato sull'omonima isola. Dokos si eleva per 308 metri sopra il livello del mare ed appare come un'isola rocciosa e poco fertile a causa della scarsit\u00e0 di riserve idriche d'acqua dolce. Nel 2011 contava solamente 18 abitanti, tra cui una piccola comunit\u00e0 di monaci ortodossi. L'economia dell'isola si basa essenzialmente su agricoltura, pesca e pastorizia.\nStoria.\nI primi insediamenti dell'isola di Dokos, chiamata anticamente \"Aperopia\", risalgono al V millennio a.C., nel neolitico. Nel III millennio a.C. vi fu un importante incremento della popolazione in seguito all'evoluzione delle tecniche di navigazione. Per via della sua posizione geografica l'isola veniva considerata nell'antichit\u00e0 un punto strategico di controllo sui traffici navali della Laconia e del golfo Argolico. Nel 1821, durante la guerra d'indipendenza greca, la flotta navale di Idra utilizz\u00f2 l'isola di Dokos come porto sicuro per l'inverno. Nel 1923, sul punto pi\u00f9 a ovest dell'isola, venne edificato un faro alto 9 m e con altezza focale di 23\u00a0m. Il faro alterna ogni 12 secondi un flash di luce bianca ed un flash di luce rossa, rispettivamente visibili alle distanze di 9,7\u00a0km e 6,5\u00a0km.\nIl relitto di Dokos.\nL'isola \u00e8 nota per il ritrovamento di un relitto risalente al periodo elladico. La scoperta fu fatta da Peter Throckmorton, ricercatore che il 23 agosto 1975 rinvenne sul fondale marino limitrofo all'isola, a circa 15-30 metri di profondit\u00e0, diversi vasi in ceramica, resti di un naufragio avvenuto del 2200 a.C. Stando alla datazione, quello di Dokos sarebbe il pi\u00f9 antico relitto navale mai rinvenuto."}
{"id": "4790622", "revid": "124123", "url": "https://it.wikipedia.org/wiki?curid=4790622", "title": "Kenji Imai", "text": "Biografia.\nKenji Imai si laure\u00f2 in architettura all'Universit\u00e0 di Waseda. A seguire comp\u00ec un viaggio attraverso l'URSS, la Scandinavia, l'Italia e la Spagna nel 1926. Conobbe Walter Gropius, Le Corbusier, Ernst May e altri, che influenzarono il suo modo di pensare e il suo stile architettonico. Come Togo Murano e Takamasa Yoshizaka segu\u00ec uno stile che pu\u00f2 essere classificato come espressionista. Rimase talmente stupito dalle opere di Antoni Gaud\u00ed, da diventarne uno dei suoi pi\u00f9 importanti promotori, in Giappone e altrove. Oltre agli studi sull'architetto catalano si dedic\u00f2 ed introdusse anche i lavori del mistico austriaco Rudolf Steiner nel suo paese. Alla morte di sua moglie Maria Shimko nel 1948, decise di convertirsi al cattolicesimo."}
{"id": "4790625", "revid": "1543377", "url": "https://it.wikipedia.org/wiki?curid=4790625", "title": "Le lacrime di Maria", "text": "Le lacrime di Maria \u00e8 un saggio del giornalista e scrittore Rino Cammilleri.\nContenuto.\nPubblicato un anno dopo \"Medjugorje, il cammino del cuore\", il saggio si riallaccia a quest'ultimo, allargando il discorso a molte altre apparizioni e fenomeni mariani, con particolare riferimento ai pi\u00f9 recenti; due capitoli sono dedicati ai fatti di Civitavecchia dove, nel 1995, una statuetta raffigurante la Madonna di Me\u0111ugorje avrebbe versato lacrime di sangue.\nNe esce un quadro variegato, ricco di numerosi riferimenti - relativi specialmente ai fenomeni di lacrimazione - completato da riflessioni sul significato possibile di quanto esposto, sviluppate nel capitolo conclusivo."}
{"id": "4790626", "revid": "2146082", "url": "https://it.wikipedia.org/wiki?curid=4790626", "title": "Benjamin Kessel", "text": "Carriera.\nCon l'Eintracht Braunschweig ha ottenuto la promozione dalla terza alla prima serie, esordendo in Bundesliga nella stagione 2013-2014."}
{"id": "4790627", "revid": "63158804", "url": "https://it.wikipedia.org/wiki?curid=4790627", "title": "Filosofia stoica", "text": ""}
{"id": "4790628", "revid": "298229", "url": "https://it.wikipedia.org/wiki?curid=4790628", "title": "Bad Blood 2004", "text": "Bad Blood 2004 \u00e8 stata la terza ed ultima edizione dell'omonimo pay-per-view prodotto dalla WWE. L'evento, esclusivo del roster di \"Raw\", si \u00e8 svolto il 13 giugno 2004 alla Nationwide Arena in Columbus.\nStoryline.\nA Backlash, Chris Benoit sconfisse Triple H e Shawn Michaels in un Triple Threat match, mantenendo il World Heavyweight Championship grazie alla \"Sharpshooter\", con la quale sottomise Michaels. Nella puntata di \"Raw\" del 3 maggio, il General Manager Eric Bischoff annunci\u00f2 un match titolato tra Benoit e Michaels. Tale match fu vinto da Benoit, che mantenne il titolo grazie all'interferenza di Triple H. Nella puntata di \"Raw\" del 10 maggio, un match tra Triple H e Shelton Benjamin termin\u00f2 in no-contest a causa dell'attacco di Michaels ai danni di HHH; ci\u00f2 port\u00f2 Bischoff a sospendere Michaels. La settimana successiva, a \"Raw\", ebbe luogo una battle royal in cui il vincitore sarebbe diventato il primo sfidante al titolo di Benoit a Bad Blood. Durante il match, Michaels interfer\u00ec ed elimin\u00f2 Triple H. Nella puntata di Raw del 24 maggio, Bischoff annunci\u00f2 che Triple H e Shawn Michaels si sarebbero affrontati in un Hell in a Cell match a Bad Blood.\nNella puntata di \"Raw\" del 17 maggio, Kane vinse una battle royal diventando il primo sfidante al World Heavyweight Championship di Chris Benoit a Bad Blood. Nella puntata di \"Raw\" del 31 maggio, durante il suo match contro Eugene, Kane lo attacc\u00f2 con una sedia d'acciaio e lo colp\u00ec con una \"chokeslam\" all'interno del ring. Successivamente, Benoit si present\u00f2 sul ring in aiuto di Eugene. La settimana successiva, a \"Raw\", Benoit ed Edge vennero sconfitti da La R\u00e9sistance (Sylvain Grenier e Rob\u00e9rt Conway) e Kane in un 2-on-3 Handicap match, con Kane che colp\u00ec Benoit con una \"chokeslam\" per ottenere lo schienamento vincente.\nNella puntata di \"Raw\" del 17 maggio, il WWE Intercontinental Champion Randy Orton si present\u00f2 sul ring per tenere un discorso. Orton, per\u00f2, venne interrotto da Shelton Benjamin che lo sfid\u00f2 ad un match valido per il titolo intercontinentale. Orton rifiut\u00f2 la sfida lanciatagli da Benjamin e quest'ultimo lo attacc\u00f2 fisicamente. La settimana successiva, a \"Raw\", Benjamin e Chris Jericho sconfissero l'Evolution (Orton e Batista) in un tag team match. Nella puntata di \"Raw\" del 31 maggio, venne annunciato che Orton avrebbe difeso l'Intercontinental Championship contro Benjamin a Bad Blood.\nEvento.\nPrima della messa in onda dell'evento, Batista sconfisse Maven a \"Sunday Night Heat\".\nMatch preliminari.\nIl primo match dell'evento fu quello valevole per il World Tag Team Championship tra la coppia campione de La R\u00e9sistance contro quella sfidante formata da Chris Benoit e Edge. Durante le fasi iniziali del match, La R\u00e9sistance si port\u00f2 in vantaggio dopo che Conway gett\u00f2 Edge contro le barricate di sicurezza. Nel finale, Benoit applic\u00f2 la \"Crippler Crossface\" su Grenier, ma Kane interfer\u00ec e colp\u00ec Benoit con un \"big boot\". Di conseguenza, il match termin\u00f2 con la vittoria di Benoit e Edge per squalifica, ma dato ci\u00f2 La R\u00e9sistance mantenne i titoli di coppia.\nIl match successivo fu tra Chris Jericho e Tyson Tomko. Durante il match, entrambi si portarono in vantaggio l'uno sull'altro, finch\u00e9 Tomko non mise Jericho all'angolo per poi iniziare a colpirlo con numerose gomitate. In seguito, Jericho tent\u00f2 di eseguire un \"Lionsault\", ma Tomko evit\u00f2 l'attacco. Il match termin\u00f2 con la vittoria di Jericho dopo l'esecuzione di un enzuigiri su Tomko.\nIl terzo match fu quello valevole per l'Intercontinental Championship tra il campione Randy Orton e lo sfidante Shelton Benjamin. Il match inizi\u00f2 con Benjamin che esegu\u00ec un dropkick su Orton per gettarlo fuori dal ring. In seguito, Benjamin usc\u00ec dal quadrato e gett\u00f2 Orton oltre le barricate di sicurezza. Successivamente, Orton si port\u00f2 in vantaggio su Benjamin dopo che Ric Flair interfer\u00ec per distrarre quest'ultimo. Nel finale, Benjamin salt\u00f2 dalla terza corda del ring per lanciarsi contro Orton, ma il campione rovesci\u00f2 l'attacco aereo di Benjamin in un \"roll-up\" per vincere il match e mantenere il titolo.\nL'incontro che segu\u00ec fu il Fatal 4-Way match valevole per il Women's Championship tra la campionessa Victoria e le sfidanti Trish Stratus, Lita e Gail Kim. Il match inizi\u00f2 con Victoria e Lita che attaccarono insieme Trish, la quale poi si rifugi\u00f2 all'esterno del ring. In seguito, Victoria e Lita attaccarono la Kim, ma Trish trascin\u00f2 Lita fuori dal quadrato. Successivamente, Victoria esegu\u00ec un \"moonsault\" dalla terza corda impattando contro la Kim. Lita effettu\u00f2 poi una DDT sulla Kim. Nel finale, Trish schien\u00f2 Lita con un \"roll-up\" per vincere il match e conquistare il titolo femminile.\nIl quinto match fu tra Eugene e Jonathan Coachman. Il match inizi\u00f2 con Eugene che esegu\u00ec un arm drag su Coachman per poi colpirlo con varie testate. In seguito, una donna sconosciuta si present\u00f2 a bordo ring con un vassoio pieno di biscotti, che Coachman offr\u00ec a Eugene. La donna attir\u00f2 poi Eugene all'esterno del quadrato e quest'ultimo scese dal ring per prendere dei biscotti. Dato che Eugene stava per prendere i biscotti, Coachman ne approfitt\u00f2 per colpire Eugene con il vassoio. Successivamente, Garrison Cade interfer\u00ec in favore di Coachman, ma Eugene riusc\u00ec comunque a schivare gli attacchi di quest'ultimo, il quale fin\u00ec poi con il colpire lo stesso Cade. Dato ci\u00f2, Eugene esegu\u00ec una \"Rock Bottom\" su Coachman per poi schienarlo e vincere il match.\nMatch principali.\nIl match seguente fu quello valevole per il World Heavyweight Championship tra il campione Chris Benoit e lo sfidante Kane. Il match inizi\u00f2 con Benoit che si port\u00f2 in vantaggio su Kane eseguendo svariate chop. A met\u00e0 match, Kane colp\u00ec Benoit con una sidewalk slam per poi gettarlo all'esterno del ring. Kane usc\u00ec poi dal quadrato e prese Benoit per lanciarlo contro il paletto del ring, ma il campione contrattacc\u00f2 e fu lo stesso Kane a collidere contro il paletto d'acciaio. Dopo aver bloccato un tentativo di \"Crippler Crossface\", Kane esegu\u00ec una \"Chokeslam\" su Benoit, ma ottenne solamente un conto di due. Nel finale, Kane prov\u00f2 a lanciarsi addosso a Benoit con una \"flying clothesline\", ma quest'ultimo rovesci\u00f2 l'attacco in una \"Crippler Crossface\", alla quale Kane riusc\u00ec a opporre resistenza. Nel tentativo da parte di entrambi di divincolarsi, Benoit effettu\u00f2 un \"roll-up\" su Kane per vincere il match e mantenere il titolo.\nIl main event fu l'Hell in a Cell match tra Shawn Michaels e Triple H. Il match inizi\u00f2 con Michaels che atterr\u00f2 Triple H con una Lou Thesz Press per poi gettarlo contro il muro metallico della struttura, aprendogli una ferita alla testa. In seguito, Triple H si port\u00f2 in vantaggio su Michaels dopo aver contrattaccato un piledriver di quest'ultimo con un back body drop. Successivamente, Triple H colp\u00ec Michaels con dei gradoni d'acciaio, che causarono l'apertura di una ferita alla fronte di HBK. Michaels prese poi una scala da sotto il ring e la utilizz\u00f2 per colpire Triple H. In seguito, Michaels pos\u00f2 Triple H su di un tavolo per poi salire sulla cima della scala e lanciarcisi addosso con un diving elbow drop mandando, cos\u00ec, in frantumi il tavolo. Triple H si riprese ed effettu\u00f2 il \"Pedigree\" su HBK, ma ottenne solamente un conto di due. Michaels si rialz\u00f2 e sorprese Triple H colpendolo con la \"Sweet Chin Music\", ma The Game si liber\u00f2 al conto di due. Triple H esegu\u00ec poi due \"Pedigree\" su Michaels per schienarlo e vincere la contesa concludendo, cos\u00ec, questo lunghissimo match. Al termine del match, il pubblico riserv\u00f2 una standing ovation a Michaels per l'incontro appena disputato."}
{"id": "4790629", "revid": "599013", "url": "https://it.wikipedia.org/wiki?curid=4790629", "title": "Rachid Alioui", "text": "Caratteristiche tecniche.\nCentravanti forte fisicamente e abile negli smarcamenti.\nCarriera.\nClub.\nGuingamp e prestito al Laval.\nApprodato nel settore giovanile del nel 2009, esordisce in prima squadra il 22 luglio 2011 nell'incontro valido per il primo turno di Coupe de la Ligue contro il . Nell'occasione, inserito al posto di Charrier, realizza il gol che fissa il risultato sul 2-0. Il 29 luglio debutta in Ligue 2, disputando l'ultima mezz'ora della partita pareggiata (1-1) contro lo . Il 22 novembre segna la prima rete in campionato, decidendo la gara vinta in trasferta (2-1) ad . Nella stagione successiva il Guingamp \u00e8 promosso in Ligue 1, nove anni dopo la sua ultima apparizione nel massimo campionato.\nIl 17 agosto 2013 esordisce in Ligue 1, inserito al posto di Beauvue nei minuti finali della partita persa (0-1) a . Il 1\u00ba febbraio 2014 sigla le prime reti nel massimo campionato, una doppietta che per\u00f2 non basta a evitare la sconfitta (2-3) contro il . La stagione \u00e8 comunque ricca di soddisfazioni per il Guingamp, vincitore della Coppa di Francia (la seconda nella storia del club). Nella finale di Saint-Denis contro il non scende in campo.\nIl 2 agosto 2014 il Guingamp affronta il a Pechino nella Supercoppa di Francia. Mandato in campo dopo 14' per rimpiazzare l'infortunato Cardy, \u00e8 a sua volta sostituito con Marveaux al 69'. Il Paris Saint-Germain, grazie alla doppietta del suo capitano Ibrahimovi\u0107, si aggiudica il trofeo. Il 23 ottobre esordisce in Europa League giocando titolare nella trasferta, terminata a reti bianche, sul campo della .\nIl 26 giugno 2015 \u00e8 prestato al , ritornando a giocare in Ligue 2. Nella stagione disputata con i Tangos \u00e8 quasi sempre titolare, realizzando 8 gol nel campionato cadetto. Al termine della stagione rescinde il contratto con il Guingamp.\nN\u00eemes.\nIl 12 luglio 2016 firma un triennale con il . Gioca la prima partita con i Coccodrilli affrontando proprio il Laval, suo club nella stagione precedente. Tra il 26 agosto e il 16 settembre sigla tre doppiette consecutive nelle partite giocate contro , e . Nella stagione 2017-2018 centra la seconda promozione in carriera, realizzando 17 reti che contribuiscono al secondo posto del N\u00eemes e al ritorno dei Coccodrilli in Ligue 1 dopo una lunga assenza.\nIl 26 ottobre 2018 segna al Saint-\u00c9tienne il primo gol in Ligue 1 con il N\u00eemes. Il 1\u00ba dicembre mette a segno una doppietta all'Amiens, esattamente come due anni prima nella serie inferiore.\nAngers.\nIl 1\u00ba luglio 2019 firma un triennale con l'.\nNazionale.\nHa fatto parte della selezione Under 23 del Marocco, disputando 2 partite ufficiali. Il 5 marzo 2014 fa il suo esordio in nazionale maggiore marocchina in amichevole contro il Gabon.\nL'11 ottobre 2016 realizza il suo primo gol, sempre in amichevole, contro il Canada, sua la quarta rete per il 4-0 finale. Ha partecipato alla Coppa d'Africa 2017, segnando anche un gol contro la Costa d'Avorio nella fase a gironi.\nStatistiche.\nPresenze e reti nei club.\n\"Statistiche aggiornate al 10 aprile 2020\"."}
{"id": "4790636", "revid": "729019", "url": "https://it.wikipedia.org/wiki?curid=4790636", "title": "Lamberto I da Polenta", "text": "Fu signore di Ravenna dal 1301 fino alla sua morte.\nBiografia.\nFiglio primogenito di Guido I da Polenta, eredit\u00f2 il comando di Ravenna, mentre il fratello Bernardino divenne signore di Cervia. Lamberto assunse la podesteria \"in perpetuum\", creando le precondizioni per l'instaurazionee della Signoria sulla citt\u00e0 di Ravenna.\nNel 1312 ospit\u00f2 Roberto d'Angi\u00f2 a Ravenna durante la sua lotta contro l'imperatore Enrico VII.\nGli succedette il nipote Guido Novello.\nDiscendenza.\nLamberto spos\u00f2 Giovanna d'Este ma non ebbero figli.\nEbbe un figlio naturale, Folco."}
{"id": "4790638", "revid": "547034", "url": "https://it.wikipedia.org/wiki?curid=4790638", "title": "Mathieu Deplagne", "text": "Carriera.\nCresciuto nel Montpellier, viene aggregato alla prima squadra nella stagione 2011-2012 in cui la sua squadra vince il campionato. Debutta in Ligue 1 nella stagione seguente ottenendo 3 presenze a fine annata."}
{"id": "4790639", "revid": "1964823", "url": "https://it.wikipedia.org/wiki?curid=4790639", "title": "Steven Moreira", "text": "Carriera.\nClub.\nHa esordito in Ligue 1 con il Rennes nella stagione 2012-2013, giocando 3 partite."}
{"id": "4790643", "revid": "599013", "url": "https://it.wikipedia.org/wiki?curid=4790643", "title": "Wesley Sa\u00efd", "text": "Carriera.\nHa esordito in Ligue 1 con il Rennes nella stagione 2013-2014."}
{"id": "4790644", "revid": "287204", "url": "https://it.wikipedia.org/wiki?curid=4790644", "title": "Wesley Said", "text": ""}
{"id": "4790645", "revid": "63159083", "url": "https://it.wikipedia.org/wiki?curid=4790645", "title": "Ahmad Shawqi", "text": ""}
{"id": "4790648", "revid": "1310927", "url": "https://it.wikipedia.org/wiki?curid=4790648", "title": "Zana All\u00e9e", "text": "Carriera.\nHa esordito in Ligue 1 con il Rennes entrando nel secondo tempo della partita contro lo Stade Reims al posto di N\u00e9lson Oliveira; nella stagione 2013-2014 ha collezionato cinque presenze in massima serie, tutte partendo dalla panchina.\nDalla stagione 2015-2016 \u00e8 passato nell'Ajaccio, in Ligue 2."}
{"id": "4790651", "revid": "1310927", "url": "https://it.wikipedia.org/wiki?curid=4790651", "title": "Petrus Boumal", "text": "Carriera.\nHa esordito in Ligue 1 con il Sochaux nella stagione 2009-2010 nella partita contro Raon-l'Etape. Un anno dopo \u00e8 stato chiamato in prima squadra e dopo alcune partite in panchina ha esordito in Ligue 1 nello 0-0 in trasferta contro il Dijon il 3 dicembre 2011."}
{"id": "4790654", "revid": "1310927", "url": "https://it.wikipedia.org/wiki?curid=4790654", "title": "Omar Kavak", "text": "Carriera.\nNella stagione 2012-2013 ottiene la promozione in Eredivisie con il Go Ahead Eagles, esordendo in massima serie nella stagione successiva."}
{"id": "4790655", "revid": "767487", "url": "https://it.wikipedia.org/wiki?curid=4790655", "title": "The Dolls of Intrigue", "text": "The Dolls of Intrigue \u00e8 un cortometraggio muto del 1915. Il nome del regista non viene riportato nei credit.\nProduzione.\nIl film fu prodotto dalla Balboa Amusement Producing Company. Venne girato a Long Beach, cittadina californiana dove la casa di produzione aveva la sua sede.\nDistribuzione.\nDistribuito dalla Path\u00e9 Exchange, il film - un cortometraggio in due bobine - usc\u00ec nelle sale cinematografiche statunitensi il 5 luglio 1915."}
{"id": "4790656", "revid": "124876062", "url": "https://it.wikipedia.org/wiki?curid=4790656", "title": "Mark Diemers", "text": "Carriera.\nDopo aver giocato nelle giovanili del Groningen, nel 2012 \u00e8 acquisto dall'Utrecht che lo gira immediatamente in prestito al Cambuur, in Eerste Divisie. Qui esordisce in prima squadra e contribuisce alla vittoria in campionato e al raggiungimento della Eredivisie.\nTornato all'Utrecht ha esordito in Europa League nella sconfitta contro il il 18 luglio 2013; in seguito ha fatto il suo esordio anche in Eredivisie nella seconda giornata disputata l'11 agosto 2013, proprio contro il Groningen, entrando nei minuti finali al posto di Johan M\u00e5rtensson.\nNel gennaio 2016 \u00e8 passato al in prestito.\nDopo due buone stagioni al , nel giugno 2020 viene acquistato dal per 1.200.000 euro."}
{"id": "4790657", "revid": "400694", "url": "https://it.wikipedia.org/wiki?curid=4790657", "title": "ScuolaZoo", "text": "ScuolaZoo \u00e8 stato un programma televisivo italiano, andato in onda sul canale Italia 2 dal 13 maggio 2013 per 48 puntate.\nStoria.\nIl programma andava in onda dal luned\u00ec al sabato dalle 15.30, replicato alle 9.00 sulla stessa rete, per una durata di mezz'ora, ed era condotto da \"I Fuori Classe\", ovvero Max Andreetta, Matteo Garzya e Andrea Terzaghi.\nIn \"ScuolaZoo\", nome tratto dall'omonima community per studenti, viene raccontata la realt\u00e0 delle scuole italiane, riproponendo video girati da studenti contenuti all'interno del portale, scherzi ai professori e varie rubriche, tra cui per esempio quella sulle note di classe o sui metodi per copiare durante i compiti in classe. Alcuni dei contenuti vengono inseriti anche nel diario, edito con il medesimo nome del programma televisivo, \"ScuolaZoo\" ."}
{"id": "4790664", "revid": "585241", "url": "https://it.wikipedia.org/wiki?curid=4790664", "title": "Butterfly on a Wheel", "text": ""}
{"id": "4790670", "revid": "104458", "url": "https://it.wikipedia.org/wiki?curid=4790670", "title": "Jan Ziobro", "text": "Biografia.\nIn Coppa del Mondo ha esordito il 27 novembre 2011 a Kuusamo (46\u00b0) ed ha ottenuto l'unica vittoria, nonch\u00e9 primo podio, il 21 dicembre 2013 a Engelberg.\nHa esordito ai Giochi olimpici invernali a , dove \u00e8 stato 13\u00ba nel trampolino normale, 15\u00ba nel trampolino lungo e 4\u00ba nella gara a squadre, ai Mondiali di volo a Harrachov 2014 (27\u00ba nell'individuale) e ai Campionati mondiali a Falun 2015, dove ha vinto la medaglia di bronzo nella gare a squadre dal trampolino lungo e si \u00e8 classificato 8\u00ba nel trampolino normale."}
{"id": "4790675", "revid": "717966", "url": "https://it.wikipedia.org/wiki?curid=4790675", "title": "Spirito Santo (Ebraismo)", "text": ""}
{"id": "4790683", "revid": "767487", "url": "https://it.wikipedia.org/wiki?curid=4790683", "title": "Midsommer", "text": "Midsommer \u00e8 un film del 2003 diretto da Carsten Myllerup.\nTrama.\nDopo il suicidio di Sofie durante una festa di fine anno scolastico, il fratello Christian decide di passare la vigilia mezza estate con i suoi amici in una baita tra le foreste della Svezia. Ma a prescindere dai bei momenti che trascorre e dal fatto che l'amica Trine abbia cominciato a mostrare interesse per lui, Christian non riesce a scrollarsi di dosso il suicidio della sorella e nel frattempo attorno a lui iniziano a verificarsi strani fenomeni. Christian \u00e8 convinto che sia lo spirito di Sophie a provocarli e che stia cercando di dirgli qualcosa."}
{"id": "4790691", "revid": "547034", "url": "https://it.wikipedia.org/wiki?curid=4790691", "title": "Campionati mondiali di pugilato dilettanti 2013 - Pesi superleggeri", "text": ""}
{"id": "4790696", "revid": "767487", "url": "https://it.wikipedia.org/wiki?curid=4790696", "title": "The Girl from Tim's Place", "text": "The Girl from Tim's Place \u00e8 un cortometraggio muto del 1915. Il nome del regista non viene riportato nei credit.\nProduzione.\nIl film fu prodotto dalla Knickerbocker Star Features (Balboa Amusement Producing Company). Venne girato a Long Beach, cittadina californiana dove la casa di produzione Balboa aveva la sua sede.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 29 settembre 1915."}
{"id": "4790699", "revid": "22356", "url": "https://it.wikipedia.org/wiki?curid=4790699", "title": "Mycterosaurinae", "text": ""}
{"id": "4790700", "revid": "22356", "url": "https://it.wikipedia.org/wiki?curid=4790700", "title": "Varanodontinae", "text": ""}
{"id": "4790701", "revid": "22356", "url": "https://it.wikipedia.org/wiki?curid=4790701", "title": "Varanodontini", "text": ""}
{"id": "4790704", "revid": "481666", "url": "https://it.wikipedia.org/wiki?curid=4790704", "title": "Knickerbocker Star Features", "text": ""}
{"id": "4790709", "revid": "104458", "url": "https://it.wikipedia.org/wiki?curid=4790709", "title": "Irina Avvakumova", "text": "Biografia.\nIn Coppa del Mondo ha esordito il 3 dicembre 2011 a Lillehammer (40\u00aa), ha ottenuto il primo podio il 21 dicembre 2013 a Klingenthal (3\u00aa) e la prima vittoria il 4 gennaio 2014 a \u010cajkovskij.\nIn carriera ha partecipato a tre edizioni dei Giochi olimpici invernali, (16\u00aa nel trampolino normale), (4\u00aa nel trampolino normale) e (medaglia d'argento nella gara a squadre mista, 7\u00aa nel trampolino normale), e a cinque dei Campionati mondiali (6\u00aa nella gara a squadre mista dal trampolino normale a Falun 2015, nella gara a squadre mista dal trampolino normale a Lahti 2017 e nella gara a squadre a Oberstdorf 2021 i migliori risultati)."}
{"id": "4790711", "revid": "767487", "url": "https://it.wikipedia.org/wiki?curid=4790711", "title": "The Purple Night", "text": "The Purple Night \u00e8 un cortometraggio muto del 1915 diretto da Stanner E.V. Taylor.\nProduzione.\nIl film fu prodotto dalla Knickerbocker Star Features (Balboa Amusement Producing Company). Venne girato a Long Beach, cittadina californiana dove la casa di produzione aveva la sua sede.\nDistribuzione.\nDistribuito dalla General Film Company, il film - un cortometraggio in tre bobine - usc\u00ec nelle sale cinematografiche statunitensi il 15 settembre 1915."}
{"id": "4790715", "revid": "767487", "url": "https://it.wikipedia.org/wiki?curid=4790715", "title": "The Checkmate", "text": "The Checkmate \u00e8 un film muto del 1917 diretto da Sherwood MacDonald.\nTrama.\nClaire, dopo aver vissuto in citt\u00e0 - dove si \u00e8 lasciata travolgere dalla frenetica vita cittadina diventando anche l'amante di Roy Vangrift, un ricco scapolo che aveva promesso di sposarla - torna delusa a casa in campagna, dai suoi genitori che sono accuditi da Ida, la sua gemella. Ida \u00e8 una ragazza semplice e fiduciosa. Capita un giorno che Vangrift arrivi da quelle parti, per una battuta di pesca. Incontra Ida e se ne innamora. Claire, scoprendo che l'uomo ha intenzione di fuggire con la sorella, si sostituisce a lei e, con l'aiuto del pastore, si sposa con Roy. Rivela poi al marito la sua vera identit\u00e0: Vangrift, a questo punto, si \u00e8 accorto di amare veramente la moglie e perdona Claire per l'inganno.\nProduzione.\nIl film fu prodotto dagli Horkheimer Studios. Alcune fonti attribuiscono il film alla Balboa Amusement Producing Company anche se all'epoca non \u00e8 sicuro che i fratelli Horkheimer usassero ancora il nome della compagnia.\nIl film venne girato a Long Beach, cittadina californiana dove la casa di produzione aveva la sua sede.\nDistribuzione.\nDistribuito dalla Mutual Film, il film - presentato da E.D. Horkheimer - usc\u00ec nelle sale cinematografiche statunitensi il 21 maggio 1917.\nAlcuni frammenti della pellicola si trovano conservati negli archivi di Los Angeles dell'UCLA."}
{"id": "4790716", "revid": "1718925", "url": "https://it.wikipedia.org/wiki?curid=4790716", "title": "Oliver Jackson-Cohen", "text": "Biografia.\nNato a Londra da madre stilista (Betty Jackson) e padre di origine franco-israeliana (David Cohen), Oliver ha frequentato la scuola francese al Lyc\u00e9e Fran\u00e7ais Charles de Gaulle di Londra.\nDopo aver interpretato un ruolo al Lyric Theatre ottenne un agente, dopodich\u00e9 si iscrisse ad una scuola d'arte drammatica di New York. Poco dopo ottenne il primo ruolo importante in uno spettacolo teatrale.\nOliver ha studiato insieme a Michael Luggio all'accademia teatrale Malisa. Durante i fine settimana frequentava i workshop della compagnia teatrale Youngblood, infine a 15 anni ottenne un ruolo minore nella serie televisiva \"Hollyoaks\". Dopo la scuola dell'obbligo inizi\u00f2 a studiare per ottenere una laurea in Letteratura francese, tuttavia lasci\u00f2 l'universit\u00e0 poco dopo per dedicarsi alle audizioni teatrali.\nCarriera.\nDopo aver recitato in \"Hollyoaks\", nel 2007 Oliver comparve nella serie di ITV \"The Time of Your Life\". L'anno successivo ha interpretato Phillip White nell'adattamento della BBC di \"Lark Rise to Candleford\" e nel primo episodio della serie \"Bonekickers - I segreti del tempo\". Ha interpretato, altres\u00ec, il ruolo di Marcus in \"The Rooftopsmiths\" di Helen Rowles, affiancato da Natasha Freeman nel ruolo di Imogen e Philip Marden nel ruolo di Joel. Nel 2009 \u00e8 apparso nella pellicola indipendente \"Life and Death at 17\", insieme a Jennifer Lawrence e Richard Gere. Nel 2010 ha interpretato il personaggio di Damon nel film \"Amore a mille... miglia\", insieme a Drew Barrymore e Justin Long. Nello stesso anno ha recitato nella pellicola \"Faster\" al fianco di Dwayne Johnson. Nel 2011 ha parodiato il principe William in una serie comica di Funny or Die, affiancato da Allison Williams nel ruolo della novella sposa Kate Middleton. Dal 2012 interpreta il ruolo di Ralph nella miniserie televisiva \"Mondo senza fine\", insieme a Cynthia Nixon. \u00c8 apparso insieme a Jeremy Piven nella pellicola \"Mr Selfridge\", nella quale ha interpretato il ruolo di Roddy Temple. Nel 2013, invece, \u00e8 stato scelto per dare vita al ruolo del giornalista Jonathan Harker in un adattamento televisivo seriale della NBC di \"Dracula\".\nDoppiatori italiani.\nNelle versioni in italiano dei suoi lavori, Oliver Jackson-Cohen \u00e8 stato doppiato da:"}
{"id": "4790718", "revid": "481666", "url": "https://it.wikipedia.org/wiki?curid=4790718", "title": "Horkheimer Studios", "text": ""}
{"id": "4790719", "revid": "1605525", "url": "https://it.wikipedia.org/wiki?curid=4790719", "title": "Stewart Farrar", "text": "Figura di spicco della religione neopagana Wicca, ha dedicato gran parte della sua vita alla diffusione di questo culto con l'aiuto della sua settima moglie Janet Farrar e del suo amico Gavin Bone. Fervente comunista in giovent\u00f9, lavor\u00f2 come reporter per giornali come il \"Soviet Weekly\" e il \"Daily Worker\", militando nell'esercito britannico durante la Seconda guerra mondiale.\n\u00c8 stato sceneggiatore di alcuni episodi per serie televisive come \"Dr. Finlay Casebook\", \"Armchair Theatre\" e \"Crossroads\", ricevendo un Guild Award per il suo lavoro di autore radiofonico. Ha inoltre pubblicato una serie di romanzi e saggi, generalmente incentrati su tre generi: investigativo, romantico e fantasy.\nBiografia.\nNel 1970 venne iniziato alla Wicca alexandriana da Maxine Sanders e successivamente scrisse uno dei primi libri che descrivevano questa nuova religione emergente, \"What Witches Do\" (\"Cosa fanno le streghe\", 1971). Pochi mesi dopo la sua conversione, raggiunse la posizione di sommo sacerdote e fond\u00f2 la sua congrega nel sud di Londra con la grande sacerdotessa Janet Farrar, con la quale si spos\u00f2 dapprima con rito pagano e poi civilmente.\nNel 1976 si trasfer\u00ec con la consorte in Irlanda, dove fond\u00f2 nuove congreghe e si dedic\u00f2 attivamente alla diffusione della Wicca: secondo George Knowles, \"pi\u00f9 del 75% degli wiccan irlandesi sia del nord che del sud affondava le sue radici mistiche nei gruppi dei Farrar\". Con la partner diede alle stampe, tra gli altri, i volumi \"Eight Sabbats for Witches\" (\"Otto sabbat per streghe\", 1981) e \"The Witches' Way\" (\"La via delle streghe\", 1984).\nPer la sua opera di propagazione della Wicca, lo storico Ronald Hutton lo ha paragonato a Gerald Gardner e Alex Sanders, definendolo \"la terza e ultima delle grandi figure maschili che hanno formato la Wicca\"."}
{"id": "4790723", "revid": "767487", "url": "https://it.wikipedia.org/wiki?curid=4790723", "title": "Brand's Daughter", "text": "Brand's Daughter \u00e8 un film muto del 1917 diretto da Harry Harvey.\nProduzione.\nIl film fu prodotto dalla Falcon Features (Balboa Amusement Producing Company). Venne girato a Long Beach, cittadina californiana dove la casa di produzione aveva la sua sede.\nCopia completa della pellicola si trova conservata negli archivi della Library of Congress di Washington.\nDistribuzione.\nIl copyright del film, richiesto dalla General Film Co., Inc., fu registrato il 9 novembre 1917 con il numero LP11691.\nDistribuito dalla General Film Company, il film usc\u00ec nelle sale cinematografiche statunitensi il 9 novembre 1917."}
{"id": "4790724", "revid": "1543377", "url": "https://it.wikipedia.org/wiki?curid=4790724", "title": "Luca Dello Iacovo", "text": "Biografia.\nLaureato in Sociologia presso l'Universit\u00e0 Federico II di Napoli e allievo dell'Istituto per la Formazione al Giornalismo di Urbino (IFG) nel biennio 2004-2006, ha iniziato a lavorare come giornalista freelance dopo uno stage nel 2006 a N\u00f2va, inserto domenicale del Sole 24 Ore dedicato all'innovazione tecnologica, per cui ha poi continuato a scrivere assiduamente fino al decesso. Tra il 2009 e 2010 \u00e8 stato autore e conduttore con Luca Tremolada della trasmissione radiofonica NovaLab24.\nHa lavorato anche per Panorama (2008-2009) e scritto per i blog Comunit\u00e0 Digitali (2007-2011) e Club dei media sociali.\nPer la Fondazione ahref, dove era social media researcher, ha curato i progetti Wavu - un aggregatore per esplorare le discussioni sull'informazione di qualit\u00e0 e sul citizen journalism - e Wikireporter, e contribuito alle piattaforme Fact checking e Timu. Nel 2011 ha vinto una borsa di studio della Armenise-Harvard Foundation. Nel 2011 e 2012 \u00e8 stato docente alla Summer School \"Data Journalism e visualizzazione grafica dei dati\" organizzata dalla Fondazione Ahref e dal Master in Giornalismo dell'Universit\u00e0 IULM di Milano.\nQuando non scriveva era in viaggio con destinazione Africa o Asia. Daodeqing era il suo nickname su Friendfeed, Delicious e Slideshare, \"Dispersa colligo\" il suo motto.\nIl 18 dicembre 2013 si \u00e8 tolto la vita all'et\u00e0 di 33 anni gettandosi dal nono piano del palazzo in cui abitava il padre, a Latina, probabilmente a causa di una forte depressione.\n\"Luca era un esploratore dell'internet. Un ricercatore profondamente immerso nel mondo delle reti, costantemente proiettato a interpretare il futuro. Un uomo capace di leggere nell'internet una possibilit\u00e0 di riscatto e di sviluppo per tutti i popoli pi\u00f9 poveri e disperati.\"\n\"Nei suoi temi era il pi\u00f9 preparato. I suoi articoli rivelavano uno sguardo alto ed etico nel raccontare la complessit\u00e0 delle reti e delle tecnologie. Studiava i media, i social network, la cittadinanza digitale. I suoi interessi erano rivolti allo sviluppo locale, al contributo che pu\u00f2 arrivare dalla partecipazione su internet delle comunit\u00e0. Non era un attivista ideologico ma un ricercatore vero.\""}
{"id": "4790726", "revid": "104458", "url": "https://it.wikipedia.org/wiki?curid=4790726", "title": "Gianluca Cologna", "text": "\u00c8 fratello di Dario, a sua volta fondista di alto livello.\nBiografia.\nOriginario del Canton Grigioni, ha esordito in Coppa del Mondo il 12 dicembre 2010 a Davos (88\u00b0) e ai Campionati mondiali a Val di Fiemme 2013 (27\u00b0 nella sprint).\nHa ottenuto il primo podio in Coppa del Mondo il 21 dicembre 2013 ad Asiago (3\u00b0) e ha debuttato ai Giochi olimpici invernali a (5\u00b0 nella sprint a squadre), L'anno dopo ai Mondiali di Falun 2015 si \u00e8 classificato 27\u00ba nella sprint e 15\u00ba nella sprint a squadre."}
{"id": "4790731", "revid": "110157", "url": "https://it.wikipedia.org/wiki?curid=4790731", "title": "Museo filetico", "text": "Il Museo filetico (in tedesco: \"Phyletisches Museum\") \u00e8 un museo di storia naturale di Jena, Germania. \u00c8 stato fondato il 28 agosto 1907 dal biologo, zoologo, filosofo, nonch\u00e9 artista tedesco Ernst Haeckel il quale lo don\u00f2 all'Universit\u00e0 di Jena il 30 luglio 1908 in occasione del 350\u00ba anniversario dell'universit\u00e0.\nLe mostre nel museo vengono finanziate dai donatori. La prima mostra permanente venne inaugurata nel 1912 da Ludwig Plate che succedette come direttore a Haeckel nel 1909. La storia delle collezioni risale al XVIII secolo al periodo in cui Johann Wolfgang von Goethe curava le collezioni anatomiche-zoologiche degli esemplari pi\u00f9 importanti.\nIn occasione della \"Lunga Notte della Scienza\" (\"Long Night of Sciences\") a giugno 2012 il museo ha iniziato l'affissione dei codici QRpedia per illustrare le specie e i dettagli delle varie collezioni.\nCollezioni.\nIl museo oggi fa parte dell\"'Istituto di Zoologia sistematica e Biologia evoluzionistica\" presso l'Universit\u00e0 di Jena. Ospita diverse mostre zoologiche e paleontologiche che comprendono pi\u00f9 di 500.000 esemplari, ma non \u00e8 solo un museo di storia naturale, infatti \u00e8 stato, fin dall'inizio, un luogo dedicato a illustrare lo sviluppo della vita. Le sue principali aree di interesse sono la filogenesi, la teoria dell'evoluzione e l'incontro di arte e natura. Le collezioni del museo servono come base di ricerca dell'Istituto, comprese l'anatomia dei cani e di altri mammiferi, e la morfologia, filogenesi e biodiversit\u00e0 degli insetti.\nEdificio.\nL'edificio del museo \u00e8 stato costruito in stile Liberty. L'architetto fu Carl Dittmar mentre i piani di idee e gli schizzi sono di Haeckel. Oggi l'edificio \u00e8 stato catalogato come un monumento storico. La facciata \u00e8 stata ristrutturata nel 2007-2008; molti degli ornamenti andati distrutti nel 1950 sono stati fedelmente restaurati, compresi i dettagli dell\"Albero della Vita\" nel timpano. Anche la piazza antistante il museo \u00e8 stato ristrutturata nel 2011-2012 e dotata di una fontana."}
{"id": "4790733", "revid": "247222", "url": "https://it.wikipedia.org/wiki?curid=4790733", "title": "WNT16", "text": ""}
{"id": "4790734", "revid": "300067", "url": "https://it.wikipedia.org/wiki?curid=4790734", "title": "Eurocup 2013-2014 - Last 32", "text": "La seconda fase di Eurocup 2013-2014, detta Last 32, \u00e8 iniziata il 7 gennaio 2014 e si \u00e8 conclusa il 19 febbraio.\nRegolamento.\nLe prime due classificate di ogni girone si qualificano agli Ottavi di finale.\nNel caso che due o pi\u00f9 squadre abbiano concluso il girone a parit\u00e0 di punti in classifica, si \u00e8 tenuto conto dei seguenti fattori:\nEugene# Punti segnati nella \"Last 32\"."}
{"id": "4790735", "revid": "287204", "url": "https://it.wikipedia.org/wiki?curid=4790735", "title": "Kurfurstendamm", "text": ""}
{"id": "4790738", "revid": "1543377", "url": "https://it.wikipedia.org/wiki?curid=4790738", "title": "Federazione calcistica del Nepal", "text": "La Federazione calcistica nepalese (in nepalese \u0905\u0916\u093f\u0932 \u0928\u0947\u092a\u093e\u0932 \u092b\u0941\u091f\u092c\u0932 \u0938\u0902\u0918, in inglese All Nepal Football Association, acronimo ANFA) \u00e8 l'organo che governa il calcio in Nepal. Pone sotto la propria egida il campionato e la Nazionale nepalese. Fu fondata nel 1951 ed \u00e8 affiliata all'AFC e alla FIFA. L'attuale presidente \u00e8 Ganesh Thapa."}
{"id": "4790742", "revid": "1534511", "url": "https://it.wikipedia.org/wiki?curid=4790742", "title": "Strutturalismo (sociologia)", "text": "Lo strutturalismo, in sociologia, \u00e8 stato un approccio che ha conosciuto, nella seconda met\u00e0 del Novecento, importanti apporti teorici che hanno contribuito a definire e specificare il concetto di \"struttura\" nell'ambito dell'organizzazione sociale, oltre che della cultura.\nDefinizioni, interpretazioni e contributi in sociologia.\nEsistono diversi contributi teorici che possono essere collocati nell'ambito di questa importante corrente interpretativa dell'ordine sociale. \nUno dei primi contributi alla definizione del termine \"struttura\" fu quello del filosofo e sociologo Herbert Spencer (1820-1903), che nei suoi \"Principles of Sociology\", pubblicati in vari volumi tra il 1876 e il 1896, spieg\u00f2 il parallelismo tra organizzazione sociale e organismi viventi, da cui la nozione \"organicistica\" del suo concetto di struttura. Per Spencer, \"\u00e8 lecito considerare la societ\u00e0 come un organismo\". In questa interpretazione, in definitiva, la nozione di struttura corrispondeva con quella di \"organizzazione\".\nFu per\u00f2 soprattutto grazie alla scuola francese, risalente sino a \u00c9mile Durkheim (1858-1917) (sebbene questi abbia aperto la strada a diversi approcci, di cui non solo lo strutturalismo fu matrice essenziale del suo pensiero, ma anche il funzionalismo, se considerato come metodologia di \"analisi funzionale\" tra due o pi\u00f9 variabili tra loro correlate), che lo strutturalismo, con il Novecento, trov\u00f2 in sociologia la sua piena affermazione e maturit\u00e0, a cominciare dai contributi di Louis Althusser, Nicos Poulantzas e, soprattutto, Michel Foucault.\nAlla base delle teorie strutturaliste \u00e8 possibile ritrovare alcuni concetti-cardine, come quelli di \"struttura dominante\", generalmente assimilata, dagli strutturalisti, a quella economica (in ci\u00f2 proseguendo una tradizione di pensiero che risale sino a Karl Marx, il quale pu\u00f2 per certi aspetti essere anch'esso associato, anche se non assimilato pienamente, alla tradizione strutturalista).\nAltro elemento centrale nello strutturalismo \u00e8 quello di \"ideologia\", che costituisce essa stessa una sorta di \"struttura\" che tende ad imporsi agli individui senza che essi ne siano sino in fondo consapevoli.\nEd \u00e8 proprio l'opera di Michel Foucault che meglio \u00e8 pi\u00f9 di ogni altra porta il concetto di struttura alla sua piena esplicazione teorica ed empirica, attraverso studi e ricerche che si propongono di dimostrare come i rapporti e le relazioni tra ruoli all'interno di organizzazioni consolidate tendano a riprodurre schemi di potere e di dominio che pongono quella stessa organizzazione, o istituzione, in una condizione di autoreferenzialit\u00e0 che la porta a riprodurre problemi, piuttosto che a risolverli, esattamente con lo scopo di consolidare e mantenere posizioni di potere nell'ambito dell'organizzazione sociale e, pi\u00f9 in generale, della societ\u00e0 nel suo complesso.\nAttualmente, la sociologia contemporanea sembra convergere su una definizione generale di struttura che tende a contenere e tenere insieme i diversi approcci sino ad oggi evidenziati. Una struttura, per la scienza sociologica, pu\u00f2 essere definita come \"un insieme di ruoli tra loro collegati\".\nInterpretazioni critiche.\nGiuseppe Galasso ha evidenziato, sotto il profilo metodologico, uno dei limiti principali dello strutturalismo nella: "}
{"id": "4790743", "revid": "812213", "url": "https://it.wikipedia.org/wiki?curid=4790743", "title": "Luciana De Falco", "text": ""}
{"id": "4790746", "revid": "767487", "url": "https://it.wikipedia.org/wiki?curid=4790746", "title": "Because She Loved Him", "text": "Because She Loved Him \u00e8 un cortometraggio muto del 1914. Il nome del regista non viene riportato nei credit del film che fu prodotto dalla Victor Film Company e venne interpretato da Irene Wallace. Il soggetto \u00e8 firmato da Leslie T. Peacocke.\nProduzione.\nIl film fu prodotto dalla Victor Film Company.\nDistribuzione.\nDistribuito dall'Universal Film Manufacturing Company, il film - un cortometraggio in due bobine - usc\u00ec nelle sale cinematografiche degli Stati Uniti il 20 marzo 1914."}
{"id": "4790754", "revid": "481666", "url": "https://it.wikipedia.org/wiki?curid=4790754", "title": "David Porter (attore)", "text": "Si sa poco della sua biografia. Attore, negli anni dieci lavor\u00f2 per la Balboa Amusement Producing Company, una casa di produzione californiana per la quale diresse nel 1914 il suo unico film da regista, \"The Imprint\". Lavor\u00f2 in seguito per la Triangle Film Corporation. Nel suo ultimo film girato nel 1917, \"Down to Earth\", recit\u00f2 accanto a Douglas Fairbanks; la pellicola \u00e8 stata riversata in VHS e in DVD.\nL'attore era conosciuto anche con il nome Dave Porter."}
{"id": "4790755", "revid": "1543377", "url": "https://it.wikipedia.org/wiki?curid=4790755", "title": "Federazione calcistica del Pakistan", "text": "La Federazione calcistica pakistana (in inglese Pakistan Football Federation, acronimo PFF) \u00e8 l'organo che governa il calcio in Pakistan. Pone sotto la propria egida il campionato e la Nazionale pakistana. Fu fondata nel 1948 ed \u00e8 affiliata all'AFC e alla FIFA. L'attuale presidente \u00e8 Makhdoom Syed Faisal Saleh Hayat."}
{"id": "4790757", "revid": "572415", "url": "https://it.wikipedia.org/wiki?curid=4790757", "title": "Registro nazionale dei luoghi storici", "text": ""}
{"id": "4790762", "revid": "104458", "url": "https://it.wikipedia.org/wiki?curid=4790762", "title": "Irina Taktaeva", "text": ""}
{"id": "4790763", "revid": "767487", "url": "https://it.wikipedia.org/wiki?curid=4790763", "title": "The Imprint", "text": "The Imprint \u00e8 un cortometraggio muto del 1914 diretto da David Porter, un attore alla sua prima e unica regia. Qui, dirige Henry King che, in seguito, sarebbe diventato uno dei registi pi\u00f9 noti di Hollywood.\nProduzione.\nIl film fu prodotto dalla White Star Film Company (Balboa Amusement Producing Company).\nDistribuzione.\nDistribuito dalla Box Office Attractions Company, il film - un cortometraggio in una bobina - usc\u00ec nelle sale cinematografiche statunitensi il 1\u00ba luglio 1914 presentato da William Fox."}
{"id": "4790764", "revid": "712828", "url": "https://it.wikipedia.org/wiki?curid=4790764", "title": "Uh Shenron", "text": ""}
{"id": "4790767", "revid": "181699", "url": "https://it.wikipedia.org/wiki?curid=4790767", "title": "Dave Porter", "text": ""}
{"id": "4790769", "revid": "6923", "url": "https://it.wikipedia.org/wiki?curid=4790769", "title": "Cimitero del Congresso", "text": "Il cimitero del Congresso (in inglese: \"Congressional Cemetery\" o \"Washington Parish Burial Ground\") \u00e8 un cimitero storico di Washington ancora attivo sulla riva occidentale del fiume Anacostia. \u00c8 l'unico \"cimitero della memoria nazionale\" americano fondato prima della guerra civile americana. Pi\u00f9 di 65.000 persone sono sepolte o inumate nel cimitero, tra cui molti che hanno contribuito a formare la nazione e la citt\u00e0 di Washington nel XIX secolo.\nAnche se il cimitero \u00e8 di propriet\u00e0 privata, il governo degli Stati Uniti possiede 806 appezzamenti di sepoltura amministrati dal Dipartimento degli affari dei veterani degli Stati Uniti d'America. Il Congresso statunitense, che si trova circa 2,4\u00a0km a nord-ovest, ha fortemente influenzato la storia del cimitero. Il cimitero vende ancora terreni ed \u00e8 un luogo di sepoltura attivo. Dalla metropolitana di Washington, il cimitero si trova a tre isolati a est della stazione di Potomac Avenue e a due isolati a sud della stazione di Stadium-Armory.\nMolti membri del Congresso degli Stati Uniti, che sono morti mentre il Congresso era in seduta, sono sepolti al cimitero del Congresso. Altre sepolture sono dei primi proprietari terrieri e speculatori, i costruttori e gli architetti della giovane Washington, diplomatici nativi americani, sindaci di Washington e veterani della guerra civile. Al cimitero vi sono anche loculi e tombe di famiglie ottocentesche di Washington non affiliate col governo federale.\nIn tutto vi sono un vicepresidente statunitense, un giudice della Corte suprema, 6 deputati del Gabinetto, 19 senatori e 71 rappresentanti (incluso un ex-presidente della Camera) sepolti l\u00ec, cos\u00ec come i veterani di ogni guerra americana e il primo direttore dell'FBI, John Edgar Hoover. Il cimitero \u00e8 stato inserito nel Registro nazionale dei luoghi storici il 23 giugno 1969 e designato come Monumento storico nazionale nel 2011.\nIl cimitero di recente a luglio 2012 si \u00e8 munito dei codici QRpedia per attrarre pi\u00f9 visitatori al fine di far conoscere tutte le personalit\u00e0 pi\u00f9 importanti l\u00ec sepolte.\nStoria.\nFondazione.\nIl Cimitero del Congresso fu fondato nel 1807 da privati cittadini associati con Christ Church su un appezzamento di 4,5 acri e successivamente venne donato alla Christ Church, che gli diede il suo nome ufficiale Washington Parish Burial Ground. Per il 1817 i siti di sepoltura furono messi da parte per legislatori governativi e funzionari; questo include cenotafi per molti legislatori sepolti altrove. \nDal 1823 al 1876 il Congresso degli Stati Uniti finanzi\u00f2 l'espansione, il rialzo e la manutenzione del cimitero, che per\u00f2 non divent\u00f2 mai un'istituzione federale. Gli stanziamenti hanno finanziato una strada sterrata dal Campidoglio al cimitero, la pavimentazione all'interno del cimitero, la volta pubblica, la recinzione e la portineria, cos\u00ec come i funerali dei membri del Congresso e i cenotafi. Durante la prima parte di questo periodo, le tombe furono disposte secondo uno schema a reticolato in un'estensione del reticolato delL'Enfant Plan per Washington, e sul terreno furono realizzati pochi o nessun paesaggio o piantagioni. Il reticolato sopravvive fino ad oggi ed \u00e8 stato ampliato con l'ampliamento del cimitero.\nEspansione.\nA partire dalla fine degli anni Quaranta dell'Ottocento, il cimitero fu influenzato dal concetto del cimitero rurale, nel quale le tombe venivano collocate in un contesto paesaggistico dove elementi architettonici e naturali coesistono. Per implementare questa nuova visione, il cimitero doveva per\u00f2 espandersi.\nTra il 1849 e il 1869 il cimitero si espanse in un'area di 35,75 acri. Il cimitero originale si trovava nel blocco 1115 su E Street tra la 18a e la 19a strada sud-est nel 1808. Nel 1849 raddoppi\u00f2 le dimensioni acquisendo il blocco a sud, il 1116. Nel 1853 si espanse ad est sui blocchi 1130, 1148 e 1149 tra le strade F e G sud-est. Nel 1853\u201353, il cimitero si espanse a ovest acquisendo il blocco 1104, tra la 17th Street e la 18th Streets Southeast. Nel 1858, il cimitero acquis\u00ec il blocco 1105 e la Reservation 13. Nel 1859 aggiunse i blocchi 1105 e 1123. Infine, il cimitero raggiunse la sua attuale estensione di 35,75 acri crescendo a sud fino alla Water Street Southeast con i blocchi 1106 e 1117 nel 1869.\nAlla fine il terreno a sud del cimitero \u00e8 stato trasferito al National Park Service sebbene la strada di accesso al parcheggio dello stadio RFK sia amministrata dalla DC Sports and Entertainment Commission. Negli anni '50, sembrava che l'angolo sud-est del cimitero sarebbe diventato una parte del diritto di passaggio per la Southeast-Southwest Freeway. Tuttavia, un lungo contenzioso ambientale ha interrotto la costruzione del Pennsylvania Avenue, con il vicolo cieco dell'autostrada collegato da una strada temporanea al parcheggio RFK e alla 17th Street Southeast all'angolo sud-ovest del cimitero.\nMonumenti e strutture.\nIl Cimitero del Congresso \u00e8 un National Historic Landmark Historic District con 9 strutture contribuenti e 186 oggetti contribuenti costruiti dal 1817 al 1876. Le strutture e gli oggetti successivi sono considerati \"non contribuenti\" anche se sono significativi nell'aspetto attuale del cimitero.\nCenotafi.\nDei 186 oggetti contribuenti, 168 sono cenotafi del Congresso quasi identici, che si ritiene siano stati progettati da Benjamin Latrobe. Come usato al Cimitero del Congresso, il termine \"cenotafio\" comprende non solo i monumenti a quelli sepolti altrove, ma anche i monumenti di Latrobe che segnano le vere tombe di rappresentanti e senatori. Alcuni membri del Congresso sono sepolti sotto un cenotafio, altri sono sepolti in un'area diversa del cimitero e per alcuni di essi la lapide \u00e8 un vero cenotafio. James Gillespie (1747\u20131805), reinterrato nel 1892, ha una tomba ed un cenotafio separato.\nUn cenotafio \u00e8 stato eretto per ogni membro del Congresso morto in carica dal 1833 al 1876. Il primo era per il Rep. James Lent. Dopo che il Congresso ha stanziato fondi e il suo monumento \u00e8 stato ordinato, la sua famiglia ha reinterrato il corpo a New York. Il Congresso eresse comunque il monumento nel 1839, stabilendo cos\u00ec la tradizione di erigere cenotafi.\nI cenotafi sono costruiti con arenaria dell'Aquia, cos\u00ec come la Casa Bianca e il Campidoglio, e sono stati anch'essi dipinti di bianco, formando un collegamento visivo con questi vicini simboli del governo federale e in contrasto con le lapidi circostanti. Nella parte pi\u00f9 antica del cimitero sono raggruppati in file e dominano il paesaggio.\nDopo la Guerra Civile pochissimi membri del Congresso furono sepolti nel cimitero, poich\u00e9 i loro corpi venivano comunemente spediti nei loro stati d'origine o sepolti nei nuovi cimiteri nazionali come il Cimitero nazionale di Arlington. I cenotafi furono sospesi nel 1876 dopo che il senatore del Massachusetts George Frisbie Hoar afferm\u00f2 che \"il pensiero di essere sepolto sotto una di quelle atrocit\u00e0 ha portato nuovo terrore nella morte.\"\nWilliam Thornton, che lavor\u00f2 come Architect of the Capitol prima di Latrobe, \u00e8 l'unica persona insignita di un cenotafio a non essere stato un membro del Congresso. L'ex presidente della Camera Tip O'Neill fu onorato con un cenotafio nel 1994, sebbene esso non sia nello stile dei cenotafi di Latrobe. Hale Boggs e Nicholas Begich, i cui corpi non sono mai stati ritrovati in seguito alla misteriosa scomparsa dell'aereo su cui stavano viaggiando, condividono un cenotafio. Questi sono gli unici cenotafi eretti dal 1876.\nVolta Pubblica.\nLa Volta Pubblica \u00e8 una prima struttura revival classica costruita nel 1832\u201334 con fondi federali per conservare i corpi dei funzionari governativi prima della sepoltura.\nArsenal Disaster Monument.\nNel 1864 un'esplosione nel vicino Arsenale di Washington uccise una donna supervisore e 20 ragazze adolescenti, la maggior parte delle quali irlandesi, che lavoravano confezionando esplosivi e cartucce. Il presidente Lincoln guid\u00f2 il corteo funebre al cimitero e partecip\u00f2 alle cerimonie di sepoltura. Successivamente fu eretto un monumento sulle tombe di 16 vittime. Una scultura di una giovane donna in lutto si trova in cima alla colonna di marmo del monumento. L'artista locale, Lot Flannery della Flannery Brothers Marble Manufacturers, ha scolpito il monumento.\nGrandi funerali.\nDiversi funerali importanti a livello nazionale o comunque notevoli si sono svolti al Cimitero del Congresso. Questi funerali prevedevano lunghe processioni formali che iniziavano alla Casa Bianca o al Campidoglio, si spostavano lungo Pennsylvania Avenue fino a E Street SE, e da l\u00ec al cimitero. Parti di questa strada sono state finanziate appositamente dal Congresso per facilitare queste processioni. La forma e il protocollo di questi funerali costituirono la base per i successivi funerali di stato degli Stati Uniti, compresi quelli dei presidenti Abraham Lincoln e John F. Kennedy.\nQuesti funerali includono quelli tenuti in onore di:"}
{"id": "4790770", "revid": "599013", "url": "https://it.wikipedia.org/wiki?curid=4790770", "title": "Roger Moens", "text": "Biografia.\nInizialmente dedito ai 400 metri piani, nel 1952 partecip\u00f2 alle Olimpiadi di Helsinki dove gareggi\u00f2 sia nella competizione individuale che nella staffetta: in entrambe le specialit\u00e0 venne eliminato al primo turno.\nConvertitosi agli 800 metri, vinse subito diverse gare internazionali e nel 1955, al Bislett Stadion di Oslo, con il tempo di 1'45\"7 miglior\u00f2 di nove decimi il record mondiale stabilito dal tedesco Rudolf Harbig sedici anni prima. Fu per\u00f2 costretto a rinunciare all'appuntamento olimpico di per un infortunio. Cerc\u00f2 di rifarsi quattro anni dopo, quando prese parte ai Giochi di godendo ancora dei favori del pronostico, ma dovette accontentarsi della medaglia d'argento preceduto dalla rivelazione neozelandese Peter Snell, che due anni dopo gli strapp\u00f2 anche il record del mondo, mentre per vedere un atleta europeo migliorare il suo primato si dovette aspettare fino al 1966, quando Franz-Josef Kemper fece segnare il tempo di 1'44\"9. \nTerminata l'attivit\u00e0 agonistica ha lavorato come commentatore televisivo."}
{"id": "4790775", "revid": "1543377", "url": "https://it.wikipedia.org/wiki?curid=4790775", "title": "Federazione calcistica dello Sri Lanka", "text": "La Federazione calcistica singalese (in inglese Football Federation of Sri Lanka, acronimo FFSL) \u00e8 l'organo che governa il calcio in Sri Lanka. Pone sotto la propria egida il campionato e la Nazionale singalese. Fu fondata nel 1939 ed \u00e8 affiliata all'AFC e alla FIFA. L'attuale presidente \u00e8 Ranjith Rodrigo."}
{"id": "4790778", "revid": "599013", "url": "https://it.wikipedia.org/wiki?curid=4790778", "title": "A Bachelor's Finish", "text": ""}
{"id": "4790780", "revid": "438678", "url": "https://it.wikipedia.org/wiki?curid=4790780", "title": "Greatest Hits (Joan Jett)", "text": ""}
{"id": "4790781", "revid": "716632", "url": "https://it.wikipedia.org/wiki?curid=4790781", "title": "Grand Theft Auto - London 1969", "text": ""}
{"id": "4790782", "revid": "729019", "url": "https://it.wikipedia.org/wiki?curid=4790782", "title": "Processo GTL", "text": "La sigla GTL (in inglese \"Gas to liquids\", ossia \"[da] gas a liquidi\") indica un processo di raffineria per convertire gas naturale o altri idrocarburi gassosi in idrocarburi a catena pi\u00f9 lunga come la benzina o il combustibile diesel. I gas ricchi di metano sono convertiti in combustibili sintetici mediante conversione diretta, usando il nuovo processo non catalitico da gas a liquidi GasTechno\u00ae che converte il metano in metanolo in un solo stadio. Oppure mediante il syngas (gas di sintesi) come prodotto intermedio, ad esempio usando i processi Fischer Tropsch o Mobil.\nProcesso Fischer-Tropsch.\nQuesto metodo inizia con l'ossidazione parziale del metano (gas naturale) ad anidride carbonica, monossido di carbonio, idrogeno e acqua; il rapporto tra monossido di carbonio (CO) e idrogeno (H2) \u00e8 aggiustato usando la reazione di spostamento del gas d'acqua, mentre l'eccesso di anidride carbonica \u00e8 eliminato mediante soluzioni acquose di alcanolamine (o solventi fisici); infine si elimina l'acqua, producendo il gas di sintesi (syngas). Quest'ultimo \u00e8 fatto reagire su un catalizzatore di ferro o di cobalto per produrre idrocarburi liquidi o altri sottoprodotti. L'ossigeno \u00e8 fornito da un'unit\u00e0 criogenica di frazionamento dell'aria.\nProcesso MTG.\nUn processo alternativo, chiamato \"Methanol to Gasoline\" (\"metanolo a benzina\", MTG), incomincia mediante la conversione del gas naturale a syngas e la successiva conversione di questo a metanolo, che \u00e8 successivamente polimerizzato in alcani su un catalizzatore di zeolite. Fu sviluppato dalla Mobil all'inizio degli anni 1970.\nIl metanolo \u00e8 ricavato dal metano (gas naturale) in una serie di tre reazioni:\nIl metanolo cos\u00ec formato pu\u00f2 essere convertito a benzina dal processo Mobil. Dapprima il metanolo \u00e8 disidratato per ottenere etere dimetilico:\nQuesto \u00e8 poi ulteriormente disidratato su un catalizzatore di zeolite, ZSM-5, per ottenere una benzina con l'80% (in peso in base ai componenti organici nel vapore del prodotto) di prodotti idrocarburi con C5+.\nCon il tempo lo ZSM-5 \u00e8 disattivato da un accumulo di carbonio (\"cokizzazione\") nella conversione del metanolo a benzina. Il catalizzatore pu\u00f2 essere riattivato rimuovendo il coke con un getto di aria rovente (500\u00a0\u00b0C); tuttavia, il numero di cicli di riattivazione \u00e8 limitato.\nProcesso STG+.\nUn terzo processo gas a liquidi, chiamato \"Syngas to gasoline plus\" (\"syngas a benzina pi\u00f9\", STG+), si basa sulla tecnologia MTG convertendo il syngas derivato dal gas naturale direttamente in benzina e aviocarburante immediatamente utilizzabili (carburanti \"drop-in\") attraverso un processo termochimico a ciclo singolo.\nIl processo STG+ segue quattro stadi principali in un unico ciclo a processo continuo. Questo processo consiste di quattro reattori a letto fisso in serie nei quali un syngas \u00e8 convertito in carburanti sintetici. Gli stadi per produrre benzina sintetica ad alti ottani sono i seguenti:\nLa societ\u00e0 Primus Green Energy, specializzata in combustibili alternativi, svilupp\u00f2 la tecnologia STG+ ed \u00e8 attualmente l'unica societ\u00e0 che utikizza questo processo. La Bechtel Hydrocarbon Technology Solutions, Inc., il braccio per le licenze di tecnologie e le consulenze di processo della Bechtel Corp., sta conducendo lo sviluppo di progetti per uno stabilimento commerciale che utilizzer\u00e0 il processo STG+.\nUsi commerciali.\nAll'altro capo della scala ad es. rispetto all'impianto Pearl GTL della Shell in Qatar, l'uso di reattori con microcanali si dimostra promettente per la conversione di gas di tipo non convenzionale, remoto e problematico in combustibili liquidi pregiati. Gli stabilimenti GTL basati su reattori con microcanali sono notevolmente pi\u00f9 piccoli di quelli che usano reattori convenzionali a letto fisso o a fondo fangoso, consentendo stabilimenti modulari che possono essere allestiti in modo efficiente dal punto di vista dei costi in localit\u00e0 remote e su campi pi\u00f9 piccoli di quanto \u00e8 possibile con i sistemi concorrenti.\nIl 1\u00ba febbraio 2008, un Airbus A380 fece un volo di collaudo di tre ore tra Gran Bretagna e Francia, con uno dei quattro motori Rolls-Royce Trent 900 dell'A380 che usava una miscela con il 60% di normale cherosene per aviogetti e il 40% di combustibile \"gas a liquidi\" fornito dalla Shell. Il motore dell'aeroplano non ebbe bisogno di alcuna modifica per usare il combustibile GTL, che era progettato per mescolarsi con normale aviocarburante. Sebastien Remy, capo del programma combustibili alternativi dell'Airbus SAS, disse che il GTL usato non era affatto pi\u00f9 pulito in termini di CO2 del combustibile normale, ma portava benefici per la qualit\u00e0 dell'aria locale, perch\u00e9 la porzione di GTL non contiene zolfo.\nIl 12 ottobre 2009, un Airbus A340-600 della Qatar Airways effettu\u00f2 il primo volo passeggeri commerciale usando una miscela di cherosene e di combustibile sintetico GTL nel suo volo dall'Aeroporto di Londra-Gatwick a Doha.\nUn'altra soluzione proposta \u00e8 di usare una nuova unit\u00e0 galleggiante di produzione, stoccaggio e scarico (\"Floating Production Storage and Offloading\", FPSO) per la conversione in alto mare di gas a liquidi (metanolo, gasolio, benzina, greggio sintetico e nafta).\nLa compagnia petrolifera brasiliana Petrobras ha ordinato due piccoli impianti sperimentali per la produzione di GTL destinati ad essere collocati presso campi petroliferi in alto mare troppo lontani o troppo profondi per giustificare gasdotti fino a uno stabilimento GTL sulla costa. Nel gennaio 2012 il Centro di ricerca e sviluppo Cenpes della Petrobras approv\u00f2 l'allestimento commerciale della tecnologia fornita dalla societ\u00e0 di gas a liquidi CompactGTL, con sede nel Regno Unito. La Petrobras sta valutando la tecnologia del reattore a microcanale fornita dalla Velocys.\nLa Banca Mondiale stima che oltre 150 miliardi di metri cubi di gas sono bruciati o dispersi annualmente, una quantit\u00e0 del valore approssimativo di 30,6 miliardi di dollari, equivalente al 25 per cento del consumo di gas degli Stati Uniti o al 30% del consumo di gas dell'Unione europea per anno, una risorsa che potrebbe essere utile usando il GTL."}
{"id": "4790784", "revid": "123303138", "url": "https://it.wikipedia.org/wiki?curid=4790784", "title": "Davide Serra", "text": "Biografia.\nLaureato alla Bocconi, nel 1995 si trasferisce a Londra, dove lavora per UBS fino al 2000, prima di entrare alla banca d'affari Morgan Stanley, dove diventa direttore generale e coordinatore della ricerca globale sulla finanza. Premiato come \"Young Global Leader\" dal Forum economico mondiale., nel 2006 fonda, insieme al francese Eric Halet, la societ\u00e0 di gestione del risparmio Algebris, di cui diviene amministratore delegato; Halet ha poi lasciato l'azienda nel 2012 e Serra \u00e8 rimasto l'unico proprietario. Nel primo anno di attivit\u00e0 il fondo \u00e8 cresciuto da circa 700 milioni a quasi 2 miliardi di dollari gestiti.\nNel 2007 lancia la scalata alla banca ABN AMRO, conclusa qualche mese dopo con le dimissioni dell'amministratore delegato Rijkman Groenink e la vittoriosa OPA lanciata dal consorzio formato da Royal Bank of Scotland, Fortis e Banco Santander Central Hispano.\nTra il 2007 e il 2008 Serra si rende protagonista di diverse critiche nei confronti dei vertici delle Assicurazioni Generali: dapprima tramite Algebris scrive una lettera aperta sulla gestione della compagnia criticandone le performance in Borsa, le remunerazioni dei manager e i conflitti d'interesse con Mediobanca. Successivamente torna all'attacco del presidente Antoine Bernheim, scrivendo alla Banca d'Italia e all'ISVAP per contestare la lista presentata per il collegio sindacale da Edizione Holding (la finanziaria della famiglia Benetton), causandone il ritiro. A luglio 2008, infine, torna a criticare la strategia di investimento di Generali (in particolare per quanto riguarda le operazioni Telco, RCS MediaGroup, Autogrill e Banca Carige), considerata troppo vicina agli interessi di Mediobanca, poco remunerativa per i soci e poco trasparente.\nIl 27 dicembre 2014 il Presidente della Repubblica Giorgio Napolitano, lo nomina Commendatore dell\u2019Ordine al merito della Repubblica Italiana \"per essersi impegnato nella promozione dell'Italia come meta di investimenti finanziari\". La cerimonia ufficiale la presenzier\u00e0 il nuovo presidente, Sergio Mattarella il 2 giugno.\nAttivit\u00e0 politica.\nDichiaratosi da sempre elettore del centrosinistra, \u00e8 il principale finanziatore di tutte le campagne elettorali di Matteo Renzi prima della sua entrata al governo nel 2014. In seguito alla sconfitta di Renzi, voter\u00e0 per Scelta Civica con Mario Monti alle politiche del 2013. Torna quindi a sostenere Renzi nella campagna per le primarie del Partito Democratico del 2013, intervenendo il 26 ottobre alla quarta edizione dell'assemblea alla Stazione Leopolda di Firenze.\nTra le misure che Serra propone ci sono il taglio della spesa pubblica, l'abolizione di Senato e Province e l'accorpamento dei piccoli Comuni, l'aumento delle aliquote sulle rendite finanziarie per abbassare le tasse sul lavoro, il taglio delle cosiddette \"pensioni d'oro\", la semplificazione del sistema tributario e la lotta all'evasione fiscale. Al contrario i detrattori lo accusano di aver instaurato un sistema societario complesso all'estero, sistema non realizzabile in Italia, ma consentito in Gran Bretagna dove ha sede il cuore del gruppo Algebris, in base al quale la tassazione sui dividendi risulterebbe essere vantaggiosa rispetto a quella consentita in Italia.\nAttivit\u00e0 sportiva.\nDavide Serra ha avuto un passato di pallavolista in serie A2 nella Givid\u00ec Brugherio.\nAttivit\u00e0 benefiche.\nDavide Serra \u00e8 chairman della fondazione benefica Hakuna Matata Foundations, il cui scopo \u00e8 aiutare e dare sostegno a quasi 5.000 bambini orfani in Tanzania.\nUlteriori attivit\u00e0.\nDavide Serra \u00e8 membro del World Economic Forum e, insieme ad Algebris, dell'Institute of International Finance.\nVita privata.\nDavide Serra \u00e8 sposato e ha 4 figli. Di religione cattolica, ha fatto parte degli scout. \u00c8 inoltre patron della chiesa italiana a Londra (Saint Peter's project).\nControversie.\nIn occasione delle primarie del 2012 le sue considerazioni negative su Pier Luigi Bersani indussero quest'ultimo ad una piccata risposta (\"Direi che qualcuno che ha la base alle Cayman non pu\u00f2 permettersi di dare giudizi\"). Tale affermazione fu oggetto di querela da parte di Serra, archiviata su richiesta del PM con la seguente motivazione: \"La sede in un paradiso fiscale non \u00e8 un illecito, ma \u00e8 un fatto che si assoggetta alla critica di appartenere a una legislazione non trasparente\".\nPartecipando alla quinta edizione della \"Leopolda\", svoltasi in concomitanza temporale con la manifestazione indetta dai sindacati a Roma contro il ddl sul Jobs Act, si esprime in favore di una limitazione al diritto di sciopero nella Pubblica Amministrazione, affermando che lo stesso strumento \u00e8 causa di maggiore disoccupazione. Tale affermazione fa insorgere le organizzazioni sindacali, che per bocca del segretario generale della CGIL Susanna Camusso parlano di un governo assoggettato ai \"poteri forti\", costringendo ad una presa di distanza da Serra da parte del ministro Marianna Madia e del sottosegretario Graziano Delrio, nonch\u00e9 di vari esponenti del Partito Democratico.\nIl 12 febbraio del 2015 il suo nome compare nella lista compilata da Herv\u00e9 Falciani contenente i nomi di oltre 7000 italiani con conti depositati in Svizzera presso la Banca HSBC, nell'ambito del cosiddetto Swiss Leaks; tuttavia ne \u00e8 un titolare in totale trasparenza e in accordo con il sistema fiscale inglese. L'indomani, 13 febbraio 2015, viene reso noto che la Consob lo ha convocato per avere spiegazioni su possibili anticipazioni e informazioni privilegiate ricevute in merito alla trasformazione delle banche popolari in societ\u00e0 per azioni, preludio a possibili inchieste per reato di insider trading che coinvolgerebbe anche Pier Luigi Boschi, padre del ministro Maria Elena e vicepresidente dell'allora Banca Popolare dell'Etruria e del Lazio, ma il fondo Algebris non aveva comprato alcun titolo di banche popolari italiane prima della trasformazione delle banche popolari in societ\u00e0 per azioni.\nNel Novembre 2019 Serra e\u2019 perquisito dalla Guardia di Finanza per aver donato 300,000 euro alla fondazione Open di Matteo Renzi."}
{"id": "4790785", "revid": "1543377", "url": "https://it.wikipedia.org/wiki?curid=4790785", "title": "Federazione calcistica di Guam", "text": "La Federazione calcistica guamana (in inglese Guam Football Association, acronimo GFA) \u00e8 l'organo che governa il calcio a Guam. Pone sotto la propria egida il campionato e la Nazionale guamana. Fu fondata nel 1975 ed \u00e8 affiliata all'AFC e alla FIFA. L'attuale presidente \u00e8 Richard K. Lai."}
{"id": "4790786", "revid": "767487", "url": "https://it.wikipedia.org/wiki?curid=4790786", "title": "Honest Thieves", "text": "Honest Thieves \u00e8 un cortometraggio muto del 1917 diretto da Harry C. Mathews.\nProduzione.\nIl film fu prodotto dalla Triangle Film Corporation.\nDistribuzione.\nDistribuito dalla Triangle Film Corporation, il film - un cortometraggio in una bobina - usc\u00ec nelle sale cinematografiche statunitensi il 12 gennaio 1917."}
{"id": "4790789", "revid": "136801", "url": "https://it.wikipedia.org/wiki?curid=4790789", "title": "John T. Hartley", "text": ""}
{"id": "4790797", "revid": "1543377", "url": "https://it.wikipedia.org/wiki?curid=4790797", "title": "Federazione calcistica di Macao", "text": "La Federazione calcistica macaense (in portoghese Associa\u00e7\u00e3o de Futebol de Macau, acronimo AFM, in cinese \u6fb3\u9580\u8db3\u7403\u7e3d\u6703, in inglese Macau Football Association) \u00e8 l'organo che governa il calcio a Macao. Pone sotto la propria egida il campionato e la Nazionale macaense. Fu fondata nel 1939 ed \u00e8 affiliata all'AFC e alla FIFA. L'attuale presidente \u00e8 Cheung Lup Kwan Victor."}
{"id": "4790798", "revid": "5585", "url": "https://it.wikipedia.org/wiki?curid=4790798", "title": "Jesse White (attore)", "text": "Per il cinema totalizz\u00f2 dal 1943 al 1993 pi\u00f9 di 50 partecipazioni mentre per il piccolo schermo diede vita a numerosi personaggi in oltre 110 produzioni dal 1950 al 1996. Fu accreditato anche con i nomi Cagey Calhoun, Jessie White e Jess White.\nBiografia.\nJesse White nacque a Buffalo il 3 gennaio 1917. Crebbe ad Akron, Ohio. Fece le sue prime esperienze di attore in alcune produzioni teatrali locali sin dall'et\u00e0 di quindici anni. Dopo essersi trasferito a Cleveland, inizi\u00f2 una carriera nel vaudeville e nel burlesque, viaggiando di continuo prima di approdare a Broadway dove, nel 1942, fece il suo debutto in \"The Moon Is Down\"; segu\u00ec una performance di successo nel ruolo dell'inserviente di un manicomio nella popolare commedia \"Harvey\". Avrebbe poi ripreso questo suo ruolo in una versione cinematografica nel 1950 e in una versione per la televisione nel 1972.\nDebutt\u00f2 al cinema agli inizi degli anni quaranta e in televisione nel 1950. Per gli schermi televisivi, in particolare, fu accreditato diverse volte per numerose interpretazioni, tra cui quelle di diversi personaggi presenti in pi\u00f9 di un episodio, come Jesse Leeds in diversi episodi della serie \"Make Room for Daddy\" dal 1953 al 1957, Mickey Calhoun in sei episodi della serie \"Private Secretary\" dal 1954 al 1956, H.R. Hap Henderson in due episodi della serie \"The Bob Cummings Show\" nel 1958 e Oscar Pudney in 10 episodi della serie \"The Ann Sothern Show\" dal 1960 al 1961. Interpret\u00f2 inoltre numerosi altri personaggi secondari o ruoli da guest star in molti episodi di serie televisive dagli anni cinquanta agli anni novanta, anche con ruoli diversi in pi\u00f9 di un episodio, come ad esempio due episodi di \"Tightrope\", tre episodi di \"General Electric Theater\", quattro episodi di \"The Jack Benny Program\", cinque episodi di \"Perry Mason\", due episodi di \"La fattoria dei giorni felici\", due episodi di \"\" e due episodi di \"Cuore e batticuore\".\nCollezion\u00f2 inoltre diverse presenze per il cinema recitando in ruoli pi\u00f9 o meno secondari, come Doc Cronnol in \"La ninfa degli antipodi\" del 1952, Willie Foltis in \"Il grande incontro\" del 1953, Willie Wolfe in \"Eternamente femmina\" del 1953, Tubby Otis in \"La casbah di Honolulu\" del 1954, Ben Cosgrove in \"Nessuno resta solo\" del 1955, Pete Boswick in \"Ritorno dall'eternit\u00e0\" del 1956, Wegg in \"Il canale della morte\" del 1960, il sergente della polizia Michael 'Mickey' Beers in \"Febbre nel sangue\" del 1961, il caporale Joseph Praeger in \"Un generale e mezzo\" del 1961, l'operatore alla torre radio a Rancho Conejo in \"Questo pazzo, pazzo, pazzo, pazzo mondo\" del 1963, J. Sinister Hulk in \"Il castello delle donne maledette\" del 1966, Fess Dorple in \"Il fantasma ci sta\" del 1967, Earnest Ernie in \"Il gatto venuto dallo spazio\" del 1978 e Ben in \"Non aprite quell'armadio\" del 1986. Doppi\u00f2 inoltre diverse serie animate e fu protagonista di una serie di popolari spot pubblicitari per l'azienda produttrice di elettrodomestici Maytag.\nTermin\u00f2 la carriera televisiva interpretando Ralph nell'episodio \"The Cadillac\" della serie \"Seinfeld\" che fu mandato in onda l'8 febbraio 1996, mentre per il cinema l'ultimo ruolo affidatogli fu quello di Mr. Spector, il sarcastico proprietario della catena di cinema, nel film \"Matinee\" del 1993. Spos\u00f2 Celia Cohn con la quale ebbe due figli: Carole Ita White e Janet Jones, entrambe attrici. Mor\u00ec a Los Angeles il 9 gennaio 1997 e fu seppellito al Mount Sinai Memorial Park Cemetery di Los Angeles."}
{"id": "4790801", "revid": "606039", "url": "https://it.wikipedia.org/wiki?curid=4790801", "title": "Thaumatosauridae", "text": ""}
{"id": "4790803", "revid": "1305772", "url": "https://it.wikipedia.org/wiki?curid=4790803", "title": "Nazionale di atletica leggera del Senegal", "text": "La nazionale di atletica leggera del Senegal \u00e8 la rappresentativa del Senegal nelle competizioni internazionali di atletica leggera riservate alle selezioni nazionali.\nBilancio nelle competizioni internazionali.\nLa nazionale senegalese di atletica leggera vanta 14 partecipazioni ai Giochi olimpici estivi su 28 edizioni disputate. L'unica medaglia olimpica conquistata da un atleta senegalese \u00e8 l'argento vinto da Amadou Dia B\u00e2 nei 400 metri ostacoli a .\nAi Mondiali di atletica il Senegal pu\u00f2 invece vantare 2 medaglie, entrambe vinte da Amy Mback\u00e9 Thiam nei 400 metri piani, per la precisione un oro conquistato a e un bronzo a .\nL'unica medaglia conquistata dal Senegal ai Mondiali indoor porta la firma della triplista K\u00e9n\u00e9 Ndoye, bronzo a ."}
{"id": "4790804", "revid": "298229", "url": "https://it.wikipedia.org/wiki?curid=4790804", "title": "Nazionale senegalese di atletica leggera", "text": ""}
{"id": "4790811", "revid": "1543377", "url": "https://it.wikipedia.org/wiki?curid=4790811", "title": "Los Super Elegantes", "text": "Los Super Elegantes (LSE) \u00e8 un duo musicale e artistico fondato a San Francisco nel 1995 dalla messicana Milena Muzquiz e l'argentino Martiniano Lopez Crozet.\nBiografia.\nLos Super Elegantes hanno sviluppato un proprio, inedito, stile musicale spesso definito \"Mariachi Punk\" poich\u00e9 nato dall'innesto di elementi propri della musica popolare messicana e latinoamericana in generale in schemi pi\u00f9 tipicamente pop e punk. \nNonostante sia pi\u00f9 conosciuto nell'ambito musicale, il duo \u00e8 nato in un contesto di arte contemporanea quando Muzquiz e Lopez-Crozet frequentavano entrambi l'accademia d'arte di Oakland (dove si sono conosciuti agl'inizi degli anni 90) ed ha sempre mantenuto questa doppia anima (arte e musica). Infatti oltre a produrre musica ed esibirsi nel circuito della musica pop/rock, Los super Elegantes sono sempre stati molto attivi anche in quello dell'arte contemporanea ed il loro lavoro \u00e8 stato incluso in importanti eventi quali la Biennale di Whitney di New York(2004), Frieze Art Fair di Londra, la Biennale di San Paolo in Brasile (2008) e mostre antologiche al MoCa di Los Angeles, al MCA di Chicago (Escultura Social, 2007), al Palais de Tokyo di Parigi o al Rufino Tamayo di Citt\u00e0 del Messico.\nSul finire degli anni 90 LSE firmarono un contratto con BMG per tre album che non vennero mai distribuiti (tranne il primo, ma soltanto per un breve periodo), poich\u00e9 Muzquiz e Lopez-Crozet non accettarono di assecondare la richiesta, avanzata dai produttori, di rendere gli arrangiamenti pi\u00f9 orecchiabili. Nello stesso periodo LSE si cimentarono nella realizzazione di una soap-opera che li vedeva protagonisti. Anche in questo caso il contratto venne sciolto consensualmente dopo la trasmissione della puntata pilota che si rivel\u00f2 un fiasco, avendo un taglio troppo sperimentale.\nCollaborazioni.\nLSE hanno collaborato con un gran numero di altri artisti sia nel campo musicale (Julieta Venegas, Beck, Ariel Pink, ESG, No Doubt), che teatrale (Emily Mortimer, Alessandro Nivola\n) e artistico (Miguel Calderon, Terence Koh, Alexandra Mir, Michel Majerus, Manfredi Beninati, Michael Clegg &amp; Martin Guttmann, Dash Snow, Mike Kelley, Ann Magnuson)."}
{"id": "4790812", "revid": "767487", "url": "https://it.wikipedia.org/wiki?curid=4790812", "title": "Rooi Mahamutsa", "text": "Vanta 10 presenze e 1 rete nella CAF Champions League 2013.\nNel marzo 2014 esce miracolosamente illeso da un incidente stradale nel quale un guard rail trafigge la sua BMW Serie 3."}
{"id": "4790813", "revid": "767487", "url": "https://it.wikipedia.org/wiki?curid=4790813", "title": "Clegg&amp;Guttmann", "text": "Clegg &amp; Guttmann \u00e8 un duo di artisti composto da Michael Clegg (Dublino, 1957) e Martin Guttmann (Gerusalemme, 1957).\nSi sono conosciuti a New York dove entrambi seguivano i corsi della School of Visual Arts (SVA) con Joseph Kosuth. La loro collaborazione \u00e8 iniziata a partire dal 1980, quando erano ancora studenti. L'opera di Clegg&amp;Guttmann comprende produzioni fotografiche e cinematografiche oltre a performance e installazioni anche di grandi dimensioni ed in spazi pubblici.\nLoro lavori sono presenti in molte delle pi\u00f9 importanti collezioni sia private che pubbliche del mondo.\nGlegg&amp;Guttmann vivono e lavorano principalmente tra New York, Berlino e Vienna. Michael Clegg \u00e8 docente di fotografia presso l'Universit\u00e0 Statale di Design di Karlsruhe."}
{"id": "4790814", "revid": "111804312", "url": "https://it.wikipedia.org/wiki?curid=4790814", "title": "Athl\u00e9tic Club L\u00e9opards de Dolisie", "text": "Athl\u00e9tic Club L\u00e9opards de Dolisie, conosciuto anche solo come AC L\u00e9opards o semplicemente L\u00e9opards, \u00e8 una societ\u00e0 calcistica congolese con sede nella citt\u00e0 di Dolisie.\nVanta la vittoria di due titoli nazionali, quattro coppe congolesi, due supercoppe nazionali e la Coppa della Confederazione CAF 2012. Inoltre la squadra \u00e8 arrivata in seconda posizione in campionato nel 2009 nel 2010 e nel 2011 ed \u00e8 stata finalista di coppa nel 2012. La squadra ha giocato la Supercoppa CAF nel 2013, perdendo 2-1 contro l'Al-Ahly.\nI L\u00e9opards vantano 18 partecipazioni alla Coppa della Confederazione CAF, 12 alla CAF Champions League e 1 alla Supercoppa CAF."}
{"id": "4790815", "revid": "922800", "url": "https://it.wikipedia.org/wiki?curid=4790815", "title": "AC L\u00e9opards", "text": ""}
{"id": "4790816", "revid": "922800", "url": "https://it.wikipedia.org/wiki?curid=4790816", "title": "AC Leopards", "text": ""}
{"id": "4790817", "revid": "486946", "url": "https://it.wikipedia.org/wiki?curid=4790817", "title": "Les femmes de l'ombre", "text": ""}
{"id": "4790819", "revid": "110157", "url": "https://it.wikipedia.org/wiki?curid=4790819", "title": "Harry Gibson", "text": "Gibson suonava lo Stride piano nello stile di New York e il boogie woogie, cantando in uno stile sfrenato e selvaggio. La sua carriera musicale ebbe inizio alla fine degli anni venti, quando il giovane Harry suonava lo Stride piano nelle jazz band Dixieland ad Harlem. Continu\u00f2 a esibirsi l\u00ec per tutti gli anni trenta, aggiungendo il boogie barrelhouse dell'epoca al suo repertorio, e fu scoperto da Fats Waller nel 1939 e portato fino a Manhattan, dove fece furore e cambi\u00f2 il suo cognome da Raab in Gibson. Tra il 1939 e il 1945 suon\u00f2 in vari club di jazz a Manhattan nella 52nd Street (\"Swing Street\"), tra i quali i Three Deuces, diretti da Irving Alexander, e Leon and Eddies, diretta da Leon Enkin ed Eddie Davis."}
{"id": "4790821", "revid": "33888", "url": "https://it.wikipedia.org/wiki?curid=4790821", "title": "Giorgio Inglese", "text": "Biografia.\nAllievo di Alberto Asor Rosa e Gennaro Sasso, borsista e poi docente all'Istituto italiano per gli studi storici, insegna dal 1984 letteratura italiana all'Universit\u00e0 \"La Sapienza\" di Roma; dal 2001 come professore ordinario. \u00c8 membro del comitato direttivo dell'Istituto storico italiano per il Medio Evo e della rivista \"La Cultura\". Gi\u00e0 redattore di Laboratorio politico, \u00e8 stato capo-redattore dei \"Dizionari\" della Letteratura Italiana Einaudi, \u00e8 autore di manuali, monografie e numerosi saggi, pubblicati in miscellanee e nelle principali riviste italiane del settore."}
{"id": "4790823", "revid": "108393590", "url": "https://it.wikipedia.org/wiki?curid=4790823", "title": "Trattato di Windsor (1522)", "text": "Il trattato di Windsor fu un accordo internazionale firmato, al castello di Windsor il 16 giugno 1522 nel contesto della guerra d'Italia, fra Carlo V d'Asburgo imperatore del Sacro Romano Impero e Enrico VIII. Con questo trattato Carlo V ricevette l'appoggio del Regno d'Inghilterra e dello Stato Pontificio nella guerra contro il Regno di Francia, la Repubblica di Venezia e il Regno di Navarra.\nStoria.\nIl trattato prevedeva un attacco congiunto di Inghilterra e Spagna contro la Francia, in cui ciascun alleato avrebbe fornito almeno 40 000 uomini. Carlo accett\u00f2 di risarcire l'Inghilterra per le pensioni che avrebbe potuto perdere a causa del conflitto con la Francia e di pagare i debiti del passato, che sarebbero stati confiscati, per sigillare l'alleanza, e accett\u00f2 di sposare l'unica figlia di Enrico, la futura Maria I d'Inghilterra, ma il matrimonio tra Maria e Carlo V non venne concretizzato e questi spos\u00f2 Isabella del Portogallo nel 1526 a Siviglia. \nNel mese di luglio, gli inglesi attaccarono la Bretagna e la Piccardia da Calais, citt\u00e0 sulla costa nord della Francia che appartenne all'Inghilterra dal 1347 al 1558. Francesco I non fu in grado di riunire una forza adeguata e l'esercito inglese mise a sacco e fuoco il territorio."}
{"id": "4790827", "revid": "125035940", "url": "https://it.wikipedia.org/wiki?curid=4790827", "title": "Michel Majerus", "text": "Il suo lavoro \u00e8 stato esposto in un gran numero di mostre personali e collettive principalmente in Europa e Nord America ed \u00e8 presente in alcune delle pi\u00f9 prestigiose collezioni d'arte contemporanea al mondo.\nBiografia.\nFiglio di un padre lussemburghese ed una madre italiana, Majerus \u00e8 cresciuto nella su citt\u00e0 natale. Nel 1986 si trasferisce a Stoccarda dove frequenta l'Accademia di Belle Arti cittadina e nel 1991 a Berlino dove ha inizio la sua attivit\u00e0 d'artista. \nIl suo lavoro si \u00e8 imposto all'attenzione della critica internazionale nel 1996 con una mostra alla Kunsthalle di Stoccarda , e poi con le successive mostre a Munster e Dundee .\nNel 1998, \u00e8 stato invitato a partecipare a Manifesta 2.\nNel 1999, ha creato una grande opera che \u00e8 stata presentata sulla facciata del Padiglione italiano alla Biennale di Venezia .\nNel 2000 si \u00e8 trasferito a Los Angeles dove stava per iniziare i lavori di costruzione d'una casa progettata da lui stesso a Malib\u00f9 quando il 6 novembre 2002 muore in un incidente aereo a bordo del Luxair 9642 in volo da Berlino al Lussemburgo. All'epoca del tragico incidente era fidanzato con Milena Muzquiz dei Los Super Elegantes.\nOpera.\nDopo essersi trasferito negli Stati Uniti nel 2000, Majerus ha iniziato a lavorare su una serie di trenta dipinti di grande formato che incorporano media digitali e video-animazioni.\nNove di queste opere saranno esposte nella mostra \" Pop Reloaded \" di Los Angeles. \" Pop Reloaded \", voleva evidenziare il caos visivo dei paesaggi urbani contemporanei. Elementi dei lavori di Cy Twombly , Mark Rothko o Gerhard Richter vengono inseriti come tessere d'un rompicapo impossible in tale contesto.\nI dipinti erano accompagnati da un video di una immagine in continua evoluzione della firma di Majerus, per dare l'idea di celebrit\u00e0 come di un concetto in continua mutamento.\nNel 2001-02, opere di Majerus sono state esposte a Berlino, Londra e New York.\nDopo la morte.\nNumerosi sono le mostre e gli eventi postumi tenutisi in Europa ed in USA coi quali si \u00e8 voluto rendere omaggio al lavoro di Majerus. Tra le quali si ricordano:\n\"Painting Pictures\" (Wolfsburg, 2003) con la partecipazione di altri artisti come Takashi Murakami , Sarah Morris o Franz Ackermann; \ne \"European Retrospective\" (mostra-evento itinerante, 2005-2007) con opere provenienti da Berlino, Amburgo, Graz oltrech\u00e9 da Argentina , Austria, Belgio, Spagna, Gran Bretagna, Grecia, Italia, Lussemburgo, Messico, Portogallo e Stati Uniti."}
{"id": "4790832", "revid": "247222", "url": "https://it.wikipedia.org/wiki?curid=4790832", "title": "Tell the Truth (Otis Redding)", "text": "Tell the Truth \u00e8 un album di Otis Redding, pubblicato dalla ATCO Records nel 1970. Il disco \u00e8 una raccolta di brani registrati poco prima della morte del cantante che fino al momento della pubblicazione di quest'album\nerano rimaste inedite."}
{"id": "4790839", "revid": "287204", "url": "https://it.wikipedia.org/wiki?curid=4790839", "title": "Calcio Catania 1968-1969", "text": "Questa pagina raccoglie le informazioni riguardanti il Calcio Catania nelle competizioni ufficiali della stagione 1968-1969.\nStagione.\nLa stagione 1968-1969 sar\u00e0 l'ultima con al vertice Ignazio Marcoccio, il nuovo allenatore \u00e8 Egizio Rubino. La missione del nuovo mister \u00e8 delle pi\u00f9 difficili dovendo plasmare la squadra pi\u00f9 giovane del torneo di Serie B. Dal calciomercato si segnalano le partenze di Fara, Vitali e Montanari, mentre si punta a tutto spiano sulla linea verde, sbarcano in Sicilia, Bernardis, Carrera, Cherubini, Limena, Rrggiani, Zanon e Zaccarelli, cui si aggiunge la punta Cavazzoni dalla Casertana, che con i suoi 28 anni \u00e8 il \"vecio\" della squadra, tocca a lui l'ingrato compito di portare sulle spalle il peso dell'attaco. In Coppa Italia, nel torneo a quattro si ottengono due pareggi ed una sconfitta a Napoli. Il campionato di Serie B si \u00e8 portato a termine senza troppi patemi, senza gli entusiasmi di cui ci si appassionava fino a pochi anni prima, coi capannelli davanti al Giardino Bellini. Con 35 punti si arriva in gruppo a centro classifica, quattro sopra la zona pericolo. Si chiude il torneo perdendo in casa contro il Como, a fine partita un tifosissimo imprenditore, gi\u00e0 in passato venuto in soccorso del Catania, viene portato in trionfo dai tifosi nell'antistadio di piazza Spedini, ed \u00e8 Angelo Massimino, sta per iniziare un nuovo ciclo, si \u00e8 impegnato a rilevare la societ\u00e0."}
{"id": "4790841", "revid": "125874004", "url": "https://it.wikipedia.org/wiki?curid=4790841", "title": "Nicola Barile", "text": "Biografia.\nConsiderato uno dei pionieri dell'animazione in Campania, dopo aver lavorato diversi anni alle sceneggiature di \"Un posto al sole\", nel 2003 comincia a dedicarsi alla scrittura per ragazzi e, l'anno dopo, pubblica il suo primo romanzo: \"Gli scheletri nell'armadio\" edito da Tilapia/Colonnese Editore. Da questa pubblicazione prese vita il personaggio \"Edo, il piccolo principe di Sansereno\". Questi diverr\u00e0, qualche anno dopo, il protagonista di un mediometraggio animato co-prodotto con la Rai e trasmesso su Rai 2.\nParallelamente all'attivit\u00e0 di autore, fonda Tilapia, casa editrice e casa di produzione leader nella realizzazione di cartoni animati e di prodotti educational per bambini. Nel decennio 2003-2013 collabora a pieno ritmo con la Rai, firmando come produttore o come regista gli special \"Il mistero dell'Uovo di Virgilio\" e \"La cantata dei Pastori\". Nel 2007 scrive e dirige il cortometraggio di animazione \"Dalla cella alla brace\" realizzato insieme ai detenuti del Carcere di Secondigliano. Nel 2008 crea il personaggio Nicodemo da Procida, un impavido ed enigmatico Cavaliere Templare del XIII secolo. Nel 2014 produce per Peppino Di Capri il cartone animato \"Champagne\" in onore del 40\u00ba anniversario della canzone. Nel 2015 presenta alla XXVI Rassegna internazionale del cinema archeologico di Rovereto la serie di documentari Docoons \"Arti e Mestieri, Uomini al Lavoro a Pompei\". Nel 2016 conduce la direziona artistica della fortunata serie degli spot a cartoni di Caff\u00e8 Borbone, firmati da Guido Bozzelli e Giovanni Calvino, prodotti da Digitalcomoedia e TILE Storytellers, per poi ritornare nel 2017 alla regia del cartoon-movie \"Ninna nanna di sua Maest\u00e0\", una delle canzoni dello Zecchino D'Oro cantate dal coro dell'Antoniano di Bologna. Nel 2018 scrive, insieme a Calvino, sei nuovi episodi di Giga &amp; Stick, pensati completamente per la nuova frontiera del Virtuale Reality Cartoon. A marzo del 2019 completa la graphic novel \"Fiammetta\" prodotta da Guido Bozzelli e Giovanni Parisi sulla sceneggiatura scritta da Giovanni Calvino. Dal 2020 \u00e8 Chief Content Officer di Tile Storytellers. Nel 2021, insieme all'editore Fabrizio Felici, dirige la collana di libri per ragazzi \"Livia e i segreti di Pompei\".\nDocumentari.\nPrima di imporsi come pioniere dell'animazione in Campania, firma numerosi soggetti e sceneggiature di documentari trasmessi dalla Rai. Il pi\u00f9 famoso, ritrasmesso spesse volte sui canali tematici quali Rai Cultura e Rai Storia \u00e8 \"Lo sposo di Napoli\" un documentario sulla vita di Achille Lauro.\nDi rilevanza i documentari firmati con il CNRS-Centre Jean B\u00e9rard di Napoli, alcuni dei quali presentati alla Rassegna Internazionale di Rovereto. Tra questi, l'ultimo lavoro realizzato \u00e8 \"Pecunia non olet. L'odore dei soldi nell'Antica Pompei\". Documentario prodotto da Tile Storytellers in collaborazione col CNRS ed il Parco Archeologico di Pompei selezionato anche per il Firenze Archeofilm organizzato da Archeologia Viva. Il documentario \u00e8 stato scelto come opera d'apertura del 15\u00ba festival archeologico di Amiens e, insieme da altri 12 documentari \u00e8 stato scelto come opera ambasciatrice della Cultura Italiana all'estero. &lt;br&gt;\nA dicembre 2021 \u00e8 stato presentato un nuovo progetto di documentario, stavolta firmato con Sara Saetta al suo debutto come regista, fortemente ispirato alla dimensione identitaria della cultura campana. \"Dio non \u00e8 solo: il presepe napoletano\", prodotto da Tile Storytellers e co-finanziato dalla Regione Campania.\nCartoni animati.\nIl piccolo principe di Sansereno.\nIl successo del primo libro porta alla pubblicazione di ulteriori romanzi, sempre pi\u00f9 incentrati sulle avventure di \"Edo\" un personaggio immaginario ispirato chiaramente al principe Raimondo di Sangro di Sansevero, il famoso alchimista napoletano.\nDa questi racconti la Rai ha creato un personaggio animato protagonista di tante avventure ambientate nella Napoli del Settecento ricostruita in 3D. Il primo special \u00e8 andato in onda su Rai Due nel 2012.\nLa cantata dei Pastori.\nDopo il successo di Edo, Barile ha sceneggiato un nuovo lungometraggio animato per la Rai, \"La cantata dei Pastori\", sempre legato all'antica tradizione napoletana, per cui ha curato anche la regia.\nUn posto al sole Cartoon.\nAutore, sceneggiatore e regista della serie televisiva a cartoni animati \"UPAS CARTOON\" tratta dall'omonima soap opera televisiva in collaborazione con Rai Tre e Grundy International.\nGiga &amp; Stick.\nAutore e sceneggiatore di \"Giga e Stick alla scoperta del Cosmo\". Si intitola cos\u00ec il primo cartone animato che l'Osservatorio Astronomico di Capodimonte dell'INAF ha realizzato in collaborazione con la Tilapia presentato al pubblico marted\u00ec 9 novembre 2010 presso l'auditorio dell'Osservatorio. Giga, che ha la forma di un elefante e Stick, un topolino, rappresentano il micro e il macro. Vivono nella rete internet e in tutti i luoghi attraverso i quali si propagano i dati, le informazioni, la conoscenza. Sono capaci di scomporsi e ricomporsi come i pacchetti dati.\nA marzo 2017 una nuova evoluzione di Giga &amp; Stick \u00e8 selezionata tra le 5 proposte finalista al Cartoons on the Bay di Torino, organizzato dalla Rai. La proposta, realizzata con l'innovativa tecnica del VR, permette ai fruitori che indossano un caschetto di ritrovarsi completamente catapultati nello spazio.\nAd aprile del 2019 la serie vince il primo premio come progetto pi\u00f9 innovativo dell'anno della Regione Campania.\nLa Famiglia Rigatoni.\nAutore e sceneggiatore della serie \"La famiglia Rigatoni\" istruire divertendo. I cui contenuti sono stati ideate e realizzati dal Dipartimento di Scienza degli Alimenti dell\u2019universit\u00e0 di Napoli \u201cFederico II\u201d. Tra i diversi protagonisti della serie ci sono Davide Rigatoni, bambino curioso e vivace, ed il Professore Secondo Federico. La serie ha avuto un successo internazionale tanto che \u00e8 stata venduta anche nel mercato arabofono.\nZecchino d'Oro.\nNel 2017 firma la regia del cartoon-movie \"Ninna nanna di sua Maest\u00e0\", una delle canzoni dello Zecchino D'Oro cantate dal coro dell'Antoniano di Bologna.\nGraphic Novel.\nFirma la regia, su sceneggiatura di Giovanni Calvino, della Graphic Novel \"Fiammetta\", il racconto della storia d'amore tra il Boccaccio e la giovane napoletana. La graphic novel, prodotta da Tile Storytellers e Digitalcomoedia, \u00e8 ambienta nella Napoli angioina. I disegni sono stati realizzati da Mirko Serino.\nCollaborazioni.\nNel 2011 collabora con lo sceneggiatore statunitense Roger Rueff, autore di \"The Big Kahuna\", alla webserie internazionale \"Boys &amp; Girls\", diretta da Fulvio Iannucci, e cofinanziata dalla Comunit\u00e0 Europea per sensibilizzare gli adolescenti europei su alcuni temi, come l'alimentazione, l'uso di alcol e droghe e i comportamenti sessuali.\nSuccessivamente produce \"We Love Europe. In search of Sarah J.\", una serie televisiva di sei puntate trasmessa nei paesi balcanici.\nNel 2020, sull'onda dell'emergenza Covid collabora con l'Universit\u00e0 di Pisa realizzando i disegni di uno short movie sullo stop delle riprese cinematografiche dal titolo \"Making cinema is a real job, not just a dream\".\nNel 2021 le sue collaborazioni con le Universit\u00e0 si rafforzano col progetto di Intelligenza Artificiale con la Federico II che d\u00e0 vita a Sofia, un'assistente virtuale in grado di dare informazioni agli studenti del Dipartimento di Statistica e Economia.\nPremi.\nVincitore concorso Nuovi Linguaggi 2018 Regione Campania con \"Giga &amp; Stick\"\nVincitore del Premio Massimo Troisi 2003 con \"Timothy Peabody. Missione T-Rex\".\nGiurista nel Premio A Corto di Donne 2005."}
{"id": "4790843", "revid": "1543377", "url": "https://it.wikipedia.org/wiki?curid=4790843", "title": "Lotta greco-romana ai Giochi della IX Olimpiade - Pesi gallo", "text": "La competizione della categoria pesi gallo (fino a 58\u00a0kg) di Lotta greco-romana dei Giochi della IX Olimpiade si \u00e8 svolta dal 2 al 4 agosto al \"Krachtsportgebouw\" a Amsterdam.\nFormato.\nTorneo con eliminazione alla seconda sconfitta. "}
{"id": "4790869", "revid": "34392", "url": "https://it.wikipedia.org/wiki?curid=4790869", "title": "Alfa bloccante", "text": ""}
{"id": "4790871", "revid": "767487", "url": "https://it.wikipedia.org/wiki?curid=4790871", "title": "Ferry Koczur", "text": "Carriera.\nNazionale.\nHa collezionato tre presenze con la propria Nazionale."}
{"id": "4790893", "revid": "182396", "url": "https://it.wikipedia.org/wiki?curid=4790893", "title": "Triumvir monetalis", "text": ""}
{"id": "4790900", "revid": "1573940", "url": "https://it.wikipedia.org/wiki?curid=4790900", "title": "Cheilinus chlorourus", "text": "Cheilinus chlorourus () \u00e8 un pesce marino appartenente alla famiglia Labridae che vive nelle zone tropicali dell'Indo-Pacifico.\nDistribuzione e habitat.\nProviene dalle barriere coralline dell'oceano Pacifico e dell'oceano Indiano; si trova dalle Isole Marchesi, Ry\u016bky\u016b, Nuova Caledonia, Tuamotu, Chagos, Seychelles, Aldabra e dalle coste dell'Africa orientale, in particolare di Mozambico, Sudafrica e Somalia. Nuota fino a 30 m di profondit\u00e0 ed \u00e8 comune nelle aree ricche di coralli, soprattutto se il fondo \u00e8 sabbioso, invece \u00e8 pi\u00f9 raro nelle praterie di fanerogame marine.\nDescrizione.\nIl profilo della testa \u00e8 appuntito, soprattutto negli esemplari pi\u00f9 giovani, e il corpo \u00e8 leggermente compresso ai lati. La colorazione \u00e8 prevalentemente grigiastra, o tendente al verde, con moltissimi puntini chiari e aree irregolari pi\u00f9 scure su tutto il corpo. Occasionalmente si possono trovare esemplari rossastri. L'occhio \u00e8 verdastro con spesso striature rosse. Le pinne sono dello stesso colore del corpo, ma sulla pinna caudale a volte \u00e8 presente una fascia bianca. Somiglia molto a \"C. trilobatus\".\nUna caratteristica che permette di distinguere abbastanza facilmente i maschi adulti \u00e8 proprio la pinna caudale, che presenta i raggi esterni pi\u00f9 allungati mentre ha il margine arrotondato negli esemplari femminili. La lunghezza massima registrata \u00e8 di 45 cm.\nBiologia.\nComportamento.\nGli esemplari giovani sono difficili da trovare anche per i predatori, in quanto passano la maggior parte del tempo nascosti tra i coralli. Hanno abitudini simili a \"Labrichthys unilineatus\".\nAlimentazione.\nLa sua dieta, prevalentemente carnivora, \u00e8 composta soprattutto da varie specie di invertebrati acquatici come crostacei, in particolare gamberi, isopodi, granchi, anfipodi (Gammaridea), echinodermi, come ofiure, molluschi gasteropodi e chitoni e vermi policheti.\nRiproduzione.\n\u00c8 un pesce oviparo e la fecondazione \u00e8 esterna. Non vi sono cure verso uova e avannotti.\nConservazione.\nQuesta specie viene pescata molto saltuariamente ed \u00e8 diffusa in diverse aree protette, quindi la lista rossa IUCN la classifica come \"a rischio minimo\" (LC)."}
{"id": "4790905", "revid": "547034", "url": "https://it.wikipedia.org/wiki?curid=4790905", "title": "Citt\u00e0 libera imperiale di Besan\u00e7on", "text": "La Citt\u00e0 libera e imperiale di Besan\u00e7on era una citt\u00e0 autonoma che faceva parte del Sacro Romano Impero.\nDal 1184 al 1654 la citt\u00e0 di Besan\u00e7on \u00e8 stata una citt\u00e0 libera dell'Impero (\"Freie Reichsstadt\") del Circolo della Borgogna. Originariamente la citt\u00e0 era governata da un principe vescovo, costituiva quindi uno stato ecclesiastico nell'ambito del Sacro Romano Impero. In tale periodo il suo sovrano era l'arcivescovo di Besan\u00e7on, ma successivamente la maggior parte del suo potere pass\u00f2 ad un consiglio comunale. Il territorio comprendeva solo una piccola area intorno alla citt\u00e0 di Besan\u00e7on nella Franca Contea e per gran parte del tempo fu in effetti controllata dai duchi di Borgogna, e quindi dagli Asburgo. Infine, perse il suo status imperiale, ma rimase una \"citt\u00e0 libera\". \nStoria.\nConquista dell'indipendenza.\nBesan\u00e7on entr\u00f2 a far parte del Sacro Romano Impero nel 1034, assieme al resto della Franca Contea.\nNel 1184, divenne la sede dell'Arcidiocesi di Besan\u00e7on, ottenendo l'autonomia come citt\u00e0 libera imperiale sotto l'autorit\u00e0 del Sacro Romano Impero. L'arcivescovo di Besan\u00e7on venne elevato al rango di principe del Sacro Romano Impero nel 1288. La stretta correlazione con l'Impero \u00e8 evidente nello stemma della citt\u00e0.\nNel 1290, dopo un secolo di lotte contro i poteri degli arcivescovi, l'imperatore riconobbe l'indipendenza della citt\u00e0 di Besan\u00e7on.\nNell'agosto del 1336, il duca di Borgogna prov\u00f2 ad annettere Besan\u00e7on dopo una disputa con il clero della Franca Contea. Invi\u00f2 9000 uomini che stabilirono un campo a Saint-Ferjeux, vicino Planoise ma il Duca abbandon\u00f2 l'assedio dopo alcuni mesi.\nLa citt\u00e0 si trov\u00f2 coinvolta in una serie di contese con il suo arcivescovo e cerc\u00f2 l'aiuto di Filippo il Buono. Nel XV secolo, Besan\u00e7on pass\u00f2 sotto l'influenza dei duchi di Borgogna, anche se non riconobbe la loro sovranit\u00e0.\nControllo degli Asburgo.\nDopo il matrimonio di Maria di Borgogna con Massimiliano I nel 1477, la citt\u00e0 pass\u00f2 sotto l'influenza degli Asburgo. Nel 1519, Carlo V, re di Spagna, divenne imperatore del Sacro Romano Impero. Ci\u00f2 lo fece essere a capo anche della Franca Contea e di Besan\u00e7on, che da allora divenne una zona francofona tedesca. Besan\u00e7on tratt\u00f2 gli Asburgo come protettori, allo stesso modo in cui avevano precedentemente i duchi di Borgogna. \nNel 1526, la citt\u00e0 ottenne il diritto di battere moneta, che continu\u00f2 ad esercitare fino al 1673. Tuttavia, tutte le monete portavano il nome di Carlo V. \nTra il 1535 ed il 1579 Besan\u00e7on ospit\u00f2 le importanti fiere di cambio organizzate dai banchieri genovesi note come \"fiere di Bisenzone\", rimpiazzando la piazza finanziaria di Lione. Nel 1579 i Genovesi abbandonarono Besan\u00e7on a causa delle difficolt\u00e0 insorte in seguito agli eventi bellici generati dalle guerre di religione, stabilendosi prima a Piacenza e poi a Novi. \nQuando Carlo V abdic\u00f2 nel 1555, diede la Franca Contea a suo figlio, Filippo II, re di Spagna. Besan\u00e7on rimase una citt\u00e0 libera dell'Impero sotto la protezione dei re di Spagna. Nel 1575, dopo la morte di Carlo IX di Francia, gli Ugonotti tentarono di impadronirsi di Besan\u00e7on al fine di renderla una fortezza, il che signific\u00f2 che la citt\u00e0 dovette accettare una guarnigione spagnola per la sua protezione, un \"vulnus\" importante nel suo statuto di indipendenza.\nNel 1598, Filippo II diede la provincia a sua figlia come dote per il suo matrimonio con un arciduca austriaco. Rimase comunque formalmente una parte dell'Impero fino alla sua cessione dall'Austria alla Spagna, insieme alla Franca Contea, nella pace di Westfalia del 1648. Besancon perse il suo stato di citt\u00e0 libera nel 1651 e fu unita alla Franca Contea come riparazione per altre perdite che gli spagnoli avevano subito durante la guerra dei Trent'anni. Dopo qualche resistenza, la nuova condizione venne accettata da Besan\u00e7on nel 1654, anche se la citt\u00e0 mantenne un alto grado di autonomia interna.\nContrasti con la Francia.\nNel 1667, Luigi XIV richiese la Franca Contea a seguito del suo matrimonio con Maria Teresa di Spagna. Nel corso della Guerra di devoluzione le truppe francesi arrivarono in zona nel 1688. Besan\u00e7on cerc\u00f2 di sostenere la sua neutralit\u00e0 in qualsiasi ostilit\u00e0, visto che era una citt\u00e0 imperiale, cosa che il comandante francese, principe di Cond\u00e9 respinse in quanto arcaica. Il francese accett\u00f2 generosamente, nel trattato di consegna della citt\u00e0 con le autorit\u00e0 cittadine, il trasferimento dell'universit\u00e0 che allora dipendeva ancora dalla recalcitrante Dole. Ci furono voci che il Parlamento regionale poteva essere trasferito da Dole e venne inoltre stabilito che sarebbe stata lasciata la reliquia di un frammento della sacra sindone e che i protestanti non avrebbero avuto la libert\u00e0 di coscienza come avvenne poi nel resto della Francia.\nMentre era in mani francesi, il famoso ingegnere militare Vauban visit\u00f2 la citt\u00e0 ed elabor\u00f2 piani per la sua fortificazione. Il Trattato di Aix-la-Chapelle la restitu\u00ec alla Spagna nel giro di pochi mesi, in cambio della citt\u00e0 di Frankenthal. \nGli spagnoli costruirono il principale punto centrale delle difese della citt\u00e0, \"la Citadelle\", sul Mont St. Etienne, che chiude l'ansa del fiume che racchiude la citt\u00e0 vecchia. Nella loro costruzione, hanno seguito i disegni di Vauban.\nDa questo momento in poi si and\u00f2 formando e sviluppando una grande fazione pro Francia.\nResa alla Francia.\nLa citt\u00e0 perse definitivamente la propria autonomia, a seguito della guerra franco-olandese, a partire dal 1672, in cui gli Asburgo si allearono agli olandesi e cos\u00ec persero il controllo della Franca Contea e Besan\u00e7on. Dopo un assedio alla citt\u00e0, le truppe francesi la occuparono nel 1674, pur accettando di consentire a Besan\u00e7on di mantenere i suoi privilegi.\nNel 1676 le autorit\u00e0 francesi posero fine alla forma di governo repubblicano di Besan\u00e7on. Venne pertanto istituito un Parlamento in sua vece. Come parte della transazione la citt\u00e0 divenne il centro amministrativo della Franca Contea, con il Parlamento di Besan\u00e7on che ebbe la gestione del territorio, in sostituzione del Parlamento di Dole. Il controllo francese venne confermato nel 1678 dal Trattato di Nimega.\nIstituzioni.\nBesan\u00e7on ebbe una forma ragionevolmente democratica di governo, a differenza della maggior parte delle citt\u00e0 imperiali libere, che divennero a poco a poco oligarchie. Il governo consisteva in ventotto consiglieri eletti ogni anno dalle sette parrocchie. Questi a loro volta leggevano quattordici \"governatori\", che in assemblea dovevano far fronte agli affari correnti. Le attivit\u00e0 principali erano affrontate da consiglieri e governatori in seduta comune. C'era anche la possibilit\u00e0 di indire un'assemblea generale dei cittadini in casi molto importanti.\nI protettori, in primo luogo i duchi di Borgogna e poi gli Asburgo austriaci e spagnoli, avevano il diritto di nominare un presidente dei governatori e il comandante dei soldati che custodivano i bastioni."}
{"id": "4790908", "revid": "125916020", "url": "https://it.wikipedia.org/wiki?curid=4790908", "title": "Vincenzo Galasso", "text": "Biografia.\nNel 1875, all'et\u00e0 di dodici anni, fu ammesso come allievo al Collegio Militare della Nunziatella di Napoli, e successivamente all'Accademia Militare di Modena.\nNel 1881 fu nominato sottotenente, e nel 1883 avanz\u00f2 al grado di tenente. Nel 1893, promosso capitano, partecip\u00f2 alla spedizione italiana a Creta. Nel 1910 fu nominato maggiore, e quattro anni pi\u00f9 tardi raggiunse il grado di tenente colonnello.\nNominato comandante del 3\u00ba battaglione del 49\u00ba Reggimento fanteria, facente parte del I Corpo d'Armata di Torino, guidato dal generale Luigi Nava, 1\u00aa divisione, Brigata Parma, il 13 maggio 1915 part\u00ec per raggiungere il settore di S. Pellegrino. Scoppiate le ostilit\u00e0 contro l'Impero austro-ungarico il 24 maggio, nel corso di due attacchi nell'area di Costabella, avvenuti il 23 ed il 30 luglio 1915, inflisse gravi perdite al nemico. Lasciata la zona di Valle S. Pellegrino, si trasfer\u00ec con il suo reparto prima nella zona di Cortina d'Ampezzo, e successivamente a Fiera di Primiero.\nNel nuovo settore di competenza, riusc\u00ec a conseguire risultati significativi, conquistando la linea compresa tra Col Fosso, San Martino di Castrozza e le pendici del Monte Cimon della Pala il 3 luglio 1916. Il giorno 20 dello stesso mese, progred\u00ec ulteriormente, occupando la linea Passo Rolle-Piano della Cavallazza-Quota 2270 e catturando, nel corso delle operazioni, tre ufficiali, centoquaranta soldati, un cannone e diverso altro materiale bellico nemico. Per i notevoli risultati ottenuti, fu nominato Cavaliere dell'Ordine militare di Savoia e promosso al grado di colonnello.\nDopo essere rientrato brevemente ad Apricena, dove fu accolto con tutti gli onori dai propri concittadini, nel febbraio 1917 ricevette l'ordine di trasferimento dal Trentino al fronte del Carso. Il 12 luglio successivo fu trasferito dalla Brigata Treviso alla Brigata Napoli con il grado di colonnello brigadiere e la nomina a maggior generale. Poco pi\u00f9 di un mese dopo, il 23 agosto 1917, si rec\u00f2 presso un posto di osservazione sulla linea di Selo, nel settore di Tolmino. Mentre stava lasciando la posizione, una granata gli esplose di fronte, procurandogli gravi ferite in diversi punti del corpo. Immediatamente portato all'ospedale mobile di Klinac, vista la seriet\u00e0 delle sue ferite, ai primi di settembre fu trasferito presso il presidio sanitario del Seminario di Cividale del Friuli.\nIl 16 settembre fu necessario procedere ad un intervento chirurgico alla pleura, per sopravvenuta setticemia. Nonostante gli sforzi compiuti dai medici, non fu possibile salvarlo, e spir\u00f2 il 19 settembre 1917.\nAl generale Galasso \u00e8 stato dedicato un busto in bronzo dal paese natio. Il suo nome \u00e8 inoltre ricordato con quello degli altri caduti del conflitto sul \"Masso\", il monumento eretto nell'atrio della Scuola militare Nunziatella agli ex allievi scomparsi durante la Prima guerra mondiale."}
{"id": "4790910", "revid": "124600763", "url": "https://it.wikipedia.org/wiki?curid=4790910", "title": "Diatribe (Epitteto)", "text": "I Discorsi di Epitteto (in greco: \u1f18\u03c0\u03b9\u03ba\u03c4\u03ae\u03c4\u03bf\u03c5 \u03b4\u03b9\u03b1\u03c4\u03c1\u03b9\u03b2\u03b1\u03af) o Diatribe sono una serie di estratti degli insegnamenti del filosofo stoico Epitteto, scritti da Arriano nel 108 circa. Erano originariamente otto libri, ma solo quattro sono sopravvissuti nella loro interezza, insieme ad alcuni frammenti degli altri. In una prefazione ai Discorsi, Arriano spiega come \u00e8 arrivato a scriverle, come dice lui stesso per preservare \"memoria dei pensieri e della libert\u00e0 di parola\" del maestro. Si tratta di veri e propri discorsi ricavati dalle lezioni di Epitteto, tenute mentre Arriano le ascoltava e le stenografava.\nIl titolo \"Diatribai\" venne dato da Simplicio.\nDalle \"Diatribe\" venne estratto parte del \"Manuale di Epitteto\", anche se quest'ultimo non ne \u00e8 il riassunto, ma \u00e8 un breve scritto incentrato principalmente sull'etica di Epitteto.\nLa prima edizione moderna del testo greco, venne effettuata a Venezia da Vettore Trincavelli nel 1535."}
{"id": "4790911", "revid": "767487", "url": "https://it.wikipedia.org/wiki?curid=4790911", "title": "The Best of Otis Redding", "text": "The Best of Otis Redding \u00e8 un album raccolta di Otis Redding, pubblicato dalla ATCO Records nel 1972."}
{"id": "4790917", "revid": "1573940", "url": "https://it.wikipedia.org/wiki?curid=4790917", "title": "Dysdera erythrina", "text": "Dysdera erythrina () \u00e8 un ragno appartenente alla famiglia Dysderidae.\nDistribuzione.\nLa specie \u00e8 stata reperita in diverse localit\u00e0 della regione compresa fra l'Europa e la Georgia.\nTassonomia.\n\u00c8 la specie tipo del genere \"Dysdera\" .\nNon sono stati esaminati esemplari di questa specie dal 2009.\nAttualmente, al dicembre 2013, sono note tre sottospecie descritte:"}
{"id": "4790919", "revid": "131358", "url": "https://it.wikipedia.org/wiki?curid=4790919", "title": "Pierre H\u00f8jbjerg", "text": ""}
{"id": "4790920", "revid": "686936", "url": "https://it.wikipedia.org/wiki?curid=4790920", "title": "Tim Rattay", "text": "Carriera professionistica.\nSan Francisco 49ers.\nRattay fu scelto nel settimo giro del Draft 2000 dai San Francisco 49ers e super\u00f2 il compagno rookie Giovanni Carmazzi, che era stato scelto nel terzo giro, 147 posizioni di prima di lui, per il ruolo di riserva del titolare Jeff Garcia. Quando Garcia fu svincolato dalla squadra per il suo elevato stipendio, a Rattay fu assegnato il ruolo di titolare. Vinse due gare su tre nel 2003, lanciando 7 touchdown e solo 2 intercetti prima di infortunarsi. Nel periodo 2004-2005 disput\u00f2 tredici gare come titolare per i Niners ma ne vinse solo due. Nella vittoria per 31-28 contro gli Arizona Cardinals il 10 ottobre 2004, Rattay super\u00f2 il record di franchigia dei 49ers completando 38 passaggi in una partita, superando il vecchio primato di Joe Montana di 37.\nTampa Bay Buccaneers.\nIl 18 ottobre 2005 Rattay fu scambiato coi Tampa Bay Buccaneers per una scelta del sesto giro del Draft NFL 2006. Questo scambio attir\u00f2 diverse critiche, incluse quelle dell'ex quarterback Terry Bradshaw.\nNel finale della stagione 2006 Rattay subentr\u00f2 come titolare dei Bucs a causa delle cattive prestazioni di Bruce Gradkowski. Nella settimana 15 contro i Chicago Bears, entr\u00f2 in campo con Tampa Bay in svantaggio per 14-3. Grazie a un'ottima prestazione la sua squadra riusc\u00ec a pareggiare sul 31-31, venendo poi sconfitta ai tempi supplementari per 34-31. Questa prova port\u00f2 l'allenatore Jon Gruden a nominare Rattay il terzo quarterback titolare della stagione 2006 dei Buccaneers.\nArizona Cardinals.\nDopo aver passato la pre-stagione 2007 tra le file dei Tennessee Titans, Rattay il 9 ottobre firm\u00f2 un contratto annuale con gli Arizona Cardinals per fungere da riserva di Kurt Warner, dopo l'infortunio che aveva posto fine alla stagione di Matt Leinart. Rattay sostitu\u00ec Warner nelle situazioni di vicinanza alla \"goal line\", dove complet\u00f2 3 passaggi su 3 tutti in touchdown. Rattay declin\u00f2 l'offerta di firmare per un'altra stagione, preferendo esplorare il mercato dei free agent ma dopo gli interessamenti di New England Patriots e Detroit Lions non firm\u00f2 per alcuna squadra.\nLas Vegas Locomotives.\nNel luglio 2009, Rattay firm\u00f2 coi Las Vegas Locomotives della United Football League dove fu per due stagioni la riserva di J.P. Losman. Il 12 luglio 2010 annunci\u00f2 il suo ritiro dal football professionistico.\nStatistiche.\nNFL"}
{"id": "4790921", "revid": "767487", "url": "https://it.wikipedia.org/wiki?curid=4790921", "title": "Unione Sportiva Catanzaro 1968-1969", "text": "Questa pagina raccoglie le informazioni riguardanti l'Unione Sportiva Catanzaro nelle competizioni ufficiali della stagione 1968-1969."}
{"id": "4790923", "revid": "97086224", "url": "https://it.wikipedia.org/wiki?curid=4790923", "title": "Amen (Otis Redding)", "text": "Amen \u00e8 un album di Otis Redding, pubblicato dalla ATCO Records nel 1974."}
{"id": "4790931", "revid": "122677220", "url": "https://it.wikipedia.org/wiki?curid=4790931", "title": "Horo (indumento)", "text": "Lo era un tipo di mantello utilizzato dai samurai durante l'epoca feudale del Giappone. Veniva fissato alla parte posteriore dell'armatura e utilizzato sui campi di battaglia come sistema di difesa o come segno di riconoscimento.\nDescrizione.\nUno \"horo\" era lungo circa 1,8 metri e costituito da diverse strisce di stoffa cucite insieme con una frangia sui bordi superiore e inferiore. Le strisce di tessuto cucite insieme formano una specie di borsa, che doveva essere riempita d'aria come un palloncino mentre il samurai stava cavalcando.\nUna struttura di vimini, bamb\u00f9 o osso di balena conosciuta come \"oikago\", simile alla crinolina, che si dice sia stata inventata da Hatakeyama Masanaga durante la Guerra \u014cnin (1467-1477), era talvolta usata per mantenere lo \"horo\" aperto.\nIl montaggio dello \"horo\" generalmente implicava una combinazione di corde di fissaggio e l'aiuto di altre persone. Le corde superiori erano fissate al kabuto (l'elmo) o al \"d\u014d\" (l'armatura pettorale) del samurai mentre le corde inferiori erano attaccate alla vita.\nLo stemma di famiglia (\"mon\") di chi lo indossava era segnato sullo \"horo\".\nUso.\nLo \"horo\" era gi\u00e0 usato tempo prima, nel periodo Kamakura (1185\u20131333).\nQuando l\u2019\"horo\" era gonfio, si diceva che proteggesse l'indossatore dalle frecce sulla schiena e sui fianchi.\nSecondo la ricostruzione dell'esperto di armi Mike Loades, uno \"horo\" di seta gonfio d'aria poteva proteggere la schiena di un samurai a cavallo dal 70% circa delle frecce dirette contro di lui; uno \"horo\", inoltre, poteva confondere l'arciere nemico coi suoi movimenti, aumentando cos\u00ec le probabilit\u00e0 di errore.\nIndossando uno \"horo\" si diceva che l'indossatore fosse marchiato come un messaggero (\"tsukai-ban\") o una persona importante.\nSecondo lo \"Hosokawa Y\u016bsai Oboegaki\", diario di Hosokawa Y\u016bsai (1534\u20131610) catturare il capo di un'\u00e9lite di messaggeri \"tsukai-ban\" era considerato un trofeo."}
{"id": "4790932", "revid": "47767", "url": "https://it.wikipedia.org/wiki?curid=4790932", "title": "Micaela", "text": ""}
{"id": "4790934", "revid": "889336", "url": "https://it.wikipedia.org/wiki?curid=4790934", "title": "Alfonso Fratteggiani Bianchi", "text": "Biografia.\nNato e cresciuto in Umbria, comincia la carriera artistica alla fine degli anni Novanta e viene scoperto dal noto collezionista Giuseppe Panza di Biumo che ne compra alcuni quadri e ne valorizza l'opera.\nProduzione artistica.\nNoto per i suoi monocromi, Fratteggiani Bianchi si concentra sul colore che, in forma di pigmento in polvere, viene applicato a mano, senza uso di collanti, sulla pietra serena. Questa particolare innovazione crea un effetto luministico e cromatico particolarmente intenso.\nFra le mostre a cui l'artista ha partecipato, si ricordano quella all'Artothek di Colonia nel 2005 e la collettiva all'Albright-Knox Art Gallery di Buffalo nel 2007-08.\nInstallazione Permanente aula udienze VI sez.Consiglio di Stato della Repubblica Italiana, Palazzo Spada Roma (I)\nBibliografia.\nHauptsache Grau ,Matthias Bleyl - Michael Fehr - Wita Noack ,\nMies van der Rohe Haus Berlin (D)\nISBN978-3-935053-75-4.\nQua coloris natura declarat ,\nUrsula Hawlitschka ,\nmontoro 12, Roma (I) 2013.\nRitornando a casa ,\nCarlo Vanoni ,\nFabrizio Fabbri ed.,\nISBN978-88-6778-04-3 .\nErde,Steine,Pigment ,\nEarth,Stone,Pigment ,\nRenate Bender Muenchen (D)\nGiuseppe Panza, Memories of a Collector ,\nAbbeville Press NY,(USA),\nISBN13-978-0-7892-0943-6 .\nTHe Elemetary Particles of Painting -The Perception of Colour , .\nMatilde Fratteggiani Bianchi - AA.VV. in collaborazione con Galeria Cayon Madrid (E)\nCERN Gen\u00e8ve (CH)2016.\nISBN978-88-6778-082-2"}
{"id": "4790937", "revid": "1573940", "url": "https://it.wikipedia.org/wiki?curid=4790937", "title": "Dysdera crocata", "text": "Dysdera crocata \u00e8 un ragno appartenente alla famiglia Dysderidae.\nDistribuzione.\nLa specie, per la pluralit\u00e0 di rinvenimenti in tutti i continenti, \u00e8 da ritenersi cosmopolita.\nTassonomia.\nNella prima pubblicazione in cui questa specie \u00e8 stata descritta, il \"Die Arachniden\" di Carl Ludwig Koch, a pag.81 \u00e8 denominata \"Dysdera crocota\", mentre nell'indice a pag.156 il nome muta in \"Dysdera crocata\". Sar\u00e0 lo stesso autore, in un lavoro del 1850 a pag.76, a definire quest'ultima denominazione come valida.\nNon sono stati esaminati esemplari di questa specie dal 2010.\nAttualmente, al dicembre 2013, sono note due sottospecie descritte nel 1911 da Simon, i cui esemplari sono andati perduti e non sono stati in seguito pi\u00f9 esaminati:"}
{"id": "4790938", "revid": "529641", "url": "https://it.wikipedia.org/wiki?curid=4790938", "title": "Recorded Live (Otis Redding)", "text": "Recorded Live (Previously Unreleased Performances) \u00e8 un album live di Otis Redding, pubblicato dalla Atlantic Records nel 1982, si tratta di registrazioni dal vivo effettuate l'8, 9 e 10 aprile 1966 al \"Whisky A Go Go\" di Los Angeles (California)."}
{"id": "4790939", "revid": "767487", "url": "https://it.wikipedia.org/wiki?curid=4790939", "title": "Savages (gruppo musicale)", "text": "Le Savages sono un gruppo musicale inglese, formatosi nel 2011 a Londra.\nStoria.\nIl gruppo si \u00e8 formato a Londra nell'ottobre 2011, ma la cantante Jehnny Beth (vero nome Camille Berthomier) \u00e8 francese ed aveva gi\u00e0 fatto parte del gruppo John &amp; Jehn. Durante il primo tour, la band ha supportato i British Sea Power ed \u00e8 stata ingaggiata dal manager John Best, collaboratore dei Sigur R\u00f3s. Il primo brano del gruppo \u00e8 il doppio singolo \"Flying to Berlin/Husbands\" (Pop Noire, 2012). Nel maggio 2013 il gruppo pubblica il primo album, \"Silence Yourself\", distribuito dalla label Matador Records, che riceve una nomination ai Mercury Prize 2013 e si piazza al 19\u00ba posto della Official Albums Chart. Si esibiscono al Coachella Music and Arts Festival."}
{"id": "4790940", "revid": "1543377", "url": "https://it.wikipedia.org/wiki?curid=4790940", "title": "Il gioco del gatto e del topo", "text": " \u00e8 una manga \"josei\" sentimentale e \"yaoi\" di Setona Mizushiro. Pubblicato per la prima volta in Giappone nel 2006 come volume unico, nel 2009 ha avuto un seguito, anch'esso tradotto e pubblicato in Italia da Kappa Edizioni sotto l'etichetta Ronin Manga, nel 2010. Nel 2015 ne esce una seconda edizione sotto il marchio Kappalab, e infine, a luglio 2020, J-Pop pubblica una terza edizione dell'opera.\nTrama.\nKy\u014dichi \u014ctomo \u00e8 un uomo di successo, sposato e ancora giovane. Tuttavia, quando viene contattato dopo anni dall'ex compagno di scuola Wataru Imagase, scopre che la moglie sta indagando sulle sue passate infedelt\u00e0. L'amico, ora detective privato, gli propone una scappatoia: se Kyoichi andr\u00e0 a letto con lui, Wataru tacer\u00e0 i trascorsi dell'infedele marito.\nDopo aver ceduto alle richieste dell'amico detective, Ky\u014dichi scopre di starsi innamorando sempre di pi\u00f9 di un omosessuale, idea che rifiuta e che lo confonde ancora di pi\u00f9 dal momento che seguita ad avere effimere relazioni con giovani donne. Dopo la richiesta di divorzio da parte di Chikako, Kyoichi inizia infatti a convivere con Wataru, che si dimostra essere un partner possessivo e geloso.\nDopo una instabile relazione fra alti e bassi, i due si lasciano e Ky\u014dichi si fidanza con la collega e amica Minaki. Tuttavia non riesce a dimenticare l'ex compagno e cos\u00ec, dopo un anno di felice e stabile convivenza, tronca la storia con Minaki che, comprensiva, accetta di non aver posto nel cuore di Ky\u014dichi, e torna con Wataru. I due, dopo le esperienze passate accettano con maturit\u00e0 la loro storia, consapevoli che potrebbe finire bruscamente presto o tardi.\nEdizioni.\nInizialmente pubblicato nel 2006 come volume unico, \"Il gioco del gatto e del topo\" \u00e8 stato ripubblicato in una nuova edizione dalla Shogakukan nel 2009, in concomitanza con l'uscita del seguito ."}
{"id": "4790942", "revid": "599013", "url": "https://it.wikipedia.org/wiki?curid=4790942", "title": "Jonathan Tah", "text": "Caratteristiche tecniche.\nDifensore centrale dall'imponente struttura fisica, dominante nel gioco aereo. Viene paragonato al connazionale J\u00e9r\u00f4me Boateng.\nCarriera.\nClub.\nInizia a giocare a calcio all'et\u00e0 di 4 anni nelle giovanili dell'Altona 93. Nel 2009 viene ingaggiato dal SC Concordia, per poi passare, nello stesso anno, alle giovanili dell'Amburgo. Il 4 agosto 2013 compie il suo esordio professionistico in una gara di DFB-Pokal contro lo Schott Jena. Il 1\u00ba settembre 2014 passa in prestito al Fortuna D\u00fcsseldorf. Il 16 luglio 2015 viene ceduto a titolo definitivo al Bayer Leverkusen.\nNazionale.\nVanta numerose presenze con le selezioni giovanili tedesche, delle quali ha indossato pi\u00f9 volte la fascia di capitano.\nNel marzo 2016 viene convocato per la prima volta in nazionale maggiore dal ct Joachim L\u00f6w in vista delle amichevoli contro Inghilterra e Italia. Fa il suo debutto nella sconfitta per 2-3 contro gli inglesi. Successivamente viene convocato per gli Europei 2016 in Francia, in sostituzione dell'infortunato Antonio R\u00fcdiger, ma durante la manifestazione continentale non scende mai in campo.\nStatistiche.\nPresenze e reti nei club.\n\"Statistiche aggiornate al 11 agosto 2020.\""}
{"id": "4790943", "revid": "1543377", "url": "https://it.wikipedia.org/wiki?curid=4790943", "title": "The Skeptic's Dictionary", "text": "Lo Skeptic's Dictionary (lett. \"dizionario dello scettico\") \u00e8 una raccolta di saggi di natura scettico-scientifica realizzata da Robert Todd Carroll e pubblicata sul suo sito web (skepdic.com) e in un libro.\nIl sito \u00e8 stato aperto nel 1994 ed il libro pubblicato nel 2003 con circa 400 argomenti trattati. Negli anni il sito \u00e8 cresciuto sino a contenere circa 700 articoli che toccano molteplici argomenti nell'ambito delle pseudoscienze e del paranormale. La bibliografia contiene centinaia di fonti che consentono di approfondire i temi trattati."}
{"id": "4790954", "revid": "300067", "url": "https://it.wikipedia.org/wiki?curid=4790954", "title": "Babe Didrikson Zaharias", "text": ""}
{"id": "4790959", "revid": "1406147", "url": "https://it.wikipedia.org/wiki?curid=4790959", "title": "Associazione Calcio Cesena 1968-1969", "text": "Questa pagina raccoglie le informazioni riguardanti l'Associazione Calcio Cesena nelle competizioni ufficiali della stagione 1968-1969."}
{"id": "4790960", "revid": "119980553", "url": "https://it.wikipedia.org/wiki?curid=4790960", "title": "Benin ai Giochi della XXII Olimpiade", "text": "Il Benin partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 16 atleti impegnati in due discipline."}
{"id": "4790961", "revid": "1543377", "url": "https://it.wikipedia.org/wiki?curid=4790961", "title": "Botswana ai Giochi della XXII Olimpiade", "text": "Il Botswana partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 7 atleti impegnati in una disciplina."}
{"id": "4790962", "revid": "436907", "url": "https://it.wikipedia.org/wiki?curid=4790962", "title": "The Ultimate Otis Redding", "text": "The Ultimate Otis Redding \u00e8 una raccolta di Otis Redding, pubblicato dalla Warner Special Products nel 1986."}
{"id": "4790963", "revid": "1543377", "url": "https://it.wikipedia.org/wiki?curid=4790963", "title": "Camerun ai Giochi della XXII Olimpiade", "text": "Il Camerun partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 25 atleti impegnati in cinque discipline."}
{"id": "4790966", "revid": "119980202", "url": "https://it.wikipedia.org/wiki?curid=4790966", "title": "Lesotho ai Giochi della XXII Olimpiade", "text": "Il Lesotho partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 5 atleti impegnati in una disciplina."}
{"id": "4790967", "revid": "767487", "url": "https://it.wikipedia.org/wiki?curid=4790967", "title": "Haim (gruppo musicale)", "text": "Le Haim (reso graficamente HAIM) sono un gruppo musicale statunitense, formatosi a San Fernando Valley nel 2007.\nStoria.\nPrimi anni.\nLe Haim sono tre sorelle originarie di San Fernando Valley, in California. Este Arielle ricopre il ruolo di bassista, Danielle Sari \u00e8 la chitarra solista e la voce principale, e Alana Mychal \u00e8 la seconda chitarra e tastierista. Nonostante i loro ruoli all'interno della band, sono tutte e tre polistrumentiste e gli stessi genitori sono musicisti. Le tre sorelle iniziano a suonare fin da ragazze; Danielle ed Este fanno inizialmente parte delle The Valli Girls, ma nel 2006 decidono di formare un gruppo che suoner\u00e0 per i successivi cinque anni nei locali della California. All'epoca, le sorelle non consideravano ancora la possibilit\u00e0 di intraprendere la carriera musicale a livello professionale.\nDanielle, dopo aver collaborato con Julian Casablancas e con il gruppo corale di Cee Lo Green, Scarlet Fever, decide di ricominciare a fare musica con le due sue sorelle: anche la pi\u00f9 giovane delle tre, Alana, si unisce al gruppo.\nDopo aver suonato come gruppo spalla ad artisti come Edward Sharpe and the Magnetic Zeros, The Henry Clay People e Kesha, avviene la loro prima pubblicazione. L'EP \"Forever\" viene pubblicato nel febbraio 2012 sotto forma di download gratuito su Internet per un breve periodo di tempo. Nel mese di marzo il trio suona per la prima volta al South by Southwest Festival, mentre a giugno firma un contratto con l'etichetta discografica britannica Polydor Records. Supporta sia i Mumford &amp; Sons nelle tappe statunitensi, che i Florence and the Machine in quelle britanniche ed irlandesi. Sempre nel 2012, vince il sondaggio \"Sound of 2013\" indetto dalla BBC.\n2012-2015: \"Days Are Gone\" e il successo.\nIl singolo \"Don't Save Me\" anticipa l'uscita dell'album in studio di debutto, \"Days Are Gone\", pubblicato nel settembre 2013. Il disco ha ricevuto ampi consensi da parte della critica specializzata, tanto da ottenere un punteggio di 79 su 100 sull'aggregatore di recensioni Metacritic. Inoltre esso ha esordito al primo posto della classifica degli album britannica e venduto oltre 300.000 copie nel suddetto Paese, venendo quindi certificato disco di platino dalla British Phonographic Industry.\nNel 2014 le HAIM contribuiscono vocalmente al brano \"Pray to God\", incluso nell'album \"Motion\" del disc jockey scozzese Calvin Harris e in seguito estratto come singolo. Esso ha goduto di un buon successo commerciale in territorio australiano, dove \u00e8 stato capace di spingersi fino alla decima posizione.\nIl gruppo ottiene una candidatura nell'ambito dei Grammy Awards 2015 nella categoria migliori artisti esordienti e, nello stesso anno, apre alcuni dei concerti nordamericani del \"1989 World Tour\" di Taylor Swift.\n2016-2018: \"Something to Tell You\".\nNell'estate del 2016 il gruppo interrompe il tour europeo al fine di terminare la realizzazione del secondo album in studio. I primi dettagli sul nuovo progetto vengono forniti dalle stesse HAIM durante un'intervista concessa alla rivista statunitense \"Entertainment Weekly\", nella quale il trio rivela di essersi preso del tempo in pi\u00f9 per creare qualcosa di cui essere certe al 100%.\nIl 27 aprile 2017 viene annunciata l'uscita del secondo album di inediti, intitolato \"Something to Tell You\", e avvenuta il 7 luglio dello stesso anno. In contemporanea all'annuncio, viene messo in commercio il singolo promozionale \"Right Now\", mentre il disco viene anticipato dai singoli ufficiali \"Want You Back\", accompagnato dal relativo videoclip musicale, e \"Little of Your Love\".\nNel 2018, le Haim intraprendono un nuovo tour, denominato \"Sister Sister Sister Tour\" in supporto del secondo album, il tour toccher\u00e0 anche l'Europa e tra i tanti paesi faranno tappa anche in Italia, il 6 giugno 2018, al Fabrique di Milano.\n2019-2020: \"Women In Music Part III\".\nNell'estate del 2019 esce il singolo \"Summer Girl\", un brano dalle sonorit\u00e0 a met\u00e0 tra il pop e il jazz. Le sonorit\u00e0 cambiano con i successivi due singoli: con \"Now I'm It\" puntano a sonorit\u00e0 pi\u00f9 elettroniche, mentre con il successivo \"Hallelujah\", pubblicato in prossimit\u00e0 del Natale, passano a sonorit\u00e0 pi\u00f9 country. I tre brani sono accompagnati da videoclip diretti da Paul Thomas Anderson, che gi\u00e0 aveva curato i video promozionali del secondo album.\nA inizio 2020 \u00e8 stato annunciato il titolo del terzo album, \"Women in Music Pt. III\": inizialmente la data di uscita prevista \u00e8 il 24 aprile, ma viene poi spostata al 26 giugno, a causa della pandemia di COVID-19. Il disco \u00e8 promosso dai singoli \"The Steps\", \"I Know Alone\" e \"Don't Wanna\", accompagnati da videoclip diretti sempre da Anderson (che si occupa anche della copertina dell'album), e da esibizioni dal vivo, realizzate negli appartamenti delle tre cantanti, mostrate in diretta sul web e sulle tv americane. L'album \u00e8 prodotto da Danielle Haim, Rostam Batmanglij e Ariel Rechtshaid ed \u00e8 stato pubblicato dalla Columbia Records. Nello stesso anno collaborano con Taylor Swift alla realizzazione del brano \"No Body, No Crime\", contenuto nell'album \"Evermore\" ed estratto come secondo singolo dallo stesso nel 2021. Nel 2021 vincono il loro primo BRIT Award come miglior gruppo straniero."}
{"id": "4790968", "revid": "1543377", "url": "https://it.wikipedia.org/wiki?curid=4790968", "title": "Madagascar ai Giochi della XXII Olimpiade", "text": "Il Madagascar partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 11 atleti impegnati in quattro discipline."}
{"id": "4790969", "revid": "2134764", "url": "https://it.wikipedia.org/wiki?curid=4790969", "title": "Mateusz Lewandowski", "text": "Caratteristiche tecniche.\nTerzino, pu\u00f2 essere schierato come esterno o come difensore centrale.\nCarriera.\nClub.\nInizi.\nInizia a giocare nel 2002 (a 9 anni) nelle giovanili del Wis\u0142a P\u0142ock. Nel 2010 esordisce in prima squadra. Dopo una stagione in cui colleziona 27 presenze, nel luglio 2011 si trasferisce al Pogo\u0144 Stettino.\nItalia: Virtus Entella.\nIl 20 agosto 2014 si trasferisce in prestito oneroso all'Entella, club ligure neopromosso in Serie B. Lo stesso giorno viene presentato in piazza ai tifosi. Debutta da titolare il 30 agosto, in Entella- (0-2) venendo sostituito al minuto 82 da Malele.\nGioca 11 partite nella prima parte di stagione, per poi essere relegato in tribuna. Non riesce ad evitare la retrocessione dell'Entella, sancita dalla sconfitta ai play-out contro il .\nRitorno al Pogo\u0144 Stettino.\nAl termine della stagione torna al Pogo\u0144 Stettino.\nNazionale.\nGioca con la Nazionale sin dall'Under-15. Nel 2010 esordisce con l'Under-18, con cui colleziona 5 presenze e 2 reti. Nel 2011 ottiene una presenza con l'Under-19. Nel 2012 viene convocato nell'Under-20. Colleziona una presenza. Il 23 marzo 2013 esordisce con la Nazionale Under-21.\nStatistiche.\nPresenze e reti nei club.\n\"Statistiche aggiornate al 26 agosto 2015\""}
{"id": "4790970", "revid": "1543377", "url": "https://it.wikipedia.org/wiki?curid=4790970", "title": "Mali ai Giochi della XXII Olimpiade", "text": "Il Mali partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 121 atleti impegnati in tre discipline."}
{"id": "4790971", "revid": "119980673", "url": "https://it.wikipedia.org/wiki?curid=4790971", "title": "Mozambico ai Giochi della XXII Olimpiade", "text": "Il Mozambico partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 14 atleti impegnati in due discipline."}
{"id": "4790972", "revid": "1543377", "url": "https://it.wikipedia.org/wiki?curid=4790972", "title": "Senegal ai Giochi della XXII Olimpiade", "text": "Il Senegal partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 32 atleti impegnati in quattro discipline."}
{"id": "4790980", "revid": "1543377", "url": "https://it.wikipedia.org/wiki?curid=4790980", "title": "Guatemala ai Giochi della XXII Olimpiade", "text": "Il Guatemala partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 10 atleti impegnati in cinque discipline."}
{"id": "4790981", "revid": "1543377", "url": "https://it.wikipedia.org/wiki?curid=4790981", "title": "Messico ai Giochi della XXII Olimpiade", "text": "Il Messico partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 45 atleti impegnati in dodici discipline."}
{"id": "4790982", "revid": "1573940", "url": "https://it.wikipedia.org/wiki?curid=4790982", "title": "Harpactea rubicunda", "text": "Harpactea rubicunda \u00e8 un ragno appartenente alla famiglia Dysderidae.\nDistribuzione.\nLa specie \u00e8 stata reperita in diverse localit\u00e0 della regione compresa fra l'Europa e la Georgia.\nTassonomia.\nNon sono stati esaminati esemplari di questa specie dal 2008.\nAttualmente, al dicembre 2013, non sono note sottospecie."}
{"id": "4790984", "revid": "1543377", "url": "https://it.wikipedia.org/wiki?curid=4790984", "title": "Nicaragua ai Giochi della XXII Olimpiade", "text": "Il Nicaragua partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 5 atleti impegnati in tre discipline."}
{"id": "4790985", "revid": "1543377", "url": "https://it.wikipedia.org/wiki?curid=4790985", "title": "Per\u00f9 ai Giochi della XXII Olimpiade", "text": "Il Per\u00f9 partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 28 atleti impegnati in cinque discipline."}
{"id": "4790987", "revid": "212348", "url": "https://it.wikipedia.org/wiki?curid=4790987", "title": "Venezuela ai Giochi della XXII Olimpiade", "text": "Il Venezuela partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 37 atleti impegnati in sette discipline."}
{"id": "4790988", "revid": "1543377", "url": "https://it.wikipedia.org/wiki?curid=4790988", "title": "Kuwait ai Giochi della XXII Olimpiade", "text": "Il Kuwait partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 56 atleti impegnati in sette discipline."}
{"id": "4790989", "revid": "1543377", "url": "https://it.wikipedia.org/wiki?curid=4790989", "title": "Laos ai Giochi della XXII Olimpiade", "text": "Il Laos partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 19 atleti impegnati in trediscipline."}
{"id": "4790990", "revid": "1543377", "url": "https://it.wikipedia.org/wiki?curid=4790990", "title": "Libano ai Giochi della XXII Olimpiade", "text": "Il Libano partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 15 atleti impegnati in otto discipline."}
{"id": "4790992", "revid": "1543377", "url": "https://it.wikipedia.org/wiki?curid=4790992", "title": "Nepal ai Giochi della XXII Olimpiade", "text": "Il Nepal partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 10 atleti impegnati in tre discipline."}
{"id": "4790994", "revid": "1543377", "url": "https://it.wikipedia.org/wiki?curid=4790994", "title": "Vietnam ai Giochi della XXII Olimpiade", "text": "Il Vietnam partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 30 atleti impegnati in quattro discipline."}
{"id": "4790995", "revid": "580197", "url": "https://it.wikipedia.org/wiki?curid=4790995", "title": "Belgio ai Giochi della XXII Olimpiade", "text": "Il Belgio partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 59 atleti impegnati in dieci discipline."}
{"id": "4790996", "revid": "1543377", "url": "https://it.wikipedia.org/wiki?curid=4790996", "title": "Lussemburgo ai Giochi della XXII Olimpiade", "text": "Il Lussemburgo partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 3 atleti impegnati in tre discipline."}
{"id": "4790997", "revid": "1543377", "url": "https://it.wikipedia.org/wiki?curid=4790997", "title": "Paesi Bassi ai Giochi della XXII Olimpiade", "text": "I Paesi Bassi parteciparono ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 75 atleti impegnati in dieci discipline."}
{"id": "4790998", "revid": "580197", "url": "https://it.wikipedia.org/wiki?curid=4790998", "title": "Portogallo ai Giochi della XXII Olimpiade", "text": "Il Portogallo partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 11 atleti impegnati in sei discipline."}
{"id": "4791000", "revid": "1543377", "url": "https://it.wikipedia.org/wiki?curid=4791000", "title": "Euphorbia celastroides", "text": "Euphorbia celastroides, nota precedentemente anche come as Chamaesyce celastroides (per gli Hawaiiani autoctoni, akoko) \u00e8 una specie di Euphorbia strettamente correlata al sottogenere \"Poinsettia\". \nQuesta specie si sviluppa in un arbusto a forma rotonda ed \u00e8 endemica nelle isole Hawaii.\nDescrizione.\nLa \"E. celastroides\" cresce in forma di arbusto o di piccolo albero alto circa 2\u00a0m. Per crescere adeguatamente questa specie richiede temperature di 15\u00a0\u00b0C e leggera ombra. Nell'estate assume un colore rosso-violetto e non perde le foglie in inverno, grazie al clima mite dell'ambiente ove normalmente vive. I fiori femminili hanno pistilli in tre parti su un ovario in tre parti, che produce normalmente tre (o, talvolta, anche pi\u00f9) semi. La specie tollera sia il caldo che la siccit\u00e0, ma \u00e8 sensibile agli attacchi fungini. Il suo ciazio pu\u00f2 trovarsi in infiorescenze\ncorte o ramificate ed aperte oppure rimane nella foglia. Le foglie crescono in coppie verticali e possono avere una ricopertura pruinosa. Essa produce un frutto tondo verde o marrone, lungo da 2 a 4\u00a0mm, contenente semi grigio-marroni lunghi da 0.5\nDistribuzione e \"habitat\".\nLa maggior parte di queste variet\u00e0 si trova solo nelle isole Hawaii. La \"E. celastroides\" cresce in zone secche, sia sulle coste che nell'interno ed \u00e8 endemica nelle zone del polihale e del kanaio di Kauai and Maui.\nConservazione.\nLa \"E. celastroides\" non \u00e8 ancora stata esaminata dall'Unione internazionale per la conservazione della natura (IUCN). Comunque, a causa della sua natura endemica, \u00e8 molto vulnerabile alle minacce provenienti dall'uomo: due esempi di questo tipo di minaccia sono i veicoli a quattro ruote (che rompono le piante) e le specie introdotte (che competono per le risorse).\nVariet\u00e0.\nQuesta pi\u00f1ata conta numerose variet\u00e0, fra le quali:"}
{"id": "4791008", "revid": "1573940", "url": "https://it.wikipedia.org/wiki?curid=4791008", "title": "Harpactea hombergi", "text": "Harpactea hombergi () \u00e8 un ragno appartenente alla famiglia Dysderidae.\nDistribuzione.\nLa specie \u00e8 stata reperita in diverse localit\u00e0 della regione compresa fra l'Europa e l'Ucraina.\nTassonomia.\nIn un lavoro del 2008 gli aracnologi Rez\u00e1c, Kr\u00e1l &amp; Pek\u00e1r hanno suggerito l'ipotesi, sulla base della sola descrizione in latino, che Scopoli, nel 1763, si riferisse ad esemplari di \"Dysdera ninnii\" o a qualche altra specie di \"Harpactea\", suggerendo di considerare la denominazione di Scopoli quale nomen dubium e di chiamare questa specie con la denominazione \"Dysdera latreillii\" . Per procedere in tal senso occorrerebbe comunque riesaminare gli esemplari di Scopoli in questione, che non sono pi\u00f9 rintracciabili, probabilmente sono andati perduti.\nNon sono stati esaminati esemplari di questa specie dal 2008.\nAttualmente, al dicembre 2013, non sono note sottospecie."}
{"id": "4791013", "revid": "123589396", "url": "https://it.wikipedia.org/wiki?curid=4791013", "title": "Ban\u016b \u1e24an\u012bfa", "text": "I Ban\u016b \u1e24an\u012bfa () sono stati un'antica trib\u00f9 araba insediata nella Yamama, nella regione centrale della Penisola araba. La trib\u00f9 faceva parte del pi\u00f9 grande insieme dei Rabi'a, o Qaysiti o Mudar, che rappresentavano le varie trib\u00f9 nord-arabiche che si ritenevano discendenti di \u02bfAdn\u0101n, e che includevano anche gli \u02bfAnaza, gli Abd al-Qays, i Bakr e i Taghlib. Sebbene annoverati dagli esperti di genealogie arabe (\"ans\u0101b\") come una branca cristiana dei Banu Bakr, gli \u1e24an\u012bfa condussero un'esistenza indipendente prima dell'apparire dell'Islam.\nEt\u00e0 preislamica.\nI componenti della trib\u00f9 sembrano siano stati essenzialmente sedentari e impegnati in attivit\u00e0 agricole prima dell'Islam, vivendo in piccoli insediamenti tra i \"wadi\" del Najd orientale (al-Yamama), particolarmente nella valle di al-\u02bfIr\u1e0d, che pi\u00f9 tardi assunse per questo il nome di Wadi Hanifa). Alcune fonti, come l'opera enciclopedica di Yaqut (XIII secolo) attribuisce loro la fondazione delle citt\u00e0 di Hajr (che precedette nel tempo l'attuale citt\u00e0 di Riad) e di Manf\u016b\u1e25a, e dei granai di al-Kharj. Secondo la leggenda, la trib\u00f9 si era spostata nella Yam\u0101ma dall'originario Hijaz dopo che gli abitanti della Yamama, i leggendari Tasm e Jadis, erano stati decimati dalla guerra.\nEt\u00e0 islamica.\nI Ban\u016b \u1e24an\u012bfa svolsero un ruolo importante nella prima storia islamica. Verso il 9 dell'Egira, 631-32 d.C., secondo le cronache tradizionali islamiche, essi inviarono una delegazione per sottoscrivere un'alleanza col profeta Maometto. Tra i componenti di essa vi era Musaylima ibn Habib che, probabilmente da ci\u00f2 che vide allora, si rafforz\u00f2 nell'idea di essere anch'egli chiamato alla profezia dalla sua divinit\u00e0, che chiamava \"Ra\u1e25m\u0101n\".. La delegazione, prima del suo rientro, abbracci\u00f2 l'Islam, abiurando il Cristianesimo.\nMaometto mor\u00ec poco tempo dopo e i Ban\u016b \u1e24an\u012bfa abbandonarono subito la religione islamica, ponendosi sotto la guida del loro \"profeta\" Musaylima. Si dice che Musaylima avesse proclamato la sua profezia poco dopo la morte di Maometto, affermando di essere stato partner di questi, indicato da un'ispirazione di provenienza divina. Ci\u00f2 scaten\u00f2, tra le altre ragioni, il movimento ostile a Medina che fu bollato dai cronisti musulmani come \"Guerra della ridda\", in cui i musulmani di Medina, sotto la guida del loro primo Califfo, Ab\u016b Bakr, riuscirono ad assoggettare l'intera Penisola araba, al costo di gravi perdite. In tale contesto essi piegarono anche i Ban\u016b \u1e24an\u012bfa al terzo tentativo esperito, uccidendo Musaylima nella battaglia di \u02bfAqrab\u0101\u02be, a circa 30\u00a0km a nord dell'attuale Riad, inducendo il resto dei Ban\u016b \u1e24an\u012bfa a piegarsi alla \"Umma\", entrandone a far parte.\nEt\u00e0 omayyade e abbaside.\nA causa della loro partecipazione alle battaglie della \"Ridda\", molti membri della trib\u00f9 furono messi al bando e non parteciparono alle conquiste islamiche in Mesopotamia, Siria-Palestina ed Egitto. La misura fu sostanzialmente ammorbidita dal successore di Abu Bakr, \u02bfUmar, e componenti dei Ban\u016b \u1e24an\u012bfa si unirono perci\u00f2 alle truppe musulmane, una parte dei quali fu assegnata come guarnigione del neo-costituito \"misr\" di al-K\u016bfa.\nVari membri dei Ban\u016b \u1e24an\u012bfa entrarono tra i gruppi kharigiti che osteggiarono in armi il Califfato. Uno di essi, di nome Najda ibn 'Amir, costitu\u00ec addirittura un minuscolo Stato kharigita nella al-Yamama durante il periodo omayyade. In seguito, la trib\u00f9 sembra fosse tornata alla sua precedente attivit\u00e0 agricola, subendo i versi di dileggio del famoso poeta Jarir ibn Atiya che li derise per aver preferito l'\"umile\" vita del contadino alla \"gloriosa\" vita del nomade arabo, e accusandoli di codardia e incompetenza in guerra. Altri letterati dell'VIII secolo per\u00f2, come al-J\u0101\u1e25i\u1e93, espressero ammirazione per le loro qualit\u00e0 belliche. Al-Jahiz, tuttavia, notava anche con curiosit\u00e0 che la trib\u00f9 non partorisse poeti di un qualche valore. Il secolo dopo \u1e6cabar\u012b sottolineava come i piccoli raggruppamenti tribali dediti all'agricoltura e alcune sezioni beduine (ricordati appena di sfuggita dalle fonti islamiche) avessero raggiunto, ai primi dell'Islam, il resto dei beduini dei Bakr e degli 'Anaza nell'Arabia settentrionale e nell'Iraq meridionale.\nForse a causa degli strascichi della guerra della ridda e delle azioni dei kharigiti di Najda, gli Omayyadi e gli Abbasidi si assicurarono di non nominare mai alcun membro della trib\u00f9 al governatorato delle province in cui essi erano presenti, in Yamama. Nel IX secolo, la dinastia alide dei Banu l-Ukhaydir giunse al potere in al-Yamama, dopo essere fuggiti dalla natia Mecca. Secondo Y\u0101q\u016bt e altri autori, il governo ukhaydiride fu duro con i Ban\u016b \u1e24an\u012bfa, inducendo molti di loro ad emigrare a Bassora (Iraq), e nell'Alto Egitto, dove secondo al-Ya'qubi nel IX secolo fu da essi costituita un'entit\u00e0 in cui i Ban\u016b \u1e24an\u012bfa formavano la maggioranza della popolazione nel Wadi al-Allaqi, vicino Aswan, dove si erano presto trasferiti coi figli e le loro donne. Qui essi lavorarono nelle miniere d'oro e, a dire di Y\u0101q\u016bt, il \"Sultano di al-Allaqi\" era un uomo dei Ban\u016b \u1e24an\u012bfa.\nGeografi come Abu Muhammad al-Hasan al-Hamdani (X secolo) e Y\u0101q\u016bt (XIII secolo) sembrano indicare i Ban\u016b \u1e24an\u012bfa come ancora insediati nelle loro terre ancestrali all'epoca in cui scrivevano, malgrado sembri che la trib\u00f9 abbia gestito poco potere politico, e molti loro antichi insediamenti siano stati occupati da altre trib\u00f9, quali i Banu Tamim e i Banu 'Amir. Yaqut, peraltro, indica che essi costituivano ancora la maggioranza nella capitale provinciale dell'al-Yamama, Hajr.\nXIV secolo.\nNel XIV secolo Ibn Battuta, parlando della sua visita a Hajr, rivela che la maggior parte dei suoi abitanti appartengono ai Ban\u016b \u1e24an\u012bfa e racconta del suo unirsi al loro \"Emiro\", appartenente al clan dei Tufayl ibn Ghanim, nel suo pellegrinaggio a La Mecca.\nPoco si sa in seguito dei Ban\u016b \u1e24an\u012bfa.&lt;br&gt;\nOggi molti loro clan rivendicano la loro appartenenza agli \u02bfAnaza o ai W\u0101\u02beil e ci\u00f2 viene spiegato da uno studioso come Hamad al-Jassir come il tentativo di associarsi a una trib\u00f9 beduina pi\u00f9 potente, anche se tale spiegazione lascia ancora alquanto perplessi."}
{"id": "4791014", "revid": "73843", "url": "https://it.wikipedia.org/wiki?curid=4791014", "title": "Al-Yamama", "text": ""}
{"id": "4791023", "revid": "923674", "url": "https://it.wikipedia.org/wiki?curid=4791023", "title": "Eugenio Guglielminetti", "text": "Biografia.\nEugenio Guglielminetti \u00e8 considerato uno dei maggiori scenografi/costumisti teatrali e televisivi del secondo Novecento italiano.\nNato ad Asti nel 1921, frequenta l'Accademia Albertina di Torino. Allievo di Giuseppe Manzone e di Felice Casorati, \u00e8 cresciuto nel clima torinese degli anni '40-'50, caratterizzato dalla presenza di artisti quali Enrico Paolucci, Paola Levi Montalcini, Luigi Spazzapan. Attingendo agli umori culturali europei in occasione di un prolungato soggiorno parigino nel 1943, Guglielminetti matura le premesse per la successiva attivit\u00e0 teatrale.\nDopo svariate esperienze di sperimentazione teatrale nell'ambito del circolo culturale La Giostra, l'incontro con il teatro professionale avviene nel 1953, con la realizzazione delle scene e dei costumi per \"Antigone\" di Alfieri, con la regia di Gianfranco De Bosio. Subito negli anni a seguire progetta le scene per altre opere alfieriane quali: \"Ottavia\", \"Saul\", \"La congiura dei Pazzi\", \"Filippo\", \"Il divorzio\".\nDal 1946 al 2006, Guglielminetti progetta pi\u00f9 di 300 scenografie.\nAlcuni dei maggiori enti con cui collabora sono: Centri di Produzione RAI TV di Torino, Milano, Napoli, Roma; Teatri Stabili di Torino, Genova, L'Aquila, Roma, Palermo; Teatro alla Scala di Milano; Teatro Carlo Felice di Genova; Teatro San Carlo di Napoli; Teatro La Fenice di Venezia; Teatro Col\u00f3n di Buenos Aires; Opera di Chicago; Deutsche Oper di Berlino; Teatro Regio di Torino; Teatro Romano di Pompei; Teatro Comunale di Bologna; Teatro Municipale di Reggio Emilia, Teatro Nuovo di Torino; Teatro Olimpico di Vicenza; Compagnia Brignone-Proclemer-Albertazzi; Compagnia M. Scaccia; Compagnia Il Mago Povero di Asti.\nAl 2005 risale l'apertura della Fondazione Eugenio Guglielminetti a Palazzo Alfieri (Asti)."}
{"id": "4791025", "revid": "298229", "url": "https://it.wikipedia.org/wiki?curid=4791025", "title": "Short track alla XXVI Universiade invernale", "text": "Le gare di short track della XXVI Universiade invernale si sono svolte dal 18 al 20 dicembre 2013, allo Stadio del Ghiaccio di Trento, in Italia. In programma otto eventi."}
{"id": "4791027", "revid": "99316499", "url": "https://it.wikipedia.org/wiki?curid=4791027", "title": "Jean Bruyas", "text": "Professore all'Universit\u00e0 Parigi I Panth\u00e9on Sorbonne. \nBiografia.\nDopo d'aver frequentato la scuola elementare \u201cInstitution des Chartreux\u201d di Lione e l' \u201cEcole Saint Jean de Bethune\u201d a Versailles, si iscrive alla \u201cEcole libre des sciences politiques\u201d a Parigi, dove si diploma all'et\u00e0 di 21 anni (1938).\nNel 1941 consegue la \u201clicence \u00e8s lettres\u201d e nel 1947 si laurea in diritto, con una tesi dal titolo \u201cIl regime legale dell'insegnamento in Inghilterra\u201d, a cui viene assegnata dall'Universit\u00e0 di Parigi \u2013 Facolt\u00e0 di Diritto una medaglia d'argento ed il primo premio, nonch\u00e9 il premio \u201cAdrien Duvant\u201d da parte dell'\u201dInstitut de France\u201d.\nIl suo maggiore interesse va verso le grandi concezioni spirituali e filosofiche della storia dell'umanit\u00e0 e le istituzioni sociali e politiche dell'Africa Nera.\nL'attenzione appassionata per le antiche civilt\u00e0 lo porta a visitare, sin dalla giovane et\u00e0, numerosi luoghi di cultura carichi di storia, non solo in Francia, Italia, Grecia, ma anche in Asia Minore, Vicino Oriente, Egitto.\nEffettua poi diverse missioni professionali in Africa Nera, in Madagascar, nelle Isole Mascarene e perfino in Estremo Oriente, per assimilare la ricchezza e la diversit\u00e0 del mondo.\nStorico attento nonch\u00e9 giurista, ha svolto un'intensa attivit\u00e0 didattica, ricoprendo parallelamente alti e prestigiosi incarichi in organismi internazionali. \nIn rapida sintesi:\nL'immenso lavoro di ricerca per la stesura della suddetta tesi lo porta a concepire la sua opera principale \u201cL'Effimero e l'Eterno \u2013 La sovrana regolarit\u00e0 dei ritmi nella Storia Universale\u201d, in cui passa in rassegna cinque millenni della \u201cnostra\u201d storia, con approfondimenti storici e filosofici e con la dimostrazione di sorprendenti parallelismi tra le grandi civilizzazioni dell'umanit\u00e0, peraltro con un linguaggio semplice e certamente non accademico, per raggiungere \u2013 questo era il suo obiettivo \u2013 il grande pubblico.\nPurtroppo, un triste destino gli ha negato la soddisfazione di vedere realizzato il suo sogno, ma fortunatamente ci resta il suo ultimo \u201cinsegnamento\u201d: per il nostro presente e soprattutto per l'avvenire dell'umanit\u00e0!\nBibliografia.\nA CURA DELL'AUTORE (in lingua francese)\nPOSTUME (A CURA DI CLAUDIA GUTSCHE)\nIn lingua francese\nIn lingua italiana\nL'Effimero e l'Eterno \u2013 La sovrana regolarit\u00e0 dei ritmi nella Storia Universale, Edizioni CANTAGALLI, Siena, 2014"}
{"id": "4791036", "revid": "136801", "url": "https://it.wikipedia.org/wiki?curid=4791036", "title": "Robert Maud", "text": "Carriera.\nHa ottenuto i risultati migliori nel doppio, raggiunge infatti i quarti di finale nel doppio maschile sia al Roland Garros che a Wimbledon, nel doppio misto invece vanta come miglior risultato la finale degli US Open 1971 insieme a Betty St\u00f6ve.\nIn Coppa Davis ha giocato dieci match con la squadra sudafricana vincendone otto."}
{"id": "4791038", "revid": "128695", "url": "https://it.wikipedia.org/wiki?curid=4791038", "title": "Bob Maud", "text": ""}
{"id": "4791039", "revid": "1924342", "url": "https://it.wikipedia.org/wiki?curid=4791039", "title": "XO (Beyonc\u00e9)", "text": "XO \u00e8 un singolo della cantante statunitense Beyonc\u00e9, pubblicato il 16 dicembre 2013 come primo estratto dal quinto album in studio \"Beyonc\u00e9\".\nDescrizione.\nPubblicato in contemporanea a \"Drunk in Love\", tra gli autori del brano figura anche Ryan Tedder, frontman dei OneRepublic.\nIl brano ha venduto complessivamente oltre 1.500.000 copie in tutto il mondo.\nJohn Mayer nel giugno del 2014 ha pubblicato una cover acustica del brano.\nVideo musicale.\nIl video musicale \u00e8 stato diretto da Terry Richardson."}
{"id": "4791047", "revid": "767487", "url": "https://it.wikipedia.org/wiki?curid=4791047", "title": "Richard de la Pole", "text": "Chiamato \"White Rose\", fu l'ultimo membro del Casato degli York e oper\u00f2 attivamente ed apertamente nel rivendicare la corona d'Inghilterra. Visse in esilio dopo che molti dei suoi parenti furono giustiziati e divenne alleato di Luigi XII nella guerra della Lega di Cambrai, che lo vedeva come alleato pi\u00f9 favorevole e in prospettiva re d'Inghilterra al posto di Enrico VIII. \nNel 1514, la scena era pronta per un pieno recupero degli York in Inghilterra sotto Richard. Egli era in Bretagna con 12 000 mercenari pronto all'invasione. Port\u00f2 il suo esercito a San Malo, ma Francia e Inghilterra fecero la pace proprio mentre stava per imbarcarsi e, pertanto fu costretto a desistere. Pi\u00f9 tardi, con Francesco I re di Francia, Richard fece un'alleanza nel 1523 e pianific\u00f2 l'invasione e la riconquista dell'Inghilterra ancora una volta. Tuttavia, ci\u00f2 non pot\u00e9 accadere in quanto Richard mor\u00ec combattendo al fianco di Francesco I alla Battaglia di Pavia due anni dopo.\nBiografia.\nEra il quinto figlio di John de la Pole, II duca di Suffolk e di Elizabeth di York. Sua madre era la seconda figlia vivente di Riccardo Plantageneto, III duca di York e di Cecily Neville. Era anche una sorella minore di Edoardo IV d'Inghilterra and Edmund, conte di Rutland oltre che sorella maggiore di Margherita di York, Giorgio Plantageneto, I duca di Clarence e Riccardo III d'Inghilterra. Non \u00e8 probabile che Owen de la Pole sia stato un suo antenato: l'ultimo pretendente al trono dei Powys Wenwynwyn, uno stato gallese del XIII secolo.\nI suoi nonni paterni furono William de la Pole, I duca di Suffolk e Alice Chaucer. Suffolk fu un importante comandante nella guerra dei cent'anni, e poi Lord Chamberlain d'Inghilterra. Egli appare anche nelle opere di William Shakespeare, \"Enrico VI, parte 1\" e \"Enrico VI, parte 2\".\nAlice Chaucer fu una figlia di Thomas Chaucer e Maud Burghersh. Thomas fu Speaker della Camera dei Comuni in tre occasioni, Chief Butler of England per quasi trent'anni, partecip\u00f2 a quindici parlamenti e fu Speaker cinque volte, un primato non superato fino al XVIII secolo. \nThomas era figlio di Geoffrey Chaucer e di Philippa Roet che fu uno scrittore e poeta inglese, filosofo, cortigiano e diplomatico ed \u00e8 talvolta chiamato padre della letteratura inglese. Nonostante abbia scritto numerose opere, \u00e8 noto principalmente per l'opera incompiuta \"The Canterbury Tales\". Egli \u00e8 accreditato, da alcuni studiosi, di essere stato il primo autore a dimostrare la legittimit\u00e0 artistica del vernacolare medio inglese, al posto del francese o del latino.\nErede degli York.\nIl suo fratello maggiore John de la Pole, I conte di Lincoln (c. 1464-1487) venne nominato erede al trono da suo zio materno, Riccardo III d'Inghilterra, che gli diede un appannaggio e la reversibilit\u00e0 delle tenute di Lady Margaret Beaufort. Tuttavia, dopo la salita al trono di Enrico VII a seguito della battaglia di Bosworth Field, Lincoln prest\u00f2 giuramento di fedelt\u00e0 al nuovo sovrano, invece di rivendicare il trono per se stesso.\nNel 1487, Lincoln si un\u00ec alla rivolta di Lambert Simnel e venne ucciso alla Battaglia di Stoke Field. Il secondo fratello, Edmund (c. 1472-1513), succedette a suo padre mentre era ancora in minore et\u00e0. Le sue propriet\u00e0 soffrirono sotto la tutela di suo fratello, e fu costretto a pagare ingenti somme ad Enrico VII per il recupero di una parte delle terre confiscate, e a scambiare il suo titolo di duca con quello di conte. Nel 1501 cerc\u00f2 un incontro con Massimiliano I del Sacro Romano Impero, in Tirolo e ricevette da lui una promessa di sostanziale aiuto in caso di una sua rivendicazione della corona inglese.\nIn conseguenza di tale tradimento Enrico VII arrest\u00f2 il fratello di Edmund, William de la Pole, con altri quattro nobili del Casato degli York. Due di loro, Sir James Tyrrell e Sir John Wyndham, vennero giustiziati e William de la Pole fu imprigionato, mentre Edmund de la Pole, terzo duca di Suffolk, venne inviato all'esilio. Nel luglio 1502 Enrico VII concluse un trattato con Massimiliano con il quale l'imperatore si impegnava a non tollerare i ribelli inglesi. Suffolk cadde nelle mani di Filippo I di Castiglia, che lo fece imprigionare a Namur e nel 1506 si arrese a Enrico VII, a condizione che la sua vita fosse stata risparmiata. Rimase prigioniero fino al 1513, quando fu decapitato da Enrico VIII, dato che suo fratello Richard si era alleato con il re francese.\nRichard de la Pole raggiunse Edmund all'estero nel 1504, e rimase a Aix-la-Chapelle a garanzia di debiti del suo fratello maggiore. I creditori minacciarono di consegnarlo a Enrico VII, ma fu pi\u00f9 fortunato del suo fratello, trovando un rifugio sicuro a Buda presso re Ladislao II di Boemia e Ungheria. \nVenne escluso dall'amnistia generale proclamata per la salita al trono di Enrico VIII, e quando Luigi XII di Francia entr\u00f2 in guerra con il Regno d'Inghilterra nel 1512, riconobbe le pretese di Edmund alla corona inglese e diede un comando nell'esercito francese a Richard. Nel 1513, dopo l'esecuzione capitale di Edmund, assunse il titolo di Conte di Suffolk. Nel 1514 gli vennero affidati 12 000 mercenari tedeschi apparentemente per la difesa della Bretagna, ma in realt\u00e0 per l'invasione dell'Inghilterra. Egli si trasfer\u00ec a San Malo, ma la conclusione della pace con l'Inghilterra gli imped\u00ec di portare a termine lo sbarco in Inghilterra. Richard dovette lasciare la Francia, e si stabil\u00ec a Metz, in Lorena, dove si costru\u00ec un palazzo a La Haute Pierre, nei pressi di San Simphorien. \nMentre era a Metz, ricevette una visita da Pierre Alamire, il compositore e musicista tedesco-olandese, che era una spia di Enrico VIII. Tuttavia, Richard impieg\u00f2 Alamire come agente di controspionaggio contro Enrico, ma Alamire, sospettato di inaffidabilit\u00e0 dal cardinale Thomas Wolsey ed Enrico VIII, non fece mai ritorno in Inghilterra.\nRichard de la Pole ebbe numerosi colloqui con il re Francesco I di Francia, e nel 1523 gli fu permesso, di concerto con John Stewart, II duca di Albany, reggente scozzese, di organizzare l'invasione dell'Inghilterra, che non fu mai eseguita.\nPartecip\u00f2 con Francesco I alla Battaglia di Pavia, dove venne ucciso il 24 febbraio 1525. In un dipinto della battaglia, conservato presso il Museo Ashmolean di Oxford, il suo corpo senza vita \u00e8 rappresentato nel bel mezzo del combattimento con la scritta \"Le Duc de Susfoc dit Blance Rose\" (Il duca di Suffolk, detto Bianca Rosa).\nCarlo III, duca di Borbone, suo nemico lo seppell\u00ec con grandi onori nella chiesa degli Agostiniani a Pavia."}
{"id": "4791048", "revid": "287204", "url": "https://it.wikipedia.org/wiki?curid=4791048", "title": "Banu 'Anaza", "text": "I Ban\u016b \u02bfAnaza () sono un'antica trib\u00f9 araba, ancor oggi esistente, che rivendica la sua discendenza adnanita (cio\u00e8 da \u02bfAdn\u0101n), e di conseguenza la sua appartenenza alle popolazioni sedentarie o nomadi dell'Arabia settentrionale.\nIl loro luogo d'insediamento va identificato nella Yam\u0101ma, nei monti \u1e6cuwayq, a sud del W\u0101d\u012b Nis\u0101\u1e25.&lt;br&gt;\nNella seconda met\u00e0 del VI secolo una parte di essi si spost\u00f2 tuttavia nelle pianure della Mesopotamia.&lt;br&gt;\nPrima di abbracciare in un'epoca imprecisabile l'Islam, essi adoravano Su\u02bfayr (o Sa\u02bf\u012br), oltre alla divinit\u00e0 di Mu\u1e25arriq (lett. \"Il combustore\"), al pari di vari altri appartenenti alla stirpe dei Rabi'a, come i Banu 'Abd al-Qays.\nNella seconda met\u00e0 del IX secolo una parte di loro si spost\u00f2 ancora pi\u00f9 a nord, nell'attuale Iraq, intorno a Mosul, ma una parte consistente rimase comunque nella Penisola araba, poco a nord della \"\u1e25arra\" di Khaybar.\nSono divisi in due grandi raggruppamenti: gli \u02bfAnaza settentrionali e gli \u02bfAnaza meridionali. I primi comprendevano i \u1e0can\u0101 Bishr (Fad\u02bf\u0101n, Sba\u02bfa e \u02bfAm\u0101r\u0101t) e i \u1e0can\u0101 Muslim (\u1e24esene, Wuld \u02bfAl\u012b e Ruwal\u0101 - noti al pubblico occidentale per il loro \"Shaykh\" N\u016br\u012b Shal\u02bf\u0101n - conosciuti anche come al-Jal\u0101s, trasferitisi in Siria gi\u00e0 nella seconda met\u00e0 del XVIII secolo). &lt;br&gt;\nGli \u02bfAnaza meridionali sono invece costituiti dagli Ab al-Hayl, dagli Ibn \u1e62ab\u0101\u1e25, dagli Ibn Sa\u02bf\u016bd, dai Muntifish, dagli \u0100l Ashkar e da vari altri clan."}
{"id": "4791050", "revid": "119112058", "url": "https://it.wikipedia.org/wiki?curid=4791050", "title": "Decreto Bersani-Visco", "text": "Il decreto Bersani-Visco, ufficialmente decreto legge 4 luglio 2006, n. 223, convertito poi dalla legge 4 agosto 2006, n. 248, \u00e8 una legge della Repubblica Italiana, prima parte del cosiddetto \"pacchetto liberalizzazioni\" proposto dal Ministro dello Sviluppo Economico Pier Luigi Bersani durante il Governo Prodi II.\n\u00c8 stato seguito l'anno seguente dal decreto Bersani bis.\nEffetti.\nAbolizione del tariffario dagli ordini professionali.\nTra i punti del decreto c'\u00e8 l'abolizione delle tabelle che stabiliscono la parcella minima spettante all'ingegnere/architetto per un progetto o per la direzione dei lavori sulla base dell'importo dei lavori stessi. Stessa cosa per gli avvocati. \nVendita dei farmaci da banco nei supermercati e nelle parafarmacie.\nIl provvedimento riguarda i farmaci da banco e consente di creare spazi dedicati nella grande distribuzione con l'impiego di personale con laurea in farmacia, cercando cos\u00ec di creare possibilit\u00e0 di occupazione per tale categoria di neolaureati, in particolare nel settore lavoro dipendente. La titolarit\u00e0 delle licenze \u00e8 in capo ai supermercati, nei quali i farmacisti vengono assunti come dipendenti come accadeva in passato nelle altre farmacie, per quanti fossero privi di una licenza. A tali esercizi \u00e8 inoltre vietato di effettuare vendite a premi e/o sottocosto avente ad oggetto i farmaci. Il provvedimento prevede anche l'apertura di esercizi di vicinato, con la possibilit\u00e0 di vendita di farmaci senza obbligo di prescrizione, creando in questo caso parafarmacie spesso di propriet\u00e0 degli stessi farmacisti.\nA distanza di 5 anni, la seconda via \u00e8 risultata di gran lunga la pi\u00f9 seguita. Su oltre 3.400 parafarmacie, solo 300 circa fanno riferimento a strutture legate alla grande distribuzione organizzata; circa 3.000 sono esercizi di vicinato spesso di propriet\u00e0 dello stesso farmacista che vi lavora. Il fatto che i farmaci non siano venduti nei normali scaffali, fra l'altro, dovrebbe evitare che l'acquirente li consideri alla stregua degli altri beni di consumo. I farmaci da banco costituiscono circa il 10% del fatturato dei farmacisti e, memori di quanto avvenuto per il latte per bambini, la rottura del monopolio della distribuzione e l'aumento della concorrenza potrebbero portare ad un significativo calo dei prezzi. D'altro canto i farmacisti possono ora essere intestatari di pi\u00f9 licenze, con il conseguente pericolo di nuove concentrazioni nel settore.\nLicenze dei tassisti.\nNonostante i provvedimenti di legge seguenti, il contingentamento, che limita il numero di licenze, non viene abrogato: non si tratta quindi sostanzialmente di una liberalizzazione. Un tassista potr\u00e0 avere pi\u00f9 licenze e auto, abolendo il vigente obbligo che legava alla figura professionale un'unica licenza e un'unica automobile. Analogamente alla liberalizzazione sui farmaci, anche l'aumento delle licenze dovrebbe garantire un aumento del numero di taxi nelle grandi citt\u00e0 italiane (attualmente tra i pi\u00f9 bassi d'Europa), un aumento della concorrenza e prevedibilmente un calo dei prezzi. Questa operazione \u00e8 peraltro tesa a trasformare un lavoro autonomo in lavoro dipendente, con la possibilit\u00e0 della nascita nelle citt\u00e0 di grandi aziende che controllano le quote del mercato prima indipendenti. Il risultato finale sarebbe quella di un migliore servizio a prezzi pi\u00f9 bassi, grazie ad un aumento dell'offerta.\nAnche per questa categoria viene abrogato il privilegio dell'ereditariet\u00e0 della licenza.\nAutomobili usate.\nNon si dovr\u00e0 pi\u00f9 andare dal notaio per acquistarle, ma sar\u00e0 sufficiente recarsi nel proprio comune dove verr\u00e0 rilasciato un patrocinio gratuito."}
{"id": "4791051", "revid": "287204", "url": "https://it.wikipedia.org/wiki?curid=4791051", "title": "Decreto Bersani bis", "text": "Il decreto Bersani bis, ufficialmente decreto legge 31 gennaio 2007, n. 7, convertito poi dalla legge 2 aprile 2007, n. 40, \u00e8 una legge della Repubblica Italiana, seconda parte del cosiddetto \"pacchetto liberalizzazioni\" proposto dal ministro dello Sviluppo Economico Pier Luigi Bersani durante il governo Prodi II, ai fini dell'apertura dei mercati a beneficio e tutela del consumatore.\nSegue il decreto Bersani-Visco approvato l'anno precedente.\nEffetti.\nEliminazione delle penali per estinzione anticipata dei mutui.\nAi sensi della normativa, non possono essere stipulate clausole che prevedano penali, commissioni, n\u00e9 altre prestazioni per il caso di estinzione anticipata, o di rimborso parziale anticipato, dei mutui stipulati (o accollati a seguito di frazionamento) per le seguenti finalit\u00e0: l'acquisto o la ristrutturazione di unit\u00e0 immobiliari adibite ad abitazione ovvero allo svolgimento della propria attivit\u00e0 economica o professionale da parte di persone fisiche.\nSurroga dei mutui a costo zero.\nIl Decreto Bersani permette di trasferire il proprio mutuo da un istituto di credito a un altro senza alcun costo aggiuntivo; tale istituto subentra di diritto nel contratto, al posto dell\u2019altra banca, mantenendo le garanzie e gli accordi presi con la precedente. Ci\u00f2 \u00e8 possibile solo se il finanziamento \u00e8 pari a quello originale richiesto, altrimenti sar\u00e0 necessario chiedere un nuovo mutuo.\nAbolizione dei costi fissi di ricarica per i cellulari.\nAl capo 1, art. 1 il decreto prevede l'abolizione dei costi di ricarica del credito di carte prepagate come le sim card dei cellulari e vieta l'introduzione di una scadenza del traffico o del servizio.\nTutto \u00e8 stato scatenato dal successo della petizione lanciata in rete da Andrea D'Ambra, che con 800.000 firme inviate alla Commissione Europea ha obbligato le Authority ad aprire un'indagine. Nonostante questa disposizione, oggi la disciplina in vigore prevista dall'Autorit\u00e0 per le Garanzie nelle Comunicazioni permette ai gestori di telefonia mobile di far \"scadere\" le sim card non ricaricate da un certo numero di mesi, ma prevede la possibilit\u00e0 di riattivare entro un certo termine il numero di telefono e/o di recuperare il credito residuo presente sulla sim card scaduta.\nRecesso anticipato.\nSalta l'obbligo per gli utenti di restare fedeli agli operatori di telefonia e di reti televisive e di comunicazione elettronica, indipendentemente dalla tecnologia utilizzata: i contratti di adesione stipulati con tali operatori devono prevedere la facolt\u00e0 del contraente di recedere dal contratto in qualsiasi momento e senza spese o costi sotto forma di penale. Gli operatori non possono, inoltre, imporre un obbligo di preavviso superiore a 30 giorni. Una confusa terminologia normativa nel testo del provvedimento sembra far valere il recesso previsto dal decreto Bersani solo per i consumatori, ossia non per le aziende. Tuttavia, AGCOM ha pubblicato nel giugno 2007 proprie linee guida per la corretta applicazione delle disposizioni in commento (http://www.agcom.it/default.aspx?DocID=387), nelle quali ha chiarito, tra l'altro, che il diritto di recesso con preavviso non superiore a 30 giorni (in qualsiasi momento e senza applicazione di penali, salvi i costi giustificati) imposto dalla Bersani nei contratti per adesione deve essere rispettato dagli operatori anche con riguardo ai clienti business (di fatto avvalendosi del potere di estendere le tutele normative dei consumatori ad altre categorie di clienti, attribuito all'AGCOM dall'art. 70 comma 2 del D.lgs. 259/03 e s.m.i.)\nTrasparenza delle tariffe aeree.\nLe offerte e i messaggi pubblicitari di voli aerei devono indicare il prezzo finale (cio\u00e8 comprese spese, tasse e altri oneri aggiuntivi) e devono indicare se sono riferiti a una singola tratta di andata e ritorno, a un numero limitato di titoli di viaggio o a periodi di tempo delimitati o a modalit\u00e0 di prenotazione.\nCritiche.\nCritiche sono state rivolte ad alcuni punti del decreto Bersani, specialmente riguardo \"l'abolizione dei costi di ricarica\". Operazione che sarebbe stata applicata da l\u00ec a poco da parte dell'Authority, la quale aveva terminato un'indagine sul caso ed era pronta a prendere provvedimenti. Difatti, i promotori dell'iniziativa contro i costi di ricarica ritengono che la decisione di Bersani di mettere l'eliminazione dei costi di ricarica nel decreto fosse solo una strumentalizzazione politica. Questo comportamento ha causato un intervento dell'UE, che si \u00e8 lamentata del comportamento di Bersani: con l'approvazione di una legge su una materia che di fatto \u00e8 di competenza dell'Authority, egli si \u00e8 infatti posto in conflitto con quest'ultima. Come se non bastasse, subito dopo l'entrata in vigore del provvedimento, gli operatori telefonici, per compensare le mancate entrate dei costi delle ricariche, hanno ritoccato le tariffe dei piani telefonici pi\u00f9 convenienti, anche quelle gi\u00e0 operative e quindi non passibili di variazioni, aumentandone i costi, fra le proteste (inascoltate) dei clienti. In seguito sono state nuovamente proposte da alcuni gestori tariffe al minuto pi\u00f9 convenienti, ma con l'aumento del costo dello scatto alla risposta.\nNegli anni a seguire anche l'efficacia della riforma sull'RCA \u00e8 stata attenuata, con buona parte delle compagnie assicurative che hanno iniziato a distinguere tra una classe di merito ereditata ed una non ereditata attraverso l'attestato di rischio, con notevole differenza tra i due premi."}
{"id": "4791052", "revid": "585241", "url": "https://it.wikipedia.org/wiki?curid=4791052", "title": "Decreto legge 4 luglio 2006, n. 223", "text": ""}
{"id": "4791053", "revid": "585241", "url": "https://it.wikipedia.org/wiki?curid=4791053", "title": "Legge 4 agosto 2006, n. 248", "text": ""}
{"id": "4791054", "revid": "585241", "url": "https://it.wikipedia.org/wiki?curid=4791054", "title": "Decreto legge 31 gennaio 2007, n. 7", "text": ""}
{"id": "4791056", "revid": "585241", "url": "https://it.wikipedia.org/wiki?curid=4791056", "title": "Legge 2 aprile 2007, n. 40", "text": ""}
{"id": "4791057", "revid": "1924342", "url": "https://it.wikipedia.org/wiki?curid=4791057", "title": "Drunk in Love", "text": "Drunk in Love \u00e8 un singolo della cantante statunitense Beyonc\u00e9, pubblicato il 15 dicembre 2013 come secondo estratto dal quinto album in studio \"Beyonc\u00e9\".\nAi Grammy Awards 2015, il brano ha vinto nelle categorie miglior canzone R&amp;B e miglior performance R&amp;B l'8 febbraio 2015.\nPubblicazione.\n\"Drunk in Love\" \u00e8 stata co-scritta da Beyonc\u00e9 stessa, Noel Fisher, Andre Eric Proctor, Rasool Diaz, Brian Soko, Timothy Mosley, Jerome Harmon e Jay-Z, il quale ha scritto personalmente le sue rime. La produzione del brano \u00e8 stata affidata a Boots e al gi\u00e0 citato Noel Fisher. La canzone \u00e8 stata registrata negli Oven Studios di New York. Riguardo alla creazione del singolo, Beyonc\u00e9 ha affermato: \nLa canzone \u00e8 stata inclusa nel quinto album omonimo di Beyonc\u00e9, il quale \u00e8 stato pubblicato nello store di iTunes senza alcun preavviso. Il primo singolo ad essere estratto dall'album doveva essere originalmente \"Blow\", ma il 17 dicembre \"Drunk in Love\" e \"XO\" sono state inviate nelle radio statunitensi come singoli apripista.\nVideo musicale.\nIl videoclip del brano \u00e8 stato girato nella Golden Beach di Miami. Il video \u00e8 stato diretto da Hype Williams e girato in bianco e nero; la clip ritrae Beyonc\u00e9 e suo marito \"follemente innamorati\". Parlando del video all'iTunes Radio, la cantante ha affermato: \"Le riprese sono state completamente spontanee, abbiamo catturato l'energia della canzone\". \nIl video \u00e8 stato pubblicato insieme all'album stesso il 13 dicembre, mentre \u00e8 stato caricato nell'account VEVO della cantante il 16 dicembre.\nSuccesso commerciale.\nLa canzone ha debuttato nella Gaon Chart alla posizione numero 25, vendendo complessivamente 5,608 copie. Nel Regno Unito, la canzone ha debuttato alla posizione numero 57 della Official Singles Chart, e alla posizione numero 6 della Official R&amp;B Chart.\nLa canzone ha debuttato alla posizione numero 12 della \"Billboard Hot 100\"."}
{"id": "4791058", "revid": "767487", "url": "https://it.wikipedia.org/wiki?curid=4791058", "title": "Greatest Hits (Otis Redding 1989)", "text": "Greatest Hits \u00e8 un album raccolta di Otis Redding, pubblicato dalla Duchesse Records nel 1989."}
{"id": "4791059", "revid": "1543377", "url": "https://it.wikipedia.org/wiki?curid=4791059", "title": "Lave (batteria galleggiante)", "text": "La Lave fu una batteria galleggiante classe D\u00e9vastation, in servizio con la Marine nationale dal 1855 al 1871.\nServizio.\nCostruita nei cantieri navali di Lorient, fu varata nel marzo 1855 ed entr\u00f2 in servizio nel giugno dello stesso anno. Assieme alle sorelle \"Tonnante\" e \"D\u00e9vastation\" fu inviata nel Mar Nero per assistere la flotta in legno francese impegnata nella guerra di Crimea. A causa delle forti limitazioni all'apparato propulsivo, tipiche delle batterie galleggianti, la \"Lave\" fu rimorchiata dalla \"Magellan\" fino alla baia di \"Kamiesch\", a sud di Sebastopoli, dove arriv\u00f2 il 12 settembre 1855. Il 17 ottobre la \"Lave\", la \"Tonnante\" e la \"D\u00e9vastation\" attaccarono Kinburn, radendo al suolo le difese terrestri russe. Nel 1856 torna a Tolone, dove viene messa momentaneamente in disarmo. \nNel 1859, sempre assieme alla \"Tonnante\" e alla \"D\u00e9vastation\", viene trasferita nel Mar Adriatico, dove svolge alcune operazioni nel corso della seconda guerra d'indipendenza italiana. \nRadiata nel 1871, viene demolita a Tolone nel 1873."}
{"id": "4791061", "revid": "80339", "url": "https://it.wikipedia.org/wiki?curid=4791061", "title": "Wusuli", "text": ""}
{"id": "4791068", "revid": "461628", "url": "https://it.wikipedia.org/wiki?curid=4791068", "title": "Santa Maria Segreta", "text": ""}
{"id": "4791069", "revid": "1543377", "url": "https://it.wikipedia.org/wiki?curid=4791069", "title": "D\u00e9vastation (batteria galleggiante)", "text": "La D\u00e9vastation fu una batteria galleggiante, capoclasse della classe D\u00e9vastation, in servizio con la Marine nationale dal 1855 al 1871.\nServizio.\nCostruita a Cherbourg, fu varata il 17 aprile 1855, entrando in servizio il 25 aprile dello stesso anno.\nAssieme alle sorelle \"Lave\" e \"Tonnante\", fu inviata nel Mar Nero per assistere la flotta in legno francese impegnata nella guerra di Crimea. A causa delle forti limitazioni all'apparato propulsivo, tipiche delle batterie galleggianti, la \"D\u00e9vastation\" fu rimorchiata dalla \"Albatros\" fino alla baia di \"Kamiesch\", a sud di Sebastopoli. Il viaggio dur\u00f2 45 giorni, con tappe a Cadice, Algeri, Malta e Beikos.\nIl 17 ottobre, assieme alla \"Lave\" e alla \"Tonnante\", attacc\u00f2 Kinburn, radendo al suolo le difese terrestri russe.\nNel luglio 1856 ritorn\u00f2 in Francia, a Tolone. Dal giugno al luglio 1859, sempre assieme \"Lave\" e alla \"Tonnante\", oper\u00f2 nel Mar Adriatico nell'ambito della seconda guerra d'indipendenza italiana.\nNel 1863 fu messa in riserva. Dal 1867 al dicembre 1868 oper\u00f2 come nave scuola per artiglieri assieme alla \"Louis XIV\". Fu demolita a Tolone nel 1872."}
{"id": "4791070", "revid": "2121638", "url": "https://it.wikipedia.org/wiki?curid=4791070", "title": "Trevor Philips", "text": "Trevor Philips \u00e8 un personaggio immaginario della serie Grand Theft Auto. \u00c8 uno dei tre protagonisti del videogioco \"Grand Theft Auto V\".\nDesign del personaggio.\nTrevor \u00e8 rappresentato come un uomo di mezza et\u00e0, esteticamente molto trascurato. I suoi vestiti standard sono una maglietta con lo scollo a V bianca, pantaloni da tuta grigi molto sporchi e un paio di scarponi marroni.\nUna caratteristica particolare \u00e8 il fatto che Trevor, nei vestiti standard (e occasionalmente in quelli acquistabili), infili una parte della maglia o della camicia nei pantaloni. \nSul corpo, mostra numerose cicatrici e ferite, accompagnate da parecchi tatuaggi, il pi\u00f9 caratteristico e vistoso tra i quali \u00e8 situato all'altezza del collo e rappresenta linee tratteggiate, seguite dalla scritta \"CUT HERE\", ossia \"tagliare qui\".\nDan Houser ha spiegato che, a differenza di Michael che vuole rappresentare \"Un criminale pi\u00f9 controllato e razionale nelle azioni [..]\", Trevor \"Non ha alcun tipo di controllo e non esita a uccidere senza rimorso, ma mostra una lealt\u00e0 incredibile verso coloro che ritiene importanti [..]\"\nCaratteristiche.\nTrevor Philips \u00e8 presentato in \"Grand Theft Auto V\" come uno psicopatico o un soggetto mentalmente disturbato: \u00e8 infatti un uomo imprevedibile, con comportamenti sociopatici; ha spesso sbalzi di umore, scatti di rabbia, maltratta e sopprime persone (ma generalmente non donne o almeno non preferenzialmente) anche nei modi pi\u00f9 brutali (come mostrato nelle sequenze introduttive al cambio personaggio) senza mostrare rimorso e talora anzi gloriandosene.\nDifatti, a differenza di altri personaggi del gioco e dell'intera serie che invece si trovavano \"costretti\" a dover uccidere per vari motivi (come ), Trevor spesso uccide o addirittura massacra sanguinariamente anche solo per il gusto di farlo; addirittura viene talora suggerito dalle suddette sequenze o da particolari dell\u2019arredo o da quanto si allude sia conservato in frigorifero o altrove che possa essere anche, saltuariamente, un cannibale.\nNon di meno ne vengono suggerite tendenze a comportamenti sessuali ugualmente disturbati, tendenti alla sottomissione di soggetti pi\u00f9 vulnerabili come i barboni, o tra i personaggi minori pi\u00f9 deboli (anche in questo caso, maschi e non donne). \nTrevor \u00e8 inoltre dedito al consumo massiccio non solo di sostanze stupefacenti e psicotrope ma anche, per analoghe finalit\u00e0, di benzina e detersivi.\nIl personaggio parla ripetutamente della propria \"infanzia difficile\", usandola spesso come mezzo per apparire, anche a se stesso, una sorta di vittima nelle varie situazioni, piuttosto che il carnefice. \nTrevor mostra una subordinazione particolare nei confronti della madre: la sua personalit\u00e0 infatti cambia radicalmente in sua presenza, passando da facilmente irritabile (e generalmente pericoloso) a innocuo e psicologicamente dominato. \nUn comportamento simile \u00e8 riscontrabile anche nei confronti di Patricia Madrazo, della quale dice di essere perdutamente innamorato ma nella quale \u00e8 forse suggerito che veda una seconda figura materna: nei suoi confronti risulta comunque, dopo il rapimento, in genere arrendevole, docile e protettivo.\nSuo principio guida invece \u00e8 la lealt\u00e0 verso gli amici, la sua famiglia e coloro che ama, nei confronti dei quali tende a dimostrarsi onesto, sollecito e fedele malgrado tutto, caratteristica della quale si vanta ma cui nel complesso si attiene. \nTrevor non \u00e8 sempre incline a rivelare le proprie origini canadesi e risulta essere molto irritato se deriso per il proprio accento. \nBiografia.\nNato in Canada il 14 novembre 1965, \u00e8 cresciuto con un padre violento e una madre che faceva la spogliarellista (e occasionalmente la prostituta). Questo ha segnato inevitabilmente il suo carattere, tanto che fin da ragazzo e da giovane \u00e8 suggerito dal gioco che sia stato un individuo emotivamente deviato e violento verso le altre persone, ripetutamente autore di aggressioni a danno dei suoi compagni di scuola e di una maestra. \nTrevor comunque mostrava una grande passione per gli aeroplani, di qui la sua scelta di arruolarsi nell'aeronautica militare canadese, per poi venire scartato da un'esaminatrice a causa della sua instabilit\u00e0 mentale.\nA seguito di ci\u00f2, ancora seguono le informazioni di background, Trevor \u00e8 inteso intraprendere attivit\u00e0 criminali. Dopo una rapina viene imprigionato per 6 mesi e uscito dal carcere incontra Michael, con il quale non solo d\u00e0 vita ad una fiorente attivit\u00e0 di furti e crimini, ma in pi\u00f9 nasce un\u2019amicizia tale che Trevor continua a definirlo il suo migliore amico bench\u00e9 da essa Michael si sia distratto quando ha incontrato una spogliarellista di nome Amanda e se n\u2019\u00e8 innamorato, per poi metter su famiglia con lei.\nAd inizio gioco, durante una rapina a Ludend\u00f6rff nel North Yankton, Trevor e Michael, con il loro complice Brad Snider, sono coinvolti in uno scontro frontale con la polizia: Michael viene ferito e Brad rimane ucciso; Trevor invece riesce a fuggire. \nDalle cinematica si comprende che per Michael, nell\u2019ambito di un patto stretto con l'FIB, si mette in scena un finto funerale, che porta Trevor a credere che Michael sia morto e che Brad sia finito in galera.\nNegli anni successivi, Trevor vaga per differenti stati continuando a vivere di crimini e assassinii.\nInfine, Trevor si trasferisce a San Andreas, pi\u00f9 precisamente nel deserto, nella citt\u00e0 di Sandy Shores (in Blaine County, comunit\u00e0 rurale sudista non lontana da Los Santos), dove si stabilisce definitivamente abitando in una roulotte, e avvia la \"Trevor Philips Enterprises\", che si occupa di produzione e spaccio di metanfetamina oltre a varie attivit\u00e0 illegali utilizzando come copertura l'officina di aeroplani (che dispone anche di piste di atterraggio) nella zona dell'Alamo Sea; se il giocatore acquista il McKenzie Airfield, Trevor si occuper\u00e0 anche di vendita di armi. Egli \u00e8 convinto che nel tempo far\u00e0 diventare la propria azienda un colosso a livello mondiale.\nSuoi \"collaboratori\" in essa sono il giovane Wade Hebert e il pi\u00f9 maturo Ron Jakowski, rapiti e strappati dalla loro vita precedente. Nel deserto i suoi rivali principali sono invece gli spacciatori di metanfetamina locali: i fratelli O'Neil e i Lost MC di Los Santos, gli Aztecas e la Marabunta Grande.\nNel corso della storyline si far\u00e0 anche molti altri nemici, tra cui la pericolosa organizzazione militare della Merryweather, il boss messicano della droga del Cartello Martin Madrazo (a cui rapir\u00e0 la moglie e mozzer\u00e0 l'orecchio destro).\nA distanza di nove anni, Trevor viene a conoscenza del fatto che Michael \u00e8 ancora vivo, ha cambiato cognome e risiede a Los Santos. Prima di partire per Los Santos, egli si impegna a mettere fuori gioco i suoi rivali, temendo che questi possano rovinare i suoi affari durante la sua assenza; una volta conclusa la faccenda ed arrivato a Los Santos con Wade, Trevor si stabilisce a casa del cugino di Wade, Floyd, di fatto occupandola con la prepotenza, per poi impadronirsi di un nightclub in cui si esibiscono spogliarelliste, di cui diverr\u00e0 il \"proprietario\" e il gestore.\nDopo varie ricerche Trevor riesce a riunirsi a Michael, pretendendo da lui una sorta di 'risarcimento': egli infatti, ancora offeso e in collera con l\u2019ex amico, vuole solo riprendere la collaborazione criminale. \nMichael \u00e8 dunque costretto a tornare nel giro, anche perch\u00e9 intanto deve saldare il suo debito con Madrazo e ne teme la vendetta, e presenta al vecchio amico Franklin, con il quale quegli instaura da subito un buon rapporto (infatti lo definisce spesso e volentieri \"un ragazzo in gamba\"). \nLa 'pace' viene interrotta quando Trevor scopre che Brad \u00e8 morto e che \u00e8 stato seppellito al posto di Michael: il canadese accetta di non vendicarsi solo nel caso in cui Michael lo aiuti, assieme a Franklin, ad effettuare un \"ultimo grande colpo\": ovvero la rapina alla Union Depository di Los Santos, una superbanca dalla quale i tre protagonisti dopo una serie di preparativi riescono a rubare ben 200 milioni di dollari in lingotti d'oro.\nAl termine della storia, tuttavia, l'FIB mette alle strette Franklin ordinandogli di uccidere Trevor, mentre Devin Weston gli ordina di uccidere Michael. Trevor verr\u00e0 ucciso nel caso in cui il giocatore scelga il finale A , proprio da Franklin (che dunque decide di obbedire all'FIB); altrimenti continua a vivere nei finali B e C.\nSe si impiegher\u00e0 troppo tempo a dare il colpo di grazia a Trevor, sar\u00e0 Michael ad estrarre la pistola e ad ucciderlo, al posto di Franklin (ottenendo per\u00f2 un trofeo).\nCritica.\nIl personaggio di Trevor \u00e8 stato accolto con un feedback generale positivo. La rivista \"Edge\" ha infatti detto che Trevor \u00e8 fra i 3 il personaggio pi\u00f9 caratteristico. Caroline Petit di GameSpot invece ha considerato Trevor \"Un vero mostro, terrificante, e un essere umano mentalmente deviato\". Tom Bramwell di Eurogamer ha invece scritto che \"Trevor sembra un tipico anti-eroe, ma non convincente e poco profondo\"; continua poi: \"Le sue buffonate deragliano il ciclo della storia, e oscurano l'evolversi del carattere di Michael e Franklin, mettendoli quasi in disparte\". Xav de Matos di Joystiq ha spiegato che la rivalit\u00e0 tra Michael e Trevor \u00e8 stancante, poich\u00e9 alla lunga diventa \"un ciclo eterno\", quindi senza conclusione."}
{"id": "4791074", "revid": "1543377", "url": "https://it.wikipedia.org/wiki?curid=4791074", "title": "Lotta greco-romana ai Giochi della IX Olimpiade - Pesi piuma", "text": "La competizione della categoria pesi piuma (fino a 62\u00a0kg) di Lotta greco-romana dei Giochi della IX Olimpiade si \u00e8 svolta dal 2 al 4 agosto al \"Krachtsportgebouw\" a Amsterdam.\nFormato.\nTorneo con eliminazione alla seconda sconfitta. "}
{"id": "4791077", "revid": "287204", "url": "https://it.wikipedia.org/wiki?curid=4791077", "title": "Lamborghini Huracan", "text": ""}
{"id": "4791082", "revid": "984922", "url": "https://it.wikipedia.org/wiki?curid=4791082", "title": "Sunga\u010da", "text": "La Sunga\u010da (; anche \"Sunga\u010d\" o \"Songa\u010da\"; in cinese \u677e\u963f\u5bdf\u6cb3; in pinyin \"S\u014dng\u00e0ch\u00e1 H\u00e9\") \u00e8 un fiume della Russia estremo-orientale (Territorio del Litorale) e della Cina nordorientale (provincia dell'Heilongjiang), affluente di sinistra dell'Ussuri (bacino idrografico dell'Amur).\nIl fiume costituisce il principale emissario dell'importante lago Chanka; scorre con direzione dapprima mediamente orientale, successivamente nordorientale, segnando per tutto il suo corso una sezione del confine russo-cinese.\nIl suo bacino idrografico si estende per circa 21.000 chilometri quadrati, dei quali circa 18.000 costituiscono il bacino imbrifero del lago Chanka."}
{"id": "4791083", "revid": "767487", "url": "https://it.wikipedia.org/wiki?curid=4791083", "title": "Mah\u0101 Yoga", "text": "Mah\u0101 Yoga (devanagari: \u092e\u0939\u093e \u092f\u094b\u0917, lett.: \"Grande Yoga\"), una delle suddivisioni dello Yoga, che secondo la \"Yoga\u015bikh\u0101 Upani\u1e63ad\", comprende il Mantra Yoga, il Laya Yoga, lo Ha\u1e6dha Yoga e il Raja Yoga."}
{"id": "4791085", "revid": "287204", "url": "https://it.wikipedia.org/wiki?curid=4791085", "title": "Sungaca", "text": ""}
{"id": "4791086", "revid": "80339", "url": "https://it.wikipedia.org/wiki?curid=4791086", "title": "Sungacha", "text": ""}
{"id": "4791088", "revid": "506294", "url": "https://it.wikipedia.org/wiki?curid=4791088", "title": "Mah\u0101yoga", "text": ""}
{"id": "4791089", "revid": "80339", "url": "https://it.wikipedia.org/wiki?curid=4791089", "title": "Sunga\u010d", "text": ""}
{"id": "4791090", "revid": "767487", "url": "https://it.wikipedia.org/wiki?curid=4791090", "title": "Steppesaurus gurleyi", "text": "Lo steppesauro (Steppesaurus gurleyi) \u00e8 un tetrapode estinto, appartenente ai pelicosauri. Visse nel Permiano inferiore (Kunguriano, circa 275 milioni di anni fa) e i suoi resti fossili sono stati ritrovati in Nordamerica.\nDescrizione.\nI resti di \"Steppesaurus \"sono estremamente frammentari e includono parte di una mascella con denti e una mandibola parziale. I fossili non permettono quindi una ricostruzione adeguata, ma dal raffronto con altri animali presumibilmente simili si pu\u00f2 ipotizzare che questo animale fosse lungo circa 5 metri. \"Steppesaurus \"era dotato di lunghi denti ricurvi e acuminati, ed \u00e8 possibile che fosse dotato di vertebre con spine neurali allungate, che probabilmente reggevano una bassa vela di pelle o fornivano inserzioni per una potente muscolatura dorsale. \nClassificazione.\nI fossili di questo animale furono ritrovati nella formazione San Angelo, nella contea di Hardeman in Texas, e vennero descritti per la prima volta da Olson e Beerbower nel 1953. I fossili frammentari sono stati di difficile interpretazione: \"Steppesaurus \"\u00e8 stato di volta in volta interpretato come un grande pelicosauro o come un primitivo rappresentante dei terapsidi, affine in particolare a \"Phthinosuchus \"(Olson, 1962). Attualmente \"Steppesaurus \"\u00e8 considerato uno degli ultimi e pi\u00f9 grandi fra gli sfenacodonti, un gruppo di pelicosauri carnivori tra i quali vi era il ben noto \"Dimetrodon\"."}
{"id": "4791091", "revid": "506294", "url": "https://it.wikipedia.org/wiki?curid=4791091", "title": "Mah\u0101-yoga", "text": ""}
{"id": "4791092", "revid": "22356", "url": "https://it.wikipedia.org/wiki?curid=4791092", "title": "Steppesaurus", "text": ""}
{"id": "4791095", "revid": "287204", "url": "https://it.wikipedia.org/wiki?curid=4791095", "title": "Maha Yoga", "text": ""}
{"id": "4791096", "revid": "506294", "url": "https://it.wikipedia.org/wiki?curid=4791096", "title": "Maha-yoga", "text": ""}
{"id": "4791097", "revid": "729019", "url": "https://it.wikipedia.org/wiki?curid=4791097", "title": "Snowboard alla XXVI Universiade invernale", "text": "Le gare di snowboard della XXVI Universiade invernale si sono svolte dall'11 al 21 dicembre 2013 al Monte Bondone, in Italia. In programma otto eventi."}
{"id": "4791099", "revid": "110157", "url": "https://it.wikipedia.org/wiki?curid=4791099", "title": "Beargarden", "text": "Beargarden (lett. \"giardino degli orsi\" in lingua inglese) era lo stabile londinese deputato agli spettacoli con gli animali (\"bull-baiting\", \"bear-baiting\", combattimento di cani, combattimento di galli) attivo dall'Et\u00e0 elisabettiana alla Restaurazione inglese. Era ubicato a Bankside, nel Southwark della \"City\"."}
{"id": "4791105", "revid": "1543377", "url": "https://it.wikipedia.org/wiki?curid=4791105", "title": "Los Angeles Kiss", "text": "I Los Angeles Kiss erano una squadra della Arena Football League con sede a Los Angeles, California. I Kiss disputarono le loro partite casalinghe all'Honda Center di Anaheim.\nLa squadra era di propriet\u00e0 della rock band Kiss oltre che del loro manager Doc McGhee. Oltre a prendere il nome dalla band, i possessori degli abbonamenti furono invitati a prendere parte a un concerto gratuito all'Honda Center nel 2014.\nStoria.\nIl 15 agosto 2013 fu annunciato che i Kiss (che suonavano all'intervallo dell'ArenaBowl XXVI) avevano acquisito un expansion team della AFL per la stagione 2014. La band (nello specifico, i due leader Gene Simmons e Paul Stanley), il loro manager Doc McGhee e il veterano della lega Brett Bouchy si divisero la propriet\u00e0 della squadra, con l'Honda Center di Anaheim come stadio casalingo.\nIl 10 settembre 2013, i Kiss assemblarono il loro primo roster, scambiando la loro prima scelta nel draft di dispersione di Chicago Rush e Utah Blaze con gli Iowa Barnstormers per il quarterback J.J. Raterink. Il 17 settembre 2013, Bob McMillen, allenatore dell'anno della AFL del 2013, fu nominato primo capo-allenatore della storia della franchigia. Nella loro prima stagione, i Kiss vinsero 3 partite e ne persero 15. Dopo avere raggiunto i suoi primi playoff nel 2016, la squadra cess\u00f2 di esistere. Il roster fu liquidato nel mese di ottobre."}
{"id": "4791106", "revid": "767487", "url": "https://it.wikipedia.org/wiki?curid=4791106", "title": "Philippe Tibeuf", "text": "Carriera.\nClub.\nInizia la sua carriera calcistica nel , dove gioca 45 partite con 20 gol. Nel 1984 viene acquistato dall', dove ci rimane per tre anni. Infine passa al Saint-Etienne, dove gioca fino al 1991, con totale di 121 partite con 39 gol.\nNazionale.\nHa collezionato 2 presenze con la propria Nazionale.\nStatistiche.\nPresenze e reti nei club.\n\"Statistiche aggiornate al 15 dicembre 2013.\""}
{"id": "4791107", "revid": "686936", "url": "https://it.wikipedia.org/wiki?curid=4791107", "title": "LA Kiss", "text": ""}
{"id": "4791115", "revid": "767487", "url": "https://it.wikipedia.org/wiki?curid=4791115", "title": "Greatest Hits, Volume 2 (Otis Redding)", "text": "Greatest Hits, Volume 2 \u00e8 un album raccolta di Otis Redding, pubblicato dalla Duchesse Records nel 1992."}
{"id": "4791118", "revid": "314905", "url": "https://it.wikipedia.org/wiki?curid=4791118", "title": "San Liborio", "text": ""}
{"id": "4791125", "revid": "767487", "url": "https://it.wikipedia.org/wiki?curid=4791125", "title": "Mantra Yoga", "text": "Mantra Yoga (devanagari: \u092e\u0928\u094d\u0924\u094d\u0930 \u092f\u094b\u0917), una delle branche dello Yoga che propone come via di realizzazione spirituale la recitazione (\"japa\") dei mantra.\nSebbene l'uso dei mantra sia molto antico nella storia dell'induismo, il Mantra Yoga \u00e8 descritto in numerosi testi di epoca tarda, quali la \"Mantrayoga Sa\u1e43hit\u0101\" (XVII-XVIII sec.), la \"Yogatattva Upani\u1e63ad\" (successiva al XIV sec.), la \"Mantra Kaumud\u012b\", ecc."}
{"id": "4791126", "revid": "506294", "url": "https://it.wikipedia.org/wiki?curid=4791126", "title": "Mantrayoga", "text": ""}
{"id": "4791127", "revid": "506294", "url": "https://it.wikipedia.org/wiki?curid=4791127", "title": "Mantra-Yoga", "text": ""}
{"id": "4791130", "revid": "3115", "url": "https://it.wikipedia.org/wiki?curid=4791130", "title": "Farma", "text": "Il Farma \u00e8 un torrente italiano, che scorre nella regione Toscana, fra le province di Grosseto e Siena.\nCorso.\nIl Farma nasce nel demanio civico della Selva di Tatti, nelle Colline Metallifere, ad un'altitudine di 550 m. La sorgente del fiume dista circa 11\u00a0km in direzione sud rispetto a Montieri e 9\u00a0km a est di Roccastrada (entrambi in provincia di Grosseto). Dopo aver percorso 3\u00a0km nel comune di Massa Marittima, prosegue il suo flusso nel comune di Roccastrada per circa 16\u00a0km, e, infine procede per 15\u00a0km nel comune di Monticiano, e, dunque, in provincia di Siena. Il Farma rientra poi nella provincia di Grosseto, nel comune di Civitella Paganico, dove passa per la riserva naturale Farma, area naturale protetta istituita nel 1996. Qui passa per le Terme di Petriolo, nella valle dell'Ombrone, e, infine, giunge nel comune a cavallo dei confini comunali di Murlo e Montalcino, presso la localit\u00e0 di Pian di Rocca, dove sfocia, dopo un percorso totale di 34\u00a0km, nel fiume Merse."}
{"id": "4791135", "revid": "1442080", "url": "https://it.wikipedia.org/wiki?curid=4791135", "title": "Audi A6 C6", "text": "LAudi A6 C6 (sigla interna 4F) \u00e8 la terza generazione dell'Audi A6, un'autovettura di fascia alta prodotta dal 2004 al 2011 dalla casa automobilistica tedesca Audi.\nProfilo e storia.\nDebutto.\nLa terza generazione dell'Audi \"A6\" venne presentata nel marzo 2004 al Salone di Ginevra, inizialmente solo con carrozzeria berlina: la station wagon \"Avant\" debutter\u00e0 solo in seguito. Nel frattempo, a rivestire il ruolo di station wagon di segmento E sarebbe rimasta la \"A6 Avant\" della precedente generazione, che uscir\u00e0 di listino nel settembre di quello stesso anno.\nDesign esterno ed interno.\nFirmata dall'allora capo design Audi Walter de Silva, la nuova vice-ammiraglia della casa di Ingolstadt si present\u00f2 con ingombri esterni sensibilmente maggiori (arriv\u00f2 a superare la soglia dei 4,9 metri in lunghezza) e con un design esterno che in qualche modo costituiva un'evoluzione in chiave moderna dell'impostazione della precedente \"A6\". Venne quindi riconfermato il sinuoso corpo vettura a tre volumi dal padiglione spiovente e dalla coda piuttosto corta, in modo da richiamare a s\u00e9 alcuni tratti tipici di una coup\u00e9, ma senza per questo sconfinare nel settore delle cosiddette \"coup\u00e9 a 4 porte\" di cui all'epoca solo la Classe CLS di prima generazione era la rappresentante pi\u00f9 significativa. Ma a parte l'impostazione generale dei volumi, i temi stilistici della \"A6 C6\" furono completamente inediti, a partire dal frontale, che sfoggiava per la prima volta la famosa calandra single frame, appena abbozzata nel restyling della generazione precedente e qui invece chiaramente visibile in tutta la sua imponenza. Tale calandra aveva un disegno arcuato che riprendeva pari pari il profilo laterale del \"muso\" della vettura, peraltro piuttosto sviluppato in altezza. Questo andamento arcuato del profilo del frontale fu voluto non tanto per una questione puramente stilistica, quanto per rispondere alle direttive in tema di sicurezza che volevano eliminare gli spigoli dalla parte anteriore in modo da limitare i danni soprattutto ad una persona che malauguratamente dovesse essere investita. Lo sviluppo in altezza avrebbe contribuito ad attutire il colpo, mentre il profilo arrotondato avrebbe limitato eventuali ferite ed infortuni. I gruppi ottici anteriori erano di forma trapezoidale e a sviluppo orizzontale, cos\u00ec come quelli posteriori, che per\u00f2 avevano un pi\u00f9 ridotto ingombro trasversale fermandosi a filo con lo sportello del vano bagagli.\nInternamente venne ripreso il tema del posto guida orientato verso il conducente, posto guida in cui la strumentazione era coperta da una grande ed avvolgente palpebra che in parte sconfinava anche nella zona della console centrale. Il baule (546 litri) era molto regolare e sfruttabile e si posizionava al vertice della categoria come capienza. L'abitabilit\u00e0 era di ottimo livello grazie anche al sensibile aumento del passo (8,3\u00a0cm in pi\u00f9).\nStruttura, meccanica e motori.\nStrutturalmente, la terza generazione della \"A6\" non port\u00f2 con s\u00e9 particolari novit\u00e0, eccezion fatta per un maggior utilizzo della lega di alluminio per alcune parti della scocca, che principalmente rimase in acciaio, ma che utilizz\u00f2 la lega di alluminio per i cofani, i parafanghi e parte della struttura del tetto. Il risultato in termini di leggerezza, non fu quindi molto rimarchevole, visto che il risparmio fu solo di circa 35\u00a0kg rispetto a prima, a parit\u00e0 di versione. L'impiego dell lega di alluminio si \u00e8 avuto anche per realizzare i bracci delle sospensioni: queste ultime vennero riprogettate in funzione delle maggiori dimensioni del corpo vettura e proposero un avantreno a quadrilatero alto ad asse sterzante virtuale in alluminio, mentre il retrotreno riprese la soluzione multilink a 4 bracci con trapezio inferiore gi\u00e0 utilizzata nella Audi A4 B6. Completavano il quadro delle sospensioni le molle elicoidali, gli ammortizzatori a gas e le barre antirollio cave. L'impianto frenante prevedeva gli ormai irrinunciabili dischi autoventilanti sulle quattro ruote, mentre lo sterzo era a cremagliera con servocomando idraulico ad assistenza variabile.\nUn lavoro di alleggerimento pi\u00f9 consistente venne svolto nella progettazione e realizzazione di alcuni motori presenti nella gamma d'esordio di questa nuova \"A6\", che proposero per la prima volta in una \"A6\" la tecnologia common rail nei motori a gasolio e l'iniezione diretta fra le unit\u00e0 a benzina. Al suo debutto la \"A6\" di terza generazione venne prevista nelle seguenti motorizzazioni:\nL'architettura meccanica restava sempre quella tradizionale con motore anteriore longitudinale e trazione anteriore o integrale. Quest'ultima soluzione fu prevista di serie in abbinamento al V8 da 4,2 litri e al 3 litri a gasolio, cos\u00ec come il cambio automatico a 6 rapporti, mentre le altre motorizzazioni potevano essere anche ordinate con un cambio manuale a 6 marce e a sole due ruote motrici. Il 2.0 TDI, unica motorizzazione a 4 cilindri nella gamma motori d'esordio, fu la sola eccezione, in quanto disponibile solo a trazione anteriore.\nEvoluzione della gamma.\nI primi anni.\nLa produzione della \"A6\" avvenne come di consueto presso lo stabilimento di Neckarsulm: durante i restanti mesi del 2004 vi furono due novit\u00e0 significative, avutesi in autunno con l'arrivo ad ottobre di un nuovo V6 a gasolio da 2,7 litri e con potenza massima di 180 CV, ma soprattutto con la presentazione, tenutasi a novembre, della nuova station wagon \"A6 Avant\", anch'essa caratterizzata da linee morbide e tondeggianti che conferirono anche una certa dose di dinamicit\u00e0 alla familiare tedesca. Svelata nella cornice della Pinakothek der Moderne, a Monaco di Baviera, anche questa versione crebbe sensibilmente nelle sue dimensioni, raggiungendo 4,93 metri di lunghezza (un valore fino a non molti anni prima appannaggio delle grandi berline di segmento F). Ci\u00f2 ebbe riflessi positivi anche nella capacit\u00e0 del bagagliaio, con 565 litri disponibili con il divano e la cappelliera in posizione, ma che saliva fino a ben 1.660 litri rimuovendo questi ultimi dalla loro sede. Inedito il disegno dei gruppi ottici posteriori, pi\u00f9 simili a quelli della terza generazione dell'Audi \"A4\", che debutt\u00f2 sempre nel corso del 2004. Fra le principali novit\u00e0 tecniche proposte nella \"A6 Avant\" di terza generazione, vanno senz'altro ricordate le sospensioni pneumatiche a controllo elettronico, anche se disponibili solo a richiesta. Tali sospensioni erano gestite dalla centralina che selezionava in automatico fra quattro logiche di funzionamento e garantivano un maggior comfort ed un miglior livello di tenuta di strada.\nLe prime consegne della \"A6 Avant\" si ebbero a partire dal mese di marzo del 2005. Un mese dopo, la gamma si estese verso il basso con l'arrivo del 2.0 TFSI, un motore a benzina con alimentazione ad iniezione diretta e sovralimentato mediante turbocompressore. Tale motore, il primo 4 cilindri a benzina in questa gamma motori, era in grado di erogare una potenza massima di 170 CV. A partire dal 2005, la \"A6\" cominci\u00f2 ad essere prodotta anche nello stabilimento cinese di Changchun, dove era gi\u00e0 attiva la joint-venture FAW-Volkswagen. La \"A6\" prodotta in questo stabilimento era pi\u00f9 lunga di 9,6\u00a0cm (per un totale di 5,012 metri) grazie all'allungamento del passo, che superava i 2,94 metri di lunghezza. Il Salone di Detroit tenutosi nel gennaio del 2006 fu la cornice per la presentazione della terza generazione della \"S6\", equipaggiata con un motore V10 da 5,2 litri di origine Lamborghini e con potenza massima di 435 CV. Le prime consegne di questo modello avverranno due mesi dopo, a marzo. E proprio a marzo si ebbe il debutto, questa volta al Salone di Ginevra, della \"A6 Allroad\", ossia la versione station wagon rialzata e preparata per un utilizzo off-road, e che a differenza della precedente \"Allroad\" entrer\u00e0 a far parte integrante della gamma \"A6\". Durante la primavera del 2006, inoltre, il V8 da 4,2 litri venne rivisitato e dotato anch'esso di alimentazione ad iniezione diretta, raggiungendo cos\u00ec la potenza massima di 350 CV. Contemporaneamente il 3 litri a gasolio venne dotato di filtro antiparticolato e benefici\u00f2 inoltre di un leggero incremento prestazionale portandosi a 233 CV di potenza massima. Risale invece all'autunno 2006 la comparsa del V6 a benzina da 2,8 litri con potenza massima di 210 CV. A quel punto la gamma della terza generazione della \"A6\" era quasi al completo: mancava solo la top di gamma, che per\u00f2 avrebbe impiegato ancora oltre un anno prima di debuttare sul mercato. Fu infatti nel gennaio del 2008 che venne lanciata la nuova \"RS6\", molto pi\u00f9 potente della precedente con i suoi 580 CV scaturiti da un V10 biturbo da 5 litri.\nRestyling e fine carriera.\nNell'agosto del 2008, anche per la \"A6\" di terza generazione giunse il momento del restyling di met\u00e0 carriera, un restyling che nella parte frontale risult\u00f2 molto sobrio e che port\u00f2 al debutto della tecnologia a LED per gruppi ottici anteriori, mentre vennero ridisegnati il paraurti e le luci fendinebbia, ora di forma rettangolare anzich\u00e9 ovoidale. Anche la calandra single-frame fu sottoposta ad aggiornamenti, ma che interessarono principalmente la zona del portatarga, che in precedenza era costituita da un inserto in plastica nera posto nella zona bassa della calandra stessa, piuttosto visibile e che stonava con l'eleganza del resto del corpo vettura. Con il restyling tale inconveniente venne eleiminato e il portatarga venne ridotto di dimensioni fino a ridursi ad un supporto totalmente nascosto dalla targa e quindi invisibile dall'esterno. Posteriormente l'aggiornamento fu pi\u00f9 percettibile: i gruppi ottici posteriori beneficiarono anch'essi della tecnologia a LED, ma soprattutto vennero completamente ridisegnati e riproposti in una forma completamente nuova, a sviluppo orizzontale e che riprendeva abbastanza da vicino la forma dei gruppi ottici posteriori della contemporanea Audi \"A4\". Per la sola versione berlina, tra paraurti posteriore e battuta dello sportello del bagagliaio venne inserita una modanatura cromata. Internamente comparvero nuovi inserti cromati e, a seconda degli allestimenti, anche in alluminio, in legno o in carbonio (quest'ultimo solo per la \"S6\"). Per quinto riguarda i motori, essi vennero sottoposti ad alcune rivisitazioni volte al contenimento dei consumi, ma non solo: nelle motorizzazioni V6 debutt\u00f2 un nuovo sistema di alzata variabile delle valvole ed il V6 da 3,2 litri venne sostituito da un 3 litri ad iniezione diretta con compressore volumetrico da 290 CV, mentre il 2.8 da 210 CV si sdoppi\u00f2 in due varianti, sempre da 2,8 litri ma con potenze massime di 190 e 220 CV. Alla base delle motorizzazioni diesel debutt\u00f2 invece un nuovo 2 litri da 136 CV particolarmente parco nei consumi (la casa dichiarava percorrenze fino a 18,9\u00a0km con un litro di gasolio). Tale motore sostitu\u00ec il precedente 2.0 TDI da 140 CV. Tra le altre novit\u00e0, debutt\u00f2 un nuovo 2 litri diesel da 170 CV, mentre i V6 diesel da 2,7 e 3 litri vennero dotati di filtro antiparticolato e vennero portati rispettivamente a 190 e 240 CV di potenza massima.\nA tutte queste novit\u00e0 tecniche fece da contraltare un prosieguo completamente privo di aggiornamenti significativi, se non per sfoltire la gamma in vista del debutto della generazione successiva: alla fine del 2010 scomparvero le versioni V8 e V10 dal listino, mentre entro la fine dell'inverno del 2011 vennero eliminate tutte le versioni berlina. La versione \"Avant\" venne tolta dal commercio nel mese di maggio dello stesso anno, mentre la \"A6 Allroad\" cess\u00f2 di essere prodotta in ottobre.\nAudi S6.\nLa terza generazione della \"S6\" venne presentata come gi\u00e0 detto a Detroit nel gennaio del 2006: esternamente la vettura si distingueva dalle altre \"A6\" per la calandra cromata a griglie quadrettate, per i passaruota allargati per i paraurti dotati di due file di luci diurne a LED da cinque elementi ognuna, per il logo \"S6\" sulla calandra e in coda, per i cerchi da 19 pollici a razze sdoppiate e per i quattro terminali di scarico che fuoriuscivano dal paraurti posteriore. L'abitacolo era caratterizzato dalla presenza di sedili anteriori sportivi, profilati e con poggiatesta integrato, mentre il volante a tre razze era provvisto di levette sul piantone per effettuare i cambi di marcia senza utilizzare la leva del cambio, comunque presente. Esso era un cambio automatico Tiptronic a 6 rapporti che poteva appunto essere azionato dalle levette poste dietro al volante, in modo da accentuare la percezione sportiva durante la guida della vettura. Tale cambio era gestito elettronicamente e il software di gestione era stato configurato espressamente per la \"S6\" in maniera tale da avere una rapportatura sportiveggiante. In ogni caso erano previsti pi\u00f9 programmi di funzionamento del cambio. Esso interfacciava il motore con le quattro ruote, dal momento che ancora una volta la trazione era a quattro ruote motrici, com'\u00e8 sempre avvenuto per le Audi dal temperamento pi\u00f9 spinto. In condizioni normali la coppia motrice era suddivisa al 40% all'avantreno e al 60% al retrotreno, ma in caso di necessit\u00e0, per esempio con fondo stradale scivoloso, tale suddivisione poteva variare fino ad arrivare all'85% dietro o al 65% davanti. La \"S6\" era spinta da un nuovo motore V10 aspirato da 5204\u00a0cm3, derivato dal V10 da 5 litri montato sotto il cofano della Lamborghini Gallardo. L'unit\u00e0 prevista per la \"S6\" erogava una potenza massima di 435 CV ed aveva debuttato poco tempo prima in una variante leggermente pi\u00f9 potente (450 CV) anche sotto il cofano della S8. La produzione della terza generazione della \"S6\", prevista sia come berlina che come station wagon, cess\u00f2 alla fine del 2010.\nAudi RS6.\nLa seconda generazione della \"RS6\" fu presentata per la prima volta al pubblico al Salone di Francoforte del 2007, con la produzione che venne avviata per\u00f2 solo nel dicembre dello stesso anno, mentre il via agli ordini venne dato nel gennaio del 2008 e le prime consegne si ebbero ad aprile. La versione di punta della gamma \"A6 C6\" debutt\u00f2 inizialmente solo nella versione \"Avant\", cio\u00e8 solo come station wagon. Si era ancora nel periodo pre-restyling e fu solo contestualmente all'aggiornamento di met\u00e0 carriera che la \"RS6\" venne proposta anche come berlina. In entrambi i casi, questo modello sfoggiava una carrozzeria assai aggressiva, con passaruota assai allargati e bombati (ben di pi\u00f9 che nella gi\u00e0 sportiva \"S6\"), con una calandra single-frame di color nero lucido, cerchi da 19 pollici (o a richiesta da 20 pollici) e un paraurti modificato con fendinebbia integrati nei gruppi ottici e non pi\u00f9 nel paraurti stesso, in modo da liberare spazio per la presa d'aria destinata a raffreddare gli intercooler del motore sovralimentato. Anche in questo caso, l'abitacolo comprendeva sedili anteriori sportivi con poggiatesta integrati, una plancia e una console centrale con inserti in carbonio e il volante con levette per il cambio marcia. Telaisticamente parlando, la \"RS6\" montava un sistema di gestione elettronica della taratura degli ammortizzatori, noto con la sigla DRC (Dynamic Ride Control) e che variava la rigidit\u00e0 degli ammortizzatori in funzione delle necessit\u00e0. L'impianto frenante prevedeva dischi autoventilanti da 390\u00a0mm davanti e da 356\u00a0mm dietro, ma come optional erano previsti anche dei pi\u00f9 performanti dischi carboceramici. In quel caso erano obbligatori i gi\u00e0 citati cerchi in lega da 20 pollici. La trazione era quella integrale classica gi\u00e0 montata anche nella \"S6\", collegata al motore attraverso un nuovo cambio Tiptronic a 6 rapporti. Il motore era un V10 da 4991\u00a0cm3 sovralimentato mediante due turbocompressori: si trattava in pratica dello stesso motore della \"S6\", ma di cui venne ridotta la cilindrata per motivi di spazio non potendo alloggiarlo nella sua configurazione da 5,2 litri assieme a due turbocompressori e due intercooler. Si trattava in ogni caso di un motore ad iniezione diretta, in grado di erogare una potenza massima di 580 CV. Montat sotto il cofano della versione \"Avant\", questo motore dava origine all'epoca alla pi\u00f9 potente e veloce station wagon mai prodotta, mentre pi\u00f9 in generale la \"RS6\" del 2008 si fregi\u00f2 del titolo di Audi stradale pi\u00f9 potente della storia. Con queste caratteristiche, la vettura era in grado di scattare da 0 a 100\u00a0km/h in appena 4,3 secondi, con un allungo di 250\u00a0km/h autolimitati, estendibile con sovrapprezzo a 280\u00a0km/h o addirittura a 303\u00a0km/h, sempre con sovrapprezzo, scegliendo il pacchetto \"Plus\". Anche la \"RS6\", come la sua \"vice\" \"S6\", venne tolta di produzione nel dicembre del 2010.\nAudi A6 Allroad.\nLa nuova generazione della \"Allroad\" venne stavolta integrata nella gamma \"A6\", come indicava anche la denominazione completa, non pi\u00f9 semplicemente \"Allroad\", ma \"A6 Allroad\", anche perch\u00e9 al quartier generale di Ingolstadt si stava progettando una analoga versione basata sulla \"A4\", quindi sarebbe stato necessario distinguere le due \"Allroad\" del futuro listino Audi. La \"A6 Allroad\" venne presentata a Ginevra nel 2006 e sul piano tecnico rappresent\u00f2 un'evoluzione della precedente \"Allroad\": sempre dotata di sospensioni pneumatiche a controllo elettronico, esse divennero regolabili stavolta su cinque livelli di altezza anzich\u00e9 quattro. Anche in questo caso la regolazione poteva essere gestita in autonomia dalle centralina in base alla velocit\u00e0 della vettura, oppure essere selezionabile manualmente dal conducente in funzione del tipo di terreno da affrontare, dal semplice nastro di asfalto alla strada sterrata pi\u00f9 o meno impervia. Esternamente, la \"A6 Allroad\" riprendeva tutti i temi stilistici della contemporanea \"A6 Avant\", compresi anche gli allestimenti interni, ma con l'ovvi eccezione delle parti di carrozzeria non verniciate (sottoparaurti, sottoporta e archi passaruota). Al suo debutto, la \"A6 Allroad\" fu disponibile in quattro motorizzazioni: il V6 da 3,2 litri e 256 CV, il V8 da 4,2 litri e 350 CV e i due V6 a gasolio da 2,7 e 3 litri, rispettivamente con potenze di 180 e 233 CV. Il restyling dell'autunno 2008 port\u00f2 all'aggiornamento di tre di questi propulsori: il V8 fu l'unico a non subire particolari variazioni, mentre il V6 a benzina ricevette la sovralimentazione con compressore volumetrico passando da 256 a 290 CV e i due motori a gasolio passarono rispettivamente a 190 e a 240 CV. La produzione della \"A6 Allroad\" termin\u00f2 nell'ottobre del 2011: verr\u00e0 sostituita due mesi dopo dalla nuova generazione.\nRiepilogo caratteristiche.\nDi seguito vengono riepilogate le caratteristiche relative alle varie versioni costituenti la gamma della terza generazione dell'Audi \"A6\":"}
{"id": "4791139", "revid": "767487", "url": "https://it.wikipedia.org/wiki?curid=4791139", "title": "16 Original Hits (Otis Redding)", "text": " &lt;ns&gt;0&lt;/ns&gt;\n &lt;revision&gt;\n &lt;parentid&gt;66432958&lt;/parentid&gt;\n &lt;timestamp&gt;2015-11-19T20:12:15Z&lt;/timestamp&gt;\n &lt;contributor&gt;\n &lt;username&gt;Botcrux&lt;/username&gt;\n &lt;/contributor&gt;\n &lt;minor /&gt;\n &lt;comment&gt;Bot: implemento parametro DurataN del template (v. )&lt;/comment&gt;\n &lt;model&gt;wikitext&lt;/model&gt;\n &lt;format&gt;text/x-wiki&lt;/format&gt;\n16 Original Hits \u00e8 un album raccolta di Otis Redding, pubblicato dalla Fonit Cetra nel 1991."}
{"id": "4791141", "revid": "767487", "url": "https://it.wikipedia.org/wiki?curid=4791141", "title": "Vittoria Burattini", "text": "Biografia.\nAnni ottanta e novanta.\nNata a Camerano nel 1970, Vittoria Burattini si trasfer\u00ec a Bologna per gli studi universitari sul finire degli anni '80 dove conobbe Egle Sommacal, Gabriele Ceci e Emidio Clementi con i quali fond\u00f2 poi i Massimo Volume nel 1991. Durante questo periodo Vittoria Burattini era coinvolta nella occupazione del Pratello e nel 1992 con i Massimo Volume autoprodussero \"Demo Nero\", la prima demo su cassetta della band. Fu poi del 1993 il loro \"Stanze\" (Underground Records), che vedeva la produzione artistica di Manuele Giannini (Starfuckers, Sinistri) e la Burattini, che in molti brani usava il controcanto come contrappunto al tipico recitato di Clementi. Fin da questo primo episodio, la batteria dei Massimo Volume \u00e8 un punto cardine della trama generale, con il suo alternarsi tra ritmiche pesanti e ossessive e stati di trance di matrice tribale.\nNel 1995 viene pubblicato \"Lungo i bordi\" dalla Mescal, in cui la Burattini utilizza spesso ritmiche pi\u00f9 pulite e a volte jazzate, all'interno di un suono complessivo che rimanda ad un post rock, con strutture da colonna sonora filmica, spingendo la batteria fino alle battute marziali di un brano come \"Inverno '85\"\nNegli anni successivi, sempre assieme ai Massimo Volume, mise la batteria negli album e \"Da qui\" (Mescal, 1997). Nel 1997 Vittoria Burattini inaugura una serie di lavori e partecipazioni discografiche extra-Massimo Volume, mettendo la batteria nel brano \"Di me\" dagli Starfuckers, che verr\u00e0 poi pubblicato nel loro \"Infrantumi\", edito dalla Drunken Fish Records di San Francisco. Negli anni successivi la Burattini metter\u00e0 la batteria in album di Moltheni, Cesare Basile e El Muniria.\nGli anni 2000 ed i Franklin Delano.\nTra il 2002 e il 2008, gli anni nei quali i Massimo Volume sono stati divisi, \u00e8 stata la batterista del gruppo rock bolognese Franklin Delano.\nHa collaborato, tra gli altri, con la cantante Angela Baraldi."}
{"id": "4791148", "revid": "188116", "url": "https://it.wikipedia.org/wiki?curid=4791148", "title": "Camera del Regno", "text": ""}
{"id": "4791154", "revid": "438678", "url": "https://it.wikipedia.org/wiki?curid=4791154", "title": "Derby demolition", "text": ""}
{"id": "4791155", "revid": "124893497", "url": "https://it.wikipedia.org/wiki?curid=4791155", "title": "Audi A6 C7", "text": "L'Audi A6 C7 (sigla interna 4G) \u00e8 la quarta generazione dell'Audi A6, un'autovettura di fascia alta prodotta dal 2011 al 2018 dalla casa automobilistica tedesca Audi.\nProfilo e storia.\nDebutto.\nLa generazione \"C7\" dell'Audi \"A6\" venne svelata per la prima volta il 1\u00ba dicembre 2010 solo tramite foto online e su riviste specializzate, mentre la sua prima apparizione dal vivo di fronte al grande pubblico si ebbe nel gennaio 2011 al Salone di Detroit. In Europa, la vettura venne invece presentata nel marzo 2011 al Salone di Ginevra. La sua commercializzazione fu avviata nell'aprile 2011, inizialmente solo con carrozzeria berlina, mentre la variante \"Avant\" sarebbe arrivata solo alcuni mesi dopo.\nDesign esterno ed interno.\nLa nuova serie deriva della A7 e propone forme a met\u00e0 strada tra la A4 e la A8 rafforzate da accenti pi\u00f9 sportivi. L'auto grossomodo non viene stravolta anche se si ha l'impressione di trovarsi di fronte ad un'auto nel complesso pi\u00f9 affilata e sportiva. Le dimensioni rimangono sostanzialmente le stesse del modello precedente (si segnala solo un +1,5\u00a0cm in larghezza), mentre lo stile \u00e8 pi\u00f9 moderno pur senza intaccare la sua identit\u00e0 di berlina di rappresentanza con i tre volumi ben definiti. Il muso riprende la calandra Single Frame, tipicamente Audi, e i fari hanno un profilo \u201cmosso\u201d grazie alla geometria delle luci diurne a LED, che diventa particolarmente \u201ccattiva\u201d con l'optional delle luci interamente a LED. La fiancata \u00e8 invece forse meno aggressiva e muscolosa ma guadagna notevolmente in eleganza soprattutto per le superfici della carrozzeria, lisce, pulite e raccordate con il tetto ad arco. La coda invece appare pi\u00f9 cattiva del modello precedente: \u00e8 infatti pi\u00f9 corta, c'\u00e8 un accenno di spoiler sul cofano posteriore e i fari sono estesi in larghezza per dare l'impressione di un'auto pi\u00f9 piantata al suolo. Anche internamente l'auto riprende gli stilemi dell'Audi A7, pur mantenendo gli spazi della generazione precedente e l'alto livello per le finiture e la scelta dei materiali. Nei posti anteriori si sta molto comodi e seduti piuttosto in basso, con l'ampio tunnel centrale che separa nettamente i due sedili. Il quadro strumenti \u00e8 pi\u00f9 esteso del modello precedente e integra un grande schermo, in opzione anche a colori, per il computer di bordo. La plancia pur non avendo forme particolari \u00e8 diversa da quella del modello precedente, soprattutto per l'adozione di un monitor a scomparsa per l'infotainment e i servizi di bordo, e si caratterizza per gli estesi inserti in legno o alluminio. Un piccolo difetto \u00e8 rappresentato dai tanti comandi raggruppati subito dietro la leva del cambio: essi servono a gestire la radio, l'eventuale navigatore e la risposta di sterzo, cambio, motore e sospensioni ma sono molto numerosi e costringono ad abbassare lo sguardo per trovare il comando giusto. I posti posteriori sono altrettanto comodi (anche grazie al clima quadrizona opzionale con cui ciascuno pu\u00f2 crearsi il giusto ambiente), ma si viaggia bene in quattro, e meno in cinque, a causa del tunnel della trasmissione. Si registra un piccolo passo indietro rispetto alla precedente versione nel vano bagagli, non tanto per la sfruttabilit\u00e0 e la regolarit\u00e0, e nemmeno per le ottime finiture, ma per la capienza inferiore (530 litri contro 546).\nStruttura, meccanica e motori.\nLe maggiori novit\u00e0 arrivano dal pianale utilizzato e dalla scocca: la quarta generazione della \"A6\", infatti, \u00e8 strutturalmente e tecnicamente imparentata con la prima generazione della \"A7\", con cui condivide la piattaforma modulare MLB. Tale piattaforma era gi\u00e0 stata utilizzata comunque anche per la \"A4 B8\" grazie alla sue caratteristiche di ampia modularit\u00e0, dalla quale ne eredita tutti i benefici a cominciare dall'avanzamento dell'asse anteriore ora disposto davanti al differenziale per un miglior bilanciamento dei pesi, da cui ne consegue un minor sbalzo anteriore. Da tale piattaforma ne riprende anche gli schemi delle sospensioni in alluminio, all'anteriore viene mantenuto il quadrilatero alto ad asse sterzante virtuale, la scatola dello sterzo ora si trova in basso davanti l'asse anteriore, al posteriore ritroviamo sempre un multilink a 4 bracci con trapezio inferiore ma riprogettato. La scocca \u00e8 composta da acciai altoresistenziali, usati in spessori differenziati e modellati a caldo, e per il 20% in alluminio utilizzato strutturalmente per i montanti delle sospensioni anteriori, la culla del motore e le zone di assorbimento dietro i paraurti. Anche i parafanghi anteriori, il cofano motore, il cofano bagagli e le portiere, ma anche la zona della cappelliera e della paratia del portabagagli sono di alluminio. Estremamente curata l'aerodinamica sia dal punto di vista dell'efficienza (Cx: 0,26 con superficie frontale di 2,3 metri quadrati) sia di quello del comfort al cui miglioramento contribuisce anche il comportamento vibrazionale della scocca che, rispetto a una analoga tutta in acciaio, pesa il 15% in meno. L'impianto frenante era invece a dischi autoventilanti sulle quattro ruote, mentre lo sterzo era a cremagliera con servosterzo elettromeccanico.\nSono presenti novit\u00e0 anche sul fronte dei motori, forniti di Start&amp;Stop. Al suo primo debutto a Detroit, l'auto pu\u00f2 essere equipaggiata con le seguenti motorizzazioni, tutte alimentate ad iniezione diretta:\nLa vettura riprende il classico schema Audi con motore anteriore longitudinale e trazione anteriore o integrale \"quattro\". Sul fronte dei cambi disponibili non ci sono profonde novit\u00e0: come nel modello precedente l'auto pu\u00f2 essere equipaggiata con un cambio manuale a 6 marce, con il cambio a variazione continua di rapporto Multitronic (nelle versioni a trazione anteriore), con il cambio automatico tradizionale a convertitore di coppia Tiptronic (nelle versioni a trazione integrale) o con il cambio a doppia frizione S-Tronic (sempre nelle versioni a trazione integrale). E proprio il sistema di trazione integrale vede una significativa evoluzione, poich\u00e9 la generazione \"C7\" \u00e8 la prima \"A6\" a montare il sistema \"Torque Vectoring\", che consiste nel montaggio di un nuovo differenziale posteriore sportivo a ruotismi sovrapposti in grado di ottimizzare la distribuzione della coppia motrice fra le due ruote dell'asse posteriore: \u00e8 in grado di inviare quasi tutta la coppia motrice ad una sola ruota. La trazione integrale \u00e8 prevista di serie con i motori 3.0 TFSI e 3.0 TDI, mentre \u00e8 disponibile a richiesta in abbinamento al motore V6 da 2,8 litri e non \u00e8 invece prevista per il motore 2.0 TDI. L'auto inoltre \u00e8 all'avanguardia sul fronte della sicurezza, sia attiva che passiva: l'auto infatti ha guadagnato cinque stelle nel crash test dell'Euro NCAP ed \u00e8 equipaggiata con 6 airbag, numerosi sistemi e controlli elettronici per la stabilit\u00e0 tra cui ABS e ESP, poggiatesta anteriori attivi, break warning, cinture di sicurezza anteriori e posteriori con pretensionatore, attacchi Isofix e sistema di controllo pressione pneumatici. Inoltre sono disponibili altri equipaggiamenti per la sicurezza come l'Adaptive light con regolazione continua della profondit\u00e0 dei fari, gli airbag laterali posteriori, i fari allo xeno o a LED e numerosi il sistema per assistenza al parcheggio.\nEvoluzione della gamma.\nI primi anni.\nLa produzione venne avviata come di consueto per le \"A6\" nello stabilimento di Neckarsulm, in passato di propriet\u00e0 della NSU. Nel mese di settembre del 2011 si ebbe il lancio commerciale della nuova \"A6 Avant\", che mantenne grosso modo gli ingombri della precedente \"Avant\", ma con la carrozzeria della nuove generazione, pi\u00f9 moderna e grintosa. Essa presenta una coda molto sportiva, con il lunotto piuttosto inclinato e il tetto basso, simile tuttavia a quella del vecchio modello. La capacit\u00e0 del bagagliaio della nuova station wagon della casa dei quattro anelli era invariata a 565 litri rispetto al modello precedente se si mantenevano in posizione sia il divano posteriore che la cappelliera, mentre aumentava di 20 litri (da 1.660 a 1.680, per la precisione) rimuovendo entrambi. Il lancio della \"A6 Avant\" fu anche l'occasione per ampliare la gamma verso il basso con l'introduzione del nuovo motore 2.0 TFSI da 180 CV. Alla fine dello stesso anno, venne invece inserito in gamma il nuovo 3 litri a gasolio con doppia sovralimentazione e con potenza massima di 313 CV. Poche settimane dopo, e siamo gi\u00e0 nel gennaio del 2012, vi furono altre significative novit\u00e0, ossia l'arrivo della nuova versione per uso off-road, ossia la \"A6 Allroad\". Su questa nuova versione fece il suo debutto il nuovo 3 litri a benzina da 310 CV, destinato in seguito ad essere impiegato anche nelle altre \"A6\" e a sostituire la precedente unit\u00e0 di pari cilindrata da 300 CV. Altra novit\u00e0 del gennaio 2012 fu la prima \"A6\" ibrida della storia. Tale versione era equipaggiata con un 2 litri turbo benzina da 211 CV, accoppiato ad un motore elettrico da 54 CV, per una potenza totale combinata di 245 CV. Sempre nel gennaio del 2012 venne introdotta anche la versione per uso off-road, ossia la \"A6 Allroad\". Pochi mesi dopo, ormai in piena primavera, fece il suo debutto la \"S6\" di nuova generazione, equipaggiata con un 4 litri V8 biturbo da 420 CV di potenza massima. A quel punto, per quasi un anno non vi furono altre novit\u00e0 di rilievo: fu infatti nel febbraio 2013 che venne introdotta in listino la top di gamma \"RS6\", che sotto il cofano celava lo stesso V8 della \"S6\", ma rielaborato in modo da arrivare ad erogare fino a 560 CV di potenza massima, leggermente meno della precedente \"RS6\", ma con un pi\u00f9 robusto apporto di coppia motrice. nell'autunno dello stesso anno, venne introdotto un nuovo motore 2.0 TDI con potenza massima di 136 CV, una versione economica della gamma \"A6\" di quarta generazione. All'inizio del 2014 il 2.0 TDI da 177 CV venne portato a 190 CV e dotato del pacchetto \"ultra\", comprendente particolari affinamenti sia al motore che alla carrozzeria, in maniera tale da ottimizzare sia la penetrazione aerodinamica, sia la riduzione di consumi ed emissioni.\nRestyling e fine carriera.\nAl Salone di Parigi del 2014, la casa di Ingolstadt present\u00f2 il restyling di mezza et\u00e0 della vettura. L'aggiornamento coinvolse tutta la gamma e tutte le versioni e incluse modifiche di stile per la carrozzeria con fari riconoscibili dalla nuova trama interna modificata con disponibilit\u00e0 opzionale dei fari a matrice di LED, la griglia anteriore motore modificata con i bordi superiori pi\u00f9 accentuati e smussati e con una trama a listelli orizzontali pi\u00f9 spessa, paraurti sia anteriori e posteriori pi\u00f9 squadrati e sagomati con gli scarichi dalla forma rettangolare integrati nel paraurti e fanali posteriori rivisti dalla tonalit\u00e0 brunita. All'interno, invece, le modifiche principali riguardarono il sistema di infotainment, rivisto con maggiori funzionalit\u00e0. Miglioramenti vennero apportati anche per i motori che arrivarono a soddisfare tutti la norma antinquinamento Euro 6. I motori vennero ottimizzati per ottenere maggiori prestazioni e minori consumi di carburante. Cos\u00ec, il 2 litri a benzina da 180 CV venne sostituito da un nuovo motore da 1,8 litri, sempre sovralimentato con turbocompressore ed in grado di erogare 190 CV; venne invece pensionato il V6 da 2,8 litri, mentre il 3 litri con compressore pass\u00f2 a 333 CV di potenza massima. Analogamente, la \"S6\" vide il proprio V8 passare da 420 a 450 CV. Sul fronte dei motori diesel, il 2 litri da 136 CV venne sostituito da un unico 2 litri da 150 CV di potenza massima, un motore dotato anch'esso di tecnologia \"ultra\" come la gi\u00e0 presente unit\u00e0 di pari cilindrata da 190 CV introdotta pochi mesi prima del restyling. Ed ancora, i due 3.0 TDI da 204 e 245 CV vennero portati rispettivamente a 218 e 272 CV, mentre il 3.0 TDI biturbo vide la propria potenza salire da 313 a 320 CV. Non solo, ma contestualmente a quest'ultimo aggiornamento venne introdotta anche la versione \"3.0 TDI Competition\", in cui il motore, sempre con doppia sovralimentazione, venne portato a 326 CV. Unica eccezione in questa operazione di \"pulizia\" dei motori fu rappresentata dalla versione ibrida, che venne sostituita da una versione con motore endotermico, un meno ecologico 2.0 turbo benzina da 252 CV.\nDa quel momento in poi non vi furono pi\u00f9 particolari aggiornamenti alla gamma motori, se si esclude l'arrivo della \"RS6 Performance\", lanciata nell'ottobre 2015 e con motore portato a 605 CV. Proprio in quell'autunno del 2015 scoppi\u00f2 lo scandalo del dieselgate che coinvolse l'intero gruppo Volkswagen in merito alle irregolarit\u00e0 nell'omologazione dei motori diesel e all'utilizzo di software creati ad hoc per camuffare i reali dati relativi alle emissioni inquinanti. Tale evento port\u00f2 ad un notevole rallentamento nella tabella di marcia dei programmi dei marchi del colosso tedesco. Si arriv\u00f2 cos\u00ec al termine della produzione della \"A6 C7\", avvenuta tra il febbraio e l'aprile del 2018. La versione \"Allroad\" resistette per qualche altro mese prima di abbandonare i listini alla fine di quell'estate.\nAudi S6.\nLa nuova \"S6\" della generazione \"C7\" venne presentata al Salone di Francoforte del 2011, ma la commercializzazione venne avviata solo nel mese di aprile dell'anno seguente. Si tratta della prima \"S6\" con motore sovralimentato: sotto al cofano troviamo infatti un nuovo V8 da 3993\u00a0cm3 dotato fra l'altro di ben due turbocompressori e due intercooler, quindi non una sovralimentazione semplice, bens\u00ec una doppia sovralimentazione. Tale motore riusciva ad erogare una potenza massima di 420 CV, leggermente inferiore a quella della precedente \"S6\", che invece era spinta da un V10 aspirato di origine Lamborghini, ma leggermente migliore quanto ad erogazione di coppia motrice (550 Nm anzich\u00e9 540). Tale motore, oltre ad essere pi\u00f9 leggero e moderno, permetteva anche una sensibile riduzione dei costi di progettazione e sviluppo, tanto da poter mettere in vendita la vettura ad un prezzo di circa 10.000 euro pi\u00f9 basso. Non solo, ma grazie alla possibilit\u00e0 di disattivare ben quattro degli otto cilindri, la vettura riusciva ad essere anche meno assetata di benzina, assicurando secondo il costruttore tedesco un risparmio di carburante pari al 25% rispetto a prima. Come sempre, la trazione era integrale, mentre il cambio era un doppia frizione a 7 rapporti. La \"S6\" del 2012 venne progettata concentrandosi sul fattore sobriet\u00e0, non solo in termini di consumi, ma anche in termini di stile. In questo nuovo modello, infatti, i contenuti stilistici si fecero pi\u00f9 discreti, tanto da rendere minime le differenze tra la \"S6\" stessa e le altre \"A6\" della stessa gamma. Almeno, finch\u00e9 non si osservava la parte posteriore, giacch\u00e9 sotto il paraurti erano ancora chiaramente visibili i quattro terminali di scarico. Anche nell'abitacolo, le differenze con le altre \"A6\" erano limitate al volante con cuciture a contrasto e alla pedaliera con inserti in metallo. In ogni caso, anche stavolta la \"S6\" venne proposta sia come berlina che come station wagon.\nDopo il restyling del settembre 2014, la \"S6\" sub\u00ec anche aggiornamenti al motore, oltre che stilistici. Per questo, il V8 da 4 litri venne rivisitato e portato a 450 CV di potenza massima, con uno scatto da 0 a 100\u00a0km/h copribile in 4\"4 anzich\u00e9 in 4\"6. La produzione della \"S6\" d quarta generazione termin\u00f2 nel marzo del 2018, con le ultime consegne che si ebbero nel mese di maggio dello stesso anno.\nAudi RS6.\nA differenza delle precedenti \"RS6\", la versione di punta della gamma \"A6 C7\" fu la prima \"RS6\" ad essere proposta esclusivamente con carrozzeria station wagon. Questo perch\u00e9 non si volle rischiare di rubare clienti alla neonata \"RS7\", nuova versione di punta della gamma \"A7\" nata sulla medesima base meccanica della \"RS6\". Rispetto alla contemporanea \"S6\", le differenze stilistiche si fecero pi\u00f9 marcate: per ospitare i grossi cerchi da 20 pollici con pneumatici 275/35 (o a richiesta gli ancor pi\u00f9 imponenti cerchi da 21 pollici con pneumatici da 285/30) vennero necessariamente allargati i parafanghi, stavolta ben pi\u00f9 visibili nonostante la maggior larghezza della scocca di base. Come nelle precedenti \"RS6\", vennero comunque mantenuti anche altri temi stilistici, come la mascherina anteriore verniciata in nero, i due terminali di scarico ovali di grosso diametro e i paraurti dalle prese d'aria maggiorate rispetto agli altri modelli della gamma. Il \"cuore\" della nuova \"RS6\" deriv\u00f2 da quello della \"S6\", di cui mantenne la cilindrata, la doppia sovralimentazione e il sistema di disattivazione di quattro dei suoi otto cilindri. La potenza massima, per\u00f2, lievit\u00f2 a 560 CV, 20 in meno rispetto alla precedente \"RS6\" con motore V10, ma con un pi\u00f9 generoso apporto di coppia motrice, pari a 700 Nm contro i 650 Nm del precedente modello. Grazie ad un peso ridotto di circa 100\u00a0kg rispetto alla precedente \"RS6\", le prestazioni si fecero comunque pi\u00f9 estreme, non tanto per la velocit\u00e0 massima, autolimitata a 250 orari (comunque estendibili a 280 o addirittura a 305\u00a0km/h mediante l'acquisto di appositi pacchetti previsti nella lista optional), quanto per il dato relativo all'accelerazione da 0 a 100\u00a0km/h, per il quale la casa di Ingolstadt dichiar\u00f2 appena 3,9 secondi. Anche in questo caso, la trazione era sulle quattro ruote, mentre la trasmissione della coppia motrice era affidata ad un cambio automatico ad 8 rapporti.\nLa produzione della \"RS6 C7\" venne avviata nel febbraio del 2013, ma le prime consegne non si ebbero che nel corso dell'estate dello stesso anno. A questa versione \"normale\" venne affiancata nel 2015 anche la \"RS6 Performance\", esternamente riconoscibile per i cerchi da 21 pollici e per gli pneumatici 285/30 compresi nel corredo di serie e che nella \"RS6\" appena descritta erano solo optional. La principale differenza fra le due \"RS6\" stava nel motore, che in quest'ultima \"RS6\" era stato portato a 605 CV di potenza massima, cosicch\u00e9 per passare da 0 a 100\u00a0km/h bastavano solo 3,7 secondi, mentre l'allungo massimo di 250\u00a0km/h autolimitati poteva anche in questo caso essere esteso a 280 o a 305\u00a0km/h. La produzione della \"RS6\" cess\u00f2 nell'aprile 2018.\nAudi A6 Allroad.\nLa \"A6 Allroad\" ripropose in chiave pi\u00f9 moderna il concetto di station wagon integrale utilizzabile anche per il fuoristrada medio e leggero, riconfermando fra l'altro la soluzione delle sospensioni pneumatiche regolabili sia elettronicamente che manualmente: alle alte velocit\u00e0, il corpo vettura si abbassava di 15\u00a0mm, mentre era possibile alzare la vettura di 35\u00a0mm premendo un pulsante quando ci si apprestava ad affrontare fondi stradali sterrati o addirittura di altri 10\u00a0mm nel caso di percorsi pi\u00f9 impervi. L'impatto estetico era sempre quello proposto dalle precedenti \"A6 Allroad\", quindi con in serti in plastica non verniciata su sottoparaurti, sottoporta e archi passaruota, oltre alle barre portatutti sul tetto. Come nelle altre \"Allroad\" precedenti, era specifica anche la calandra cromata. Al suo debutto, la \"A6 Allroad\" venne proposta in quattro motorizzazioni, di cui una sola a benzina e le altre tre a gasolio. Il motore a benzina era il 3 litri con compressore volumetrico e potenza massima da 310 CV che proprio in quel periodo debutt\u00f2 nella gamma \"A6\", specificamente per la \"Allroad\" e che solo alcuni mesi dopo venne esteso anche alle altre varianti di carrozzeria. I tre motori a gasolio erano basati tutti sul 3 litri TDI ed erogavano 204, 245 e 313 CV. Quest'ultimo livello di potenza era ovviamente, come gi\u00e0 detto, la variante biturbo. Da quel momento, l'evoluzione della gamma \"Allroad\" segu\u00ec quella del resto della gamma \"A6\", anche se limitatamente alle motorizzazioni ad essa riservate. L'unica novit\u00e0 inedita fu l'arrivo di un motore 3.0 TDI depotenziato a 190 CV, che and\u00f2 ad estenere verso il basso la gamma motori. La produzione della \"A6 Allroad C7\" termin\u00f2 nell'agosto del 2018.\nAudi A6 Hybrid.\nAssieme alla \"A6 Allroad\", nel gennaio 2012 debutt\u00f2 anche la \"A6 Hybrid\", capostipite di quel tipo di tecnologia che in futuro, gi\u00e0 nella generazione successiva, si estender\u00e0 a tutte le versioni della gamma, ognuna con il proprio livello di potenza. La \"A6 Hybrid\" accoppiava il motore 2.0 TFSI da 211 CV con un motore elettrico da 54 CV. La potenza massima combinata dell'intero sistema era di 245 CV: a basse velocit\u00e0 o in manovra, era solo il motore elettrico a spingere la vettura, mentre ad andature pi\u00f9 sostenute entrava in funzione anche il motore termico. Quest'ultimo poteva essere escluso dal conducente lasciando quindi campo libero alla sola unit\u00e0 elettrica. Il 2 litri turbo a benzina ricevette alcune modifiche per potersi meglio interfacciare con l'unit\u00e0 elettrica e per poter sopperire ad alcune funzionalit\u00e0 aggiuntive data la particolare natura tecnica della vettura. Tra queste, vi fu l'eliminazione dell'alternatore, le cui funzioni venivano espletate gi\u00e0 dalla motore elettrico, mentre la pompa dell'olio viene lasciata in funzione anche durante quei periodi, brevi o lunghi che siano, in cui il motore termico non \u00e8 in funzione. Il motore elettrico era alimentato da una batteria agli ioni di litio da 1,3 kWh. La \"A6 Hybrid\" era in grado di raggiungere una velocit\u00e0 massima di 240\u00a0km/h con entrambi i motori in funzione, mentre con il solo motore elettrico si raggiungeva un allungo di 100\u00a0km/h ed un'autonomia di 3\u00a0km viaggiando ad una velocit\u00e0 costante di 60\u00a0km/h. Data la presenza del pacco batterie, la \"A6 Hybrid\" accusava un sensibile calo nel valore di capacit\u00e0 del bagagliaio, che era di appena 320 litri in configurazione berlina, la sola prevista per la \"A6 Hybrid\", estendibili a 670 litri abbattendo lo schienale posteriore. Alla fine dell'estate 2014, la produzione della \"A6 Hybrid\" cess\u00f2.\nRiepilogo caratteristiche.\nDi seguito vengono riepilogate le caratteristiche relative alle varie versioni costituenti la gamma della quarta generazione dell'Audi \"A6\" nei mercati europei:\nLa \"A6 C7\" nel mondo.\nDa diversi anni, uno dei principali mercati per la casa di Ingolstadt \u00e8 quello cinese, e ci\u00f2 valeva quindi anche nel periodo in cui la \"A6 C7\" veniva prodotta. Tale modello non venne prodotto solo a Neckarsulm per il mercato europeo, ma anche nel paese mandarino, e precisamente nello stabilimento FAW-Volkswagen di Changchun, dove \u00e8 attiva una joint-venture tra il costruttore cinese FAW e il gruppo Volkswagen, di cui il marchio Audi fa parte. La \"A6\" prodotta in Cina era denominata \"A6L\", dove la \"L\" indicava il passo allungato di 10\u00a0cm, una soluzione tipica delle berline europee di fascia alta prodotte in Cina, in particolare quelle dei tre principali marchi premium tedeschi. La \"A6L\" era disponibile in due motorizzazioni a benzina, entrambe aspirate, ad iniezione diretta e di tipo V6. La prima era un'unt\u00e0 da 2498\u00a0cm3, mai inserita nella gamma europea e con potenza massima di 170 CV, mentre la seconda era invece il noto 2.8 presente anche nei listini del Vecchio Continente, ma che qui era in grado di erogare fino a 220 CV (in Europa tale motore si fermava a 204 CV). A partire dal 2016, la gamma venne arricchita con l'arrivo della \"A6L 40 e-tron\", ossia la variante ibrida specifica per il mercato cinese, che si differenziava da quella europea per la maggior potenza del motore elettrico, che in questo caso era di 122 CV, anche se in sostanza la potenza complessiva dell'intero sistema propulsore era sempre di 245 CV. Anche in Cina la produzione della \"A6L\" cess\u00f2 nella primavera del 2018.\nAltro mercato importante per l'Audi \u00e8 quello nordamericano, per questo la \"A6\" venne proposta anche nei listini del Canada e degli USA. Qui tale modello venne previsto comunque in due motorizzazioni: uno era il 2.0 TFSI da 211 CV, ossia l'unit\u00e0 utilizzata nella versione ibrida e che qui non venne accoppiata ad alcun motore elettrico. Tale modello conobbe un solo significativo aggiornamento, avutosi nel giugno del 2013, quando la potenza massima venne portata a 220 CV. L'altro motore disponibile in gamma era il V8 biturbo da 4 litri della \"S6\". Il motore della \"S6\" nordamericana era accreditato di 426 CV contro i 420 della versione europea.\nInfine, la \"A6\" venne prodotta anche negli stabilimenti di Aurangabad (India), Giacarta (Indonesia) e Monterrey (Messico), anche se qui la produzione avvenne in modalit\u00e0 CKD."}
{"id": "4791159", "revid": "767487", "url": "https://it.wikipedia.org/wiki?curid=4791159", "title": "Tappenosaurus magnus", "text": "Il tappenosauro (Tappenosaurus magnus) \u00e8 un tetrapode estinto, appartenente ai pelicosauri. Visse nel Permiano inferiore (Kunguriano, circa 275 milioni di anni fa) e i suoi resti fossili sono stati ritrovati in Nordamerica.\nDescrizione.\nQuesto animale \u00e8 noto solo per resti frammentari, che non permettono un'adeguata ricostruzione. Dal raffronto con animali probabilmente simili, come \"Sphenacodon\", si suppone che \"Tappenosaurus \"fosse alto quasi due metri al garrese e lungo circa 5,5 metri. L'olotipo comprende la parte posteriore di un cranio, parti dei denti e delle costole, alcune vertebre, tre spine neurali, parti di entrambi gli omeri e parte di un bacino. Un altro esemplare comprende vertebre cervicali, una costola e uno scapolarcoracoide, mentre un terzo esemplare \u00e8 noto solo attraverso alcune costole. Queste ossa sono pi\u00f9 grandi delle parti comparabili dei pi\u00f9 grandi esemplari noti di \"Dimetrodon\", un animale strettamente imparentato. \nClassificazione.\nI tre esemplari noti di \"Tappenosaurus \"vennero descritti nel 1953 da Everett C. Olson e James Beerbower, e vennero scoperti nella formazione San Angelo nella contea di Knox, in Texas. \"Tappenosaurus \"prende il suo nome da Neil Tappen, che scopr\u00ec i fossili dell'esemplare tipo nel 1951. Inizialmente questo animale venne considerato l'unico membro di una famiglia a s\u00e9 stante, i Tappenosauridae, nell'ambito dei pelicosauri sfenacodonti. Successivamente Olson consider\u00f2 \"Tappenosaurus \"un membro primitivo dei terapsidi, affine alla famiglia dei Brithopodidae (Olson, 1962). Attualmente \"Tappenosaurus \"\u00e8 considerato a tutti gli effetti un gigantesco membro degli sfenacodontidi. "}
{"id": "4791160", "revid": "22356", "url": "https://it.wikipedia.org/wiki?curid=4791160", "title": "Tappenosaurus", "text": ""}
{"id": "4791161", "revid": "121904267", "url": "https://it.wikipedia.org/wiki?curid=4791161", "title": "Bull-baiting", "text": "Il bull-baiting (in italiano \"adescamento di tori\") era una particolare forma di tauromachia largamente praticata in Inghilterra tra il Medioevo ed il XIX secolo. Si trattava di un'attivit\u00e0 cruenta organizzata a fini di intrattenimento che metteva di fronte un toro e dei cani allevati a tale scopo. Originatasi nell'Europa medievale ebbe formalmente fine nel 1835 per tramite dell'azione parlamentare britannica nota come \"Cruelty to Animals Act\".\nStoria.\nIl \"bull-baiting\" si diffuse in Inghilterra al tempo dei Plantageneti. Le fonti storiche confermano il ricorso a simili intrattenimenti sin dal regno di Enrico II d'Inghilterra, mentre la leggenda rimanda al tempo di suo figlio, Giovanni Senzaterra (regno 1199-1216) il primo episodio \"formale\" di \"bull-baiting\". Il \"lord\" Guglielmo di Warenne, signore di Stamford, si sarebbe dilettato di assistere ad un inatteso spettacolo: un toro inferocito, fuggito dal recinto, port\u00f2 scompiglio con una folle carica attraverso la citt\u00e0 fino a che non venne abbattuto in un prato dai possenti cani da guardia dei macellai cittadini. Al \"lord\" piacquero sia l'inseguimento del toro, cui aveva preso parte, sia la lotta tra il bovino ed i cani, cos\u00ec si accord\u00f2 con la municipalit\u00e0 perch\u00e9 ogni anno, il 13 novembre, lo spettacolo venisse riproposto.\nDurante l'Et\u00e0 elisabettiana, il \"bull-baiting\" venne messo in scena, a Londra, nel \"Beargarden\". Rispetto agli altri sanguinosi intrattenimenti prevedenti l'uso di animali (combattimento di galli e \"bear-baiting\") il \"bull-baiting\" mantenne sempre un'estrazione pi\u00f9 prettamente plebeo-popolare. La pratica era tanto diffusa da esser divenuta parte integrate della prassi di macellazione delle carni bovine. Si riteneva infatti che il \"trattamento\" del \"bull-baiting\" migliorasse il sapore della carne. Al tempo della Regina Anna (1702-1714), venuto meno il \"Beargarden\", le lotte di cani e tori venivano messe in scena due volte a settimana ad Hockley-in-the-Hole, vicino Clerkenwell (area centrale di Londra). Simili spettacoli erano anche diffusi nei centri di provincia.\nCome altri cruenti spettacoli coinvolgenti gli animali, il \"bull-baiting\" venne formalmente abolito in Inghilterra dalla Legge contro la crudelt\u00e0 verso gli animali del 1835."}
{"id": "4791162", "revid": "251304", "url": "https://it.wikipedia.org/wiki?curid=4791162", "title": "Dame M", "text": ""}
{"id": "4791172", "revid": "478133", "url": "https://it.wikipedia.org/wiki?curid=4791172", "title": "Domenico Foresi", "text": ""}
{"id": "4791178", "revid": "287204", "url": "https://it.wikipedia.org/wiki?curid=4791178", "title": "Rabi'a", "text": "Rab\u012b\u02bfa () fu il preteso antenato di una delle due principali branche dei cosiddetti Arabi settentrionali, o adnaniti, mentre l'altra era nota come Mudar.\nSecondo i genealogisti arabi classici, i principali gruppi che si riferivano ai Rab\u012b\u02bfa erano:\nCome il resto degli Arabi adnaniti, si vuole che l'originaria patria dei Rabi`a sia stata la Tihamah, dalla quale poi Rabi`a emigr\u00f2 verso nord ed est. Gli \u02bfAbd al-Qays abitavano i territori dell'Arabia orientale (al-Bahrain) ed erano in massima parte sedentari.\nI Bakr trovarono nuovi territori nella Mesopotamia. La maggior parte di loro erano beduini, ma una potente e autonoma sotto-trib\u00f9 dei Bakr and\u00f2 a risiedere nella Yamama: i Banu Hanifa.\nI Taghlib risiedettero lungo le sponde occidentali dell'Eufrate, e gli al-Namir si dice fossero i loro \"clienti\" (\"maw\u0101l\u012b\"). Gli Anaz abitavano nell'Arabia meridionale e si dice fossero stati decimati dalla peste nel XIII secolo, sebbene una trib\u00f9 chiamata \"Rab\u012b\u02bfa\" (oggi nell\"Asir si dice ne costituisca la discendenza.\nGli Banu 'Anaza erano divisi i un gruppo sedentarizzato nella Yamama meridionale e in un gruppo beduino pi\u00f9 a nord.\nGli \u02bfAbd al-Qays, i Taghlib, gli al-Namir e alcune sezioni dei Bakr erano stati cristiani in buona parte prima della comparsa dell'Islam. Solo i Taghlib rimasero fedeli al loro credo religioso per un certo periodo, dopo l'affermazione della fede islamica in Arabia. Gli \u02bfAnaza e i Bakr si dice avessero precedentemente adorato l'idolo che portava il nome di al-Sa\u02bf\u012br (o Su\u02bfayr).\nI Rab\u012b\u02bfa in Egitto e Sudan.\nDurante il periodo abbaside, numerosi componenti dei Ban\u016b \u1e24an\u012bfa e i connessi membri di vari clan dei Bakr ibn Wa'il emigrarono dalla al-Yamama nell'Egitto meridionale, dove essi controllarono le locali miniere d'oro del Wadi al-Allaqi, vicino Aswan. In Egitto costoro si facevano chiamare col nome collettivo di \"Rab\u012b\u02bfa\" e dettero vita a matrimoni misti con le trib\u00f9 locali, come i Beja. Tra i loro discendenti figura la trib\u00f9 dei Banu Kanz (anche nota come Kun\u016bz), che presero il loro nome da Kanz al-Dawla dei Banu Hanifa, capo dei Rab\u012b\u02bfa in Egitto durante il periodo fatimide.\nDiscendenti.\nMolti dei discendenti dei Rab\u012b\u02bfa sono, e furono, governanti degli Stati arabi del Golfo Persico."}
{"id": "4791179", "revid": "11959", "url": "https://it.wikipedia.org/wiki?curid=4791179", "title": "'Anaza", "text": ""}
{"id": "4791180", "revid": "11959", "url": "https://it.wikipedia.org/wiki?curid=4791180", "title": "Bakr ibn Wa'il", "text": ""}
{"id": "4791182", "revid": "640389", "url": "https://it.wikipedia.org/wiki?curid=4791182", "title": "Giovanni Antonio Colonna Romano Filingeri", "text": ""}
{"id": "4791185", "revid": "1086846", "url": "https://it.wikipedia.org/wiki?curid=4791185", "title": "Vicenza Calcio 1989-1990", "text": "Stagione.\nNell'estate 1989 la societ\u00e0 rilevata da Pieraldo Dalle Carbonare divenne Vicenza Calcio.\nCominciata l'era di Pieraldo Dalle Carbonare che chiama al suo fianco Sergio Gasparin, dirigente d'azienda con un ottimo curriculum di allenatore, nelle palazzine di via Schio si respira un'aria di epurazione: se ne vanno staff tecnico e medico, tutti gli impiegati e viene chiamato il tecnico Romano Fogli che dirige una vera e propria rivoluzione nei ranghi della squadra.\nI primi segnali sono deludenti (come la sconfitta contro il Valdagno in Coppa Italia Serie C) ed evidenziano subito delle lacune, che si cerca di colmare con il mercato di settembre, ma le cose non cambiano e a novembre viene esonerato il tecnico Fogli sostituito dallo stesso Gasparin: la musica non cambia e dopo l'ennesima sconfitta viene chiamato \"il grande vecchio\" Giulio Savoini che riesce nel miracolo di sbancare alla penultima di campionato, vincere al Menti contro il e guadagnarsi cos\u00ec lo spareggio di Ferrara contro gli stessi toscani.\nIl 7 giugno 1990, davanti a ottomila tifosi che la seguono in terra estense, la squadra berica riesce a salvarsi."}
{"id": "4791186", "revid": "63167553", "url": "https://it.wikipedia.org/wiki?curid=4791186", "title": "Today is the Day", "text": ""}
{"id": "4791189", "revid": "585241", "url": "https://it.wikipedia.org/wiki?curid=4791189", "title": "Fondi speculativi", "text": ""}
{"id": "4791193", "revid": "536103", "url": "https://it.wikipedia.org/wiki?curid=4791193", "title": "Mittag-Leffler", "text": ""}
{"id": "4791198", "revid": "149485", "url": "https://it.wikipedia.org/wiki?curid=4791198", "title": "Pattinaggio di velocit\u00e0 alla XXVI Universiade invernale", "text": "Le gare di pattinaggio di velocit\u00e0 della XXVI Universiade invernale si sono svolte dal 13 al 19 dicembre 2013, allo Stadio del ghiaccio di Baselga di Pin\u00e9, in Italia. In programma dodici eventi."}
{"id": "4791199", "revid": "174925", "url": "https://it.wikipedia.org/wiki?curid=4791199", "title": "Banu 'Abd al-Qays", "text": "I Ban\u016b \u02bfAbd al-Qays () sono stati un'antica trib\u00f9 araba che faceva parte dei Rabi'a e che quindi apparteneva ai cosiddetti Arabi settentrionali adnaniti. \nGli \u02bfAbd al-Qays erano insediati nella regione del Bahrein, nell'Arabia orientale, sul Golfo Persico ed erano sedentari dediti all'agricoltura, all'allevamento e alla pesca.\nReligione.\nGli \u02bfAbd al-Qays, i Taghlib, gli al-Namir e alcune parti dei Banu Bakr erano in gran parte cristiani prima dell'avvento dell'Islam. I Taghlib rimasero fedeli alla loro fede, mentre gli 'Anaza e il resto dei Bakr si dice adorassero un idolo dal nome si al-Sa\u02bf\u012br (o Su\u02bfayr)."}
{"id": "4791201", "revid": "1543377", "url": "https://it.wikipedia.org/wiki?curid=4791201", "title": "Cheilinus trilobatus", "text": "Cheilinus trilobatus \u00e8 un pesce marino appartenente alla famiglia Labridae che vive nelle zone tropicali dell'Indo-Pacifico.\nDistribuzione e habitat.\nProviene dalle barriere coralline dell'oceano Pacifico, dell'oceano Indiano e del Mar Rosso, soprattutto dalle Isole Ryukyu, Tuamotu, Nuova Caledonia, Isole Australi, Riunione, Mauritius, Aldabra, Seychelles, Chagos e dalle coste dell'Africa orientale, in particolare da Mozambico, Somalia, Gibuti, Sudafrica e Kenya. Nuota a circa 30 m di profondit\u00e0 in zone ricche di coralli o, pi\u00f9 raramente, di vegetazione acquatica.\nDescrizione.\nPresenta un corpo leggermente compresso lateralmente, con la testa dal profilo appuntito, con la pinna dorsale e la pinna anale basse ma allungate. La colorazione \u00e8 grigia o marrone, a volte verdastra negli esemplari pi\u00f9 giovani, con diverse aree bianche sul dorso e sulla pinna dorsale. Sulla testa ci sono diverse piccole strisce irregolari rosse, mentre un disegno pi\u00f9 regolare rosso \u00e8 verde \u00e8 presente su quasi tutto il corpo. Sul peduncolo e la pinna caudale possono essere presenti delle fasce bianche. Le pinne hanno spesso il bordo rosso, la pinna caudale nei maschi adulti \u00e8 divisa in tre lobi, con i raggi esterni pi\u00f9 allungati. La lunghezza massima registrata \u00e8 di 45\u00a0cm. Somiglia abbastanza a \"C. chlorourus\".\nBiologia.\nComportamento.\n\u00c8 una specie prevalentemente solitaria, difficile da osservare anche se non particolarmente rara. Spesso gli esemplari giovani si nascondono tra i tentacoli di alcuni idrozoi.\nAlimentazione.\nLa sua dieta, prevalentemente carnivora, \u00e8 composta sia da uova di pesci e pesci ossei pi\u00f9 piccoli che soprattutto da varie specie di invertebrati acquatici come crostacei, in particolare granchi, Galatheidae e gamberi, echinodermi, sia ofiure che ricci di mare e molluschi gasteropodi e chitoni.\nRiproduzione.\n\u00c8 un pesce oviparo e la fecondazione \u00e8 esterna. Non vi sono cure verso uova e avannotti.\nConservazione.\nQuesta specie viene classificata come \"a rischio minimo\" (LC) dalla lista rossa IUCN perch\u00e9 non viene pescata molto frequentemente ed \u00e8 diffusa in diverse aree protette."}
{"id": "4791203", "revid": "124074389", "url": "https://it.wikipedia.org/wiki?curid=4791203", "title": "Thierry Laurey", "text": "Carriera.\nGiocatore.\nClub.\nDebutta al Valenciennes come centrocampista difensivo, anche con il Montpellier e il Sochaux.\nNel 1990 passa al PSG, per poi finire la carriera con il Montpellier (dal 1992 al 1998).\nNazionale.\nHa collezionato una presenza con la propria Nazionale, contro la Scozia (per la qualificazione al Mondiale del 1990)\nAllenatore.\nMontpellier.\nDopo la fine della sua carriera rimane con il Montpellier come direttore tecnico. Inoltre ha il ruolo di direttore del centro di formazione, allenatore della squadra giovanile ed assistente. Dopo sei anni di permanenza decide di non rinnovare il suo contratto.\nS\u00e8te e Amiens.\nHa poi allenato il S\u00e8te, club in serie National, a partire dal luglio del 2007. L'anno seguente firma con l'Amiens, club militante in Ligue 2. Al termine della stagione 2008-2009 la sua squadra viene retrocessa nel Championnat National, venendo poi esonerato.\nArles-Avignon.\nIl 14 marzo 2011 \u00e8 stato assunto come supervisore dal Saint-Etienne. Nel mese di novembre trova un posto di allenatore con l'Arles-Avignon. Riusc\u00ec ad allontanare la squadra dalla zona retrocessione: fino alla fine della stagione, ha perso solo una partita, mentre le altre pareggiate e vinte. Il 5 novembre 2012 \u00e8 stato ufficialmente sollevato dal suo incarico di allenatore dal presidente dell'Arles-Avignon, Marcel Salerno, nel corso di una conferenza stampa al Parc des Sports, sede del club.\nAjaccio.\nDopo quasi sei mesi, il 19 febbraio 2013 viene assunto dal GFC Ajaccio per sostituire l'ex allenatore della squadra Jean-Michel Cavalli, lasciatoli da quest'ultimo un club che \u00e8 19\u00ba in Ligue 2.\nStatistiche.\nStatistiche da allenatore.\n\"Statistiche aggiornate al 1 luglio 2021\". In grassetto le competizioni vinte."}
{"id": "4791204", "revid": "486946", "url": "https://it.wikipedia.org/wiki?curid=4791204", "title": "Basicranodon", "text": ""}
{"id": "4791205", "revid": "585241", "url": "https://it.wikipedia.org/wiki?curid=4791205", "title": "Long Term Capital Management", "text": ""}
{"id": "4791213", "revid": "16758", "url": "https://it.wikipedia.org/wiki?curid=4791213", "title": "Hockey su ghiaccio alla XXVI Universiade invernale", "text": "I tornei di hockey su ghiaccio della XXVI Universiade invernale si sono svolti a Cavalese, Canazei e Pergine Valsugana, in Italia, dal 10 al 21 dicembre 2013."}
{"id": "4791216", "revid": "486946", "url": "https://it.wikipedia.org/wiki?curid=4791216", "title": "Nazionale di hockey su ghiaccio della Gran Bretagna", "text": ""}
{"id": "4791221", "revid": "37401", "url": "https://it.wikipedia.org/wiki?curid=4791221", "title": "The Singing Detective (serie televisiva)", "text": ""}
{"id": "4791224", "revid": "767487", "url": "https://it.wikipedia.org/wiki?curid=4791224", "title": "Washed Out", "text": "Biografia.\nNato e cresciuto negli Stati Uniti, ed in particolare in Georgia, si laurea in Library and Information Science, ma non riesce a trovare lavoro come bibliotecario. Decide di dedicarsi ad un'altra sua passione, la musica, ed entra in gruppo locale chiamato Bedroom. Grazie anche alle influenze ricevute dalla scena chillwave e da quella hip hop, produce due EP nel periodo agosto-settembre 2009. Si esibisce a New York ed al Pitchfork Music Festival 2010.\nNell'aprile 2011 annuncia il suo approdo alla Sub Pop Records. Pubblica l'album di debutto, \"Within and Without\", nel luglio dello stesso anno. Il disco raggiunge la posizione #26 della Billboard 200 ed entra anche nella Official Albums Chart (#89). Dal disco d'esordio vengono estratti i singoli \"Eyes Be Closed\" e \"Amor Fati\".\nIl secondo album in studio viene pubblicato nell'agosto 2013. Si tratta di \"Paracosm\", etichettato di nuovo dalla Sub Pop. Al primo singolo \"It All Feels Right\" segue \"Don't Give Up\". Il disco raggiunge la posizione #21 della Billboard 200."}
{"id": "4791227", "revid": "767487", "url": "https://it.wikipedia.org/wiki?curid=4791227", "title": "Libingan ng Mga Bayani", "text": "Il Libingan ng Mga Bayani (\"Cimitero degli Eroi\") \u00e8 uno dei quindici luoghi pubblici di sepoltura dell'area di Metro Manila, capitale delle Filippine.\nRealizzato nel 1947 dal Governo delle Filippine con il nome di Republic Memorial Cemetery, sorge a Taguig, Manila, e occupa una superficie di 142 ettari; vi sono sepolti prominenti personaggi pubblici, militari e della cultura filippini.\nNel 1954 il cimitero venne dedicato dal presidente Ram\u00f3n Magsaysay agli eroi nazionali e ribattezzato \"Libingan ng Mga Bayani\", \"cimitero dei molti eroi\". Nel 1967 il presidente Ferdinand Marcos ampli\u00f2 la superficie del cimitero dedicandogli una ampia parte della riserva militare di Fort Bonifacio, precedentemente \"Fort McKinley\", con l'intenzione di fare s\u00ec che l'area diventasse non solo luogo di sepoltura per i militari ma anche luogo per onorare le spoglie degli eroi nazionali del suo Paese.\nEssendo il \"Libingan ng Mga Bayani\" un cimitero di Stato, \u00e8 aperto ad accogliere le sepolture di prominenti personalit\u00e0 filippine che abbiano servito nel Governo: esistono infatti aree riservate ai Presidenti e ai Vicepresidenti del Paese, ufficiali delle Forze Armate, giuristi famosi, membri delle varie legislature e artisti e scienziati di fama nazionale.\nSepolture di filippini illustri.\nFra le molte sepolture di personaggi illustri spiccano le tombe di tre dei pi\u00f9 recenti Presidenti delle Filippine:"}
{"id": "4791231", "revid": "281944", "url": "https://it.wikipedia.org/wiki?curid=4791231", "title": "Cimitero degli Eroi di Manila", "text": ""}
{"id": "4791232", "revid": "247222", "url": "https://it.wikipedia.org/wiki?curid=4791232", "title": "Freddie Hubbard/Stanley Turrentine in Concert Volume One", "text": "Freddie Hubbard/Stanley Turrentine in Concert Volume One \u00e8 un album live di Stanley Turrentine e Freddie Hubbard, pubblicato dalla CTI Records nel 1974."}
{"id": "4791237", "revid": "767487", "url": "https://it.wikipedia.org/wiki?curid=4791237", "title": "Joy Salinas", "text": "Biografia.\nAppassionata di musica fin da bambina, a 14 anni inizia suonare la chitarra. Negli anni ottanta si trasferisce in Italia e nel 1987 vince un provino per la trasmissione \"G.B. Show\", alla quale partecipa in 7 puntate.\nNel 1989 incide il primo singolo, \"Paris Night\", che ottiene un discreto successo in Francia. Il successo arriva nell'estate del 1991 con il singolo \"Rockin' Romance\", con cui partecipa al Festivalbar e che nelle prime due settimane dalla pubblicazione in Italia vende 13.000 copie, raggiungendo il 3\u00ba posto in classifica. Il brano viene incluso nella colonna sonora del film \"Abbronzatissimi\".\nNel frattempo esce l'album d'esordio dal titolo \"Joy Salinas\", che contiene anche il brano \"The Mistery of Love\", canzone inclusa nella colonna sonora del film \"Vacanze di Natale '91\".\nNel 1992 dalla collaborazione con DJ Herbie nasce il singolo \"Party Time\".\nNel 1993 esce il singolo \"Bip Bip\" che anticipa il secondo album dallo stesso titolo, dal quale viene estratto anche \"Hands off\". I singoli rimangono per mesi nella classifica dei dischi pi\u00f9 venduti e pi\u00f9 ballati, e raggiungono rispettivamente il 76\u00ba e l'86\u00ba posto dei singoli pi\u00f9 venduti dell'anno.\nNel 1994 incide i singoli \"Gotta Be Good\" (realizzato da Mario Fargetta) e \"Calling You Love\", hit dell'estate 1994, che vede la partecipazione del rapper Kevin Orlando Ettienne\nNel 1995 lancia invece \"Let Me Say I Do\"..\nIl 1997 si apre all'insegna dell'album \"Dream in Paradise\", che include il singolo \"Give Me a Break\", colonna sonora del film \"Panarea\".\nDopo alcuni singoli, Joy Salinas \u00e8 tornata nel 2013 con un album dal titolo \"Starlight\"."}
{"id": "4791239", "revid": "767487", "url": "https://it.wikipedia.org/wiki?curid=4791239", "title": "Bob Waters", "text": "Carriera professionistica.\nWaters fu scelto dai San Francisco 49ers nel settimo giro del Draft NFL 1960 e dai San Diego Chargers nel Draft AFL 1960. Decise di firmare con i primi, passandovi tutta la carriera professionistica in cui pass\u00f2 tre touchdown e sub\u00ec 7 intercetti. Per una stagione, Waters gioc\u00f2 anche in difesa come defensive back.\nVittorie e premi.\n\"Nessuno\""}
{"id": "4791240", "revid": "76963", "url": "https://it.wikipedia.org/wiki?curid=4791240", "title": "Wright King", "text": "Biografia.\nWright King nacque a Okmulgee, in Oklahoma, l'11 gennaio 1923. Nei primi anni 40 studi\u00f2 alla St. Louis School of Theatre. Partecip\u00f2 alla seconda guerra mondiale nella marina statunitense nel sud del Pacifico. Dopo la fine della guerra si trasfer\u00ec a New York dove studi\u00f2 in altre scuole di recitazione come l'Actors Studio e l'American Theatre Wing. Cominci\u00f2 quindi una carriera stabile in teatro. Nel 1948 spos\u00f2 June Ellen Roth, dalla quale poi ebbe tre figli; il matrimonio dur\u00f2 fino alla morte di lei, avvenuta nel 2008. Debutt\u00f2 al cinema e alla televisione agli inizi degli anni cinquanta.\nLavor\u00f2 moltissimo per la TV, ad esempio nella serie \"Johnny Jupiter\" (1953) e in \"Ricercato vivo o morto\" (1960). Continu\u00f2 la sua carriera per la televisione impersonando una miriade di ruoli minori e inanellando una serie di apparizioni da guest star in decine di episodi di serie fino agli anni settanta, anche con ruoli diversi in pi\u00f9 di un episodio; recit\u00f2, tra l'altro, in due episodi di \"I segreti della metropoli\", sei episodi di \"The Gabby Hayes Show\", quattro episodi di \"Broadway Television Theatre\", sei episodi di \"Kraft Television Theatre\", tre episodi di \"Cheyenne\" e tre episodi di \"La fuga di Logan\". Prese parte anche a due episodi della serie classica di \"Ai confini della realt\u00e0\", intitolati nelle versioni in italiano \"Il teatro delle ombre\" e \"Ultimamente penso a Cliffordville\", trasmessi in prima televisiva rispettivamente nel 1961 e nel 1963.\nFu inoltre accreditato in diverse produzioni cinematografiche per le quali interpret\u00f2 personaggi pi\u00f9 o meno secondari, come Jonesy in \"La valle dei delitti\" (1956), Ralph Slader in \"Ostaggi dei banditi\" (1956), Ray Johnson in \"Hot Rod Rumble\" (1957), Billy Townsend in \"Duello alla pistola\" (1959), Noah Pringle in \"Fermati cow boy!\" (1959), Joe in \"Dangerous Charter\" (1962), Bill Matthews in \"We Learn About the Telephone\" (1965), il dottor Galen in \"Il pianeta delle scimmie\" (1968) e il dottor Murger in \"L'invasione delle api regine\" (1973).\nTermin\u00f2 la carriera televisiva interpretando il dottor Kenderly nel film per la televisione \"The Critical List\" (1978), mentre per il grande schermo l'ultimo ruolo affidatogli fu quello di padre Olguin nel film \"House Made of Dawn\" (1987)."}
{"id": "4791241", "revid": "830939", "url": "https://it.wikipedia.org/wiki?curid=4791241", "title": "Ludwig Borchardt", "text": "Fratello dello scrittore Georg Hermann, nel 1895 pubblic\u00f2 a Il Cairo un \"Catalogo del Museo egizio\" insieme a Gaston Maspero.\nNel 1907 fond\u00f2 l'Istituto archeologico germanico, che diresse fino al 1928.\nFu lo scopritore di molte opere dello scultore egizio Thutmose, autore peraltro del famoso busto di Nefertiti.\nAll'avvento di Adolf Hitler, a differenza del fratello, si rifugi\u00f2 in Francia, ove mor\u00ec."}
{"id": "4791245", "revid": "1573940", "url": "https://it.wikipedia.org/wiki?curid=4791245", "title": "Galatheidae", "text": "Galatheidae \u00e8 una famiglia di crostacei decapodi appartenenti alla superfamiglia Galatheoidea.\nDistribuzione e habitat.\nSono esclusivamente marini, diffusi in tutti gli oceani e in genere bentonici; vivono sia vicini alla superficie che in acque profonde.\nDescrizione.\nQuesti crostacei presentano un rostro ben sviluppato che si estende oltre gli occhi, e due chele simmetriche.\nL'addome, simile a quello di un'aragosta, \u00e8 parzialmente ripiegato sotto il cefalotorace, caratteristica che d\u00e0 a questi animali un aspetto intermedio tra gli achelati e i granchi; il processo di carcinizzazione non \u00e8 comunque tanto avanzato come lo \u00e8 in altri galateoidi come i porcellanidi, in quanto l'addome \u00e8 comunque ben sviluppato e il cefalotorace \u00e8 pi\u00f9 lungo che largo.\nSono in genere crostacei di piccole dimensioni, e la colorazione \u00e8 molto variabile.\nTassonomia.\nIn questa famiglia sono riconosciuti 12 generi:"}
{"id": "4791249", "revid": "729019", "url": "https://it.wikipedia.org/wiki?curid=4791249", "title": "Stazione di Acate", "text": "La stazione di Acate \u00e8 una fermata ferroviaria posta sulla linea Caltanissetta Xirbi-Gela-Siracusa. Serve il centro abitato di Acate.\nStoria.\nLa stazione, in origine denominata \"Biscari\", entr\u00f2 in servizio il 14 marzo 1893, all'attivazione del tronco ferroviario da Terranova a Comiso.\nNel 1938, in seguito al mutamento del toponimo, assunse la denominazione attuale.\nDall'ottobre 2013, in seguito alla eliminazione del binario di incrocio e del tronchino secondario, la stazione \u00e8 stata declassata a fermata."}
{"id": "4791252", "revid": "63168476", "url": "https://it.wikipedia.org/wiki?curid=4791252", "title": "Stazione di Biscari", "text": ""}
{"id": "4791253", "revid": "247222", "url": "https://it.wikipedia.org/wiki?curid=4791253", "title": "In Concert Volume Two", "text": "In Concert Volume Two \u00e8 un album di Herbie Hancock, Freddie Hubbard e Stanley Turrentine, pubblicato dalla CTI Records nel 1974."}
{"id": "4791259", "revid": "729019", "url": "https://it.wikipedia.org/wiki?curid=4791259", "title": "Stazione di Vittoria", "text": "La stazione di Vittoria \u00e8 una stazione ferroviaria posta sulla linea Caltanissetta Xirbi-Gela-Siracusa. Serve il centro abitato di Vittoria.\nStoria.\nLa stazione di Vittoria entr\u00f2 in servizio il 14 marzo 1893, all'attivazione del tronco ferroviario da Terranova a Comiso."}
{"id": "4791261", "revid": "1305772", "url": "https://it.wikipedia.org/wiki?curid=4791261", "title": "Ixoroideae", "text": "Ixoroideae \u00e8 una sottofamiglia di piante della famiglia delle Rubiaceae.\nTassonomia.\nBasandosi sia sui caratteri morfologici che su quelli molecolari, le Rubiaceae sono state divise in tre sottofamiglie: Ixoroideae, Cinchoinoideae e Ruboideae. Le Ixoroideae e le Cinchoinoideae sono pi\u00f9 strettamente correlate. Le piante appartenenti alle Ixoroideae sono morfologicamente diverse cos\u00ec che non sono stati stabiliti caratteri comuni per la loro classificazione. L'introduzione dell'analisi molecolare alla sistematica ha fortemente migliorato la classificazione fra le sottofamiglie. L'attuale classificazione tribale all'interno di questa sottofamiglia \u00e8 prevalentemente sostenuta dall'analisi molecolare del DNA. I dati molecolari hanno rilevato la presenza di 26 trib\u00f9 all'interno di questa sottofamiglia, che complessivamente comprendono circa 4000 specie.\nTrib\u00f9.\nLa sottofamiglia Ixoroideae comprende le seguenti trib\u00f9:\nColtivazione ed usi.\nLe Ixoroideae contengono alcuni generi di notevole valore economico. Tra i generi ben noti troviamo \"Ixora\" e \"Gardenia\", che comprendono piante ornamentali molto popolari. Il valore economico maggiore per\u00f2 si riscontra nel genere \"Coffea\", in particolare le specie \"Coffea arabica\", \"Coffea canephora\" e \"Coffea liberica\", coltivate per la produzione del caff\u00e8."}
{"id": "4791266", "revid": "729019", "url": "https://it.wikipedia.org/wiki?curid=4791266", "title": "Stazione di Comiso", "text": "La stazione di Comiso \u00e8 una stazione ferroviaria posta al km 273+068 della linea Caltanissetta Xirbi-Gela-Siracusa. Serve il centro abitato di Comiso.\nStoria.\nLa stazione di Comiso entr\u00f2 in servizio il 14 marzo 1893, all'attivazione del tronco ferroviario da Terranova a Comiso. Il 18 giugno seguente venne attivato il tronco successivo fino a Modica.\nLa stazione venne esercita in telecomando e presenziata solo per il servizio commerciale in seguito all'attivazione dell'esercizio a DCO negli anni ottanta.\nDal mese di novembre 2013 la stazione \u00e8 stata trasformata in fermata privandola di tutti i binari deviati e di tutti i deviatoi.\nStrutture ed impianti.\nIl fascio binari era costituito da un raddoppio per incroci e precedenze e alcuni binari tronchi.\nLa stazione venne dotata in origine di piano caricatore, di ponte a bilico e di magazzino merci.\nSuccessivamente l'impianto venne potenziato con torre dell'acqua e colonna idraulica per il rifornimento delle locomotive a vapore. Ebbe anche una piattaforma girevole da 11,6 m.\nDalla fine del 2013 ha in funzione il solo binario passante."}
{"id": "4791271", "revid": "858648", "url": "https://it.wikipedia.org/wiki?curid=4791271", "title": "Se sei cos\u00ec, ti dico s\u00ec", "text": ""}
{"id": "4791277", "revid": "281944", "url": "https://it.wikipedia.org/wiki?curid=4791277", "title": "Cimitero straniero in Giappone", "text": ""}
{"id": "4791290", "revid": "729019", "url": "https://it.wikipedia.org/wiki?curid=4791290", "title": "Stazione di Scicli", "text": "La stazione di Scicli \u00e8 una stazione ferroviaria posta sulla linea Caltanissetta Xirbi-Gela-Siracusa. Serve il centro abitato di Scicli.\nStoria.\nLa stazione di Scicli entr\u00f2 in servizio il 23 dicembre 1891, all'attivazione del tronco ferroviario da Noto a Modica."}
{"id": "4791293", "revid": "247222", "url": "https://it.wikipedia.org/wiki?curid=4791293", "title": "Pieces of Dreams", "text": "Pieces of Dreams \u00e8 un album di Stanley Turrentine, pubblicato dalla Fantasy Records nel 1974. Il disco fu registrato il 30 e 31 maggio 1974 al \"Fantasy Studios\" di Berkeley (California)."}
{"id": "4791296", "revid": "729019", "url": "https://it.wikipedia.org/wiki?curid=4791296", "title": "Stazione di Sampieri", "text": "La stazione di Sampieri \u00e8 una stazione ferroviaria posta sulla linea Caltanissetta Xirbi-Gela-Siracusa. Serve il centro abitato di Sampieri, frazione del comune di Scicli, dal quale dista circa 2 chilometri.\nStoria.\nLa stazione di Sampieri entr\u00f2 in servizio il 23 dicembre 1891, all'attivazione del tronco ferroviario da Noto a Modica."}
{"id": "4791298", "revid": "670021", "url": "https://it.wikipedia.org/wiki?curid=4791298", "title": "Lavoro infantile nell'Inghilterra vittoriana", "text": "L'Inghilterra era, nell'Ottocento, in piena Rivoluzione industriale. Con la Rivoluzione industriale, avvenne il passaggio della Gran Bretagna da una nazione di villaggi rurali a una nazione di citt\u00e0 industriali. Si assistette contemporaneamente a una vera e propria rivoluzione tecnologica che interess\u00f2 vari ambiti: nel settore agricolo si iniziarono ad utilizzare in modo estensivo nuovi strumenti per la coltivazione e gli animali da traino, nell'ambito del settore metallurgico ed estrattivo avvenne la scoperta, da parte di Abraham Darby, sul carbon fossile per la sua applicazione nel settore siderurgico, nel settore tessile ,a partire dal 1785, si assistette alla sempre pi\u00f9 massiccia diffusione della macchina a vapore . Grazie soprattutto al miglioramento alimentare apportato dalla rivoluzione agricola e al sempre pi\u00f9 diffuso benessere economico si registr\u00f2, a partire dal 1750, un aumento del tasso di natalit\u00e0. Quest'ultimo elemento, a sua volta, costitu\u00ec un fattore importante per lo sviluppo urbano e l'industrializzazione perch\u00e9 si venne a creare un'ampia offerta di manodopera a basso costo.\nDiversi \"tipi\" di bambini.\nL'aumento del tasso di natalit\u00e0 influenz\u00f2 fortemente lo sviluppo economico ed industriale dell'Inghilterra, tanto da far affermare a John Lawrence Hammon, giornalista inglese e storico, che \"durante la prima fase della Rivoluzione industriale l'impiego dei bambini su vasta scala divenne la pi\u00f9 importante caratteristica sociale della vita inglese\".\nTuttavia bisogna tener presente che, in quell'epoca, il termine \"bambino\" riassumeva in s\u00e9 realt\u00e0 e modi di vita molto diversi tra di loro e talvolta persino contrapposti. Vi erano innanzitutto infatti i bambini delle classi agiate i quali, cresciuti all'interno di un ambiente familiare confortevole, erano accuditi, ricevevano un'educazione religiosa e scolastica, venivano fatti giocare e allenare per sviluppare al meglio il loro fisico.Vi erano poi i bambini abbandonati appena nati i quali, accolti da istituti caritatevoli , venivano spesso messi a bottega per imparare un mestiere e quelli che, privati dei genitori impegnati in guerra o morti (a cavallo tra Settecento e Ottocento l'Inghilterra si trova infatti impegnata in diversi conflitti quali le Guerre napoleoniche, la guerra contro l'Irlanda per la creazione del Regno Unito di Gran Bretagna e Irlanda e la Rivoluzione americana) erano impiegati come forza-lavoro e dovevano aiutare a sostenere economicamente la famiglia, composta in questi casi spesso solo dalla madre e dai fratelli. Infine c'erano poi i bambini delle classi sociali pi\u00f9 povere che, nonostante appartenessero a un nucleo familiare completo, venivano spinti (talvolta anche venduti) dai genitori a lavorare per poter cos\u00ec portare un salario, anche se misero, a casa.\nInfanzie popolari.\nI bambini delle classi popolari si trovavano a vivere in ambienti per lo pi\u00f9 angusti. Nelle abitazioni degli artigiani pi\u00f9 modesti avveniva infatti una sovrapposizione di spazi professionali e spazi domestici, dal momento che il luogo di lavoro non era separato dalla residenza. Anche gli alloggi degli operai erano minuscoli e sovrappopolati, talvolta persino privi di mobilio. I bambini spesso erano costretti a condividere il letto con i loro fratelli e, senza girelli o carrozzine (considerati beni di lusso) a disposizione, sviluppavano la loro motricit\u00e0 esercitandosi su attrezzi e oggetti della vita adulta. Il bambino delle classi popolari si approcciava dunque agli oggetti e ai costumi del mondo adulto pi\u00f9 rapidamente rispetto che i bambini delle classi agiate e viveva un'infanzia pi\u00f9 breve anche dal punto di vista della dimensione materiale. Per quanto riguarda i giocattoli, il bambino proletario solitamente non ne aveva, o eventualmente se li realizzava da s\u00e9, ricreando oggetti simili al mondo reale o naturale. Solo pi\u00f9 raramente li ereditava, quando erano ormai malconci e rovinati, dai bambini benestanti . Non erano disponibili i mezzi per comprare oggetti ludici ma soprattutto il bambino povero non aveva a disposizione i tempi e gli spazi necessari per i giochi. Impegnato precocemente a lavorare il bambino si muoveva infatti in luoghi e secondo tempi di produzione. L'unico spazio per i giochi, quando erano possibili, diventava allora la strada. Era in strada che i bambini poveri si ritrovavano per giocare, si organizzavano in allegre bande, facevano scherzi ai passanti e ai commercianti. I vestiti dei bambini poveri erano spesso consunti e realizzati con tessuti grossolani, come tela, panno e, solo raramente, cotone. La scolarizzazione dei pi\u00f9 poveri venne portata avanti invece grazie all'opera della polizia e delle scuole caritatevoli. Si riteneva infatti che l'ignoranza provocasse l'ozio e il libertinaggio che a loro volta andavano a minare le basi dell'ordine sociale. A partire dal 1833 vennero promulgate leggi sull'educazione minorile obbligatoria (Education Acts). Tra gli Education Acts particolarmente importante fu quello del 1870 che rese obbligatoria l'istruzione primaria. I bambini iniziarono allora ad essere inseriti nelle scuole dove imparavano a leggere, scrivere e far conto, e apprendevano i principi religiosi basilari; nelle scuole femminili venivano invece parallelamente avviati laboratori di cucito che preparavano al lavoro salariato. Le scuole, in cui gli orari di studio venivano organizzati in modo tale che al bambino fosse lasciato il tempo per il lavoro, erano dunque concepite, al pari delle workhouses (o case di lavoro) come un vivaio dal quale attingere manodopera qualificata, come una sorta di ufficio reclutamento. Infine, un altro elemento importante riguardante l'infanzia dei bambini poveri, era l'alto tasso di mortalit\u00e0 infantile. Le principali cause della mortalit\u00e0 infantile erano, tra il XVIII e XIX secolo, le malattie infettive acute, come il morbillo o la scarlattina, malattie legate al sistema respiratorio (bronchite, tubercolosi, etc.), le carenti condizioni igienico-sanitarie della prima infanzia, l'alimentazione e il ricorso a forme errate di divezzamento dei lattanti.\nPiccoli operai.\nTra i settori in cui la manodopera minorile venne maggiormente utilizzata vi fu certamente quello industriale e, in particolar modo, quello dell'industria tessile. Le prime filande meccanizzate, sorte in Inghilterra negli anni Settanta del Ottocento, costituirono infatti i principali centri di assunzione non qualificata, ovvero i bambini e le donne. In questo ambiente i bambini e le bambine erano impiegati nella battitura e nella mondatura del cotone, nel controllo delle funi o dei telai, nell'azionamento delle macchine quando mancava l'energia meccanica. Subito dopo quello tessile i settori in cui venne maggiormente utilizzata la manodopera minorile furono: quello delle vetrerie, i tabacchifici, le fabbriche di aghi e di spilli. \nI bambini-operai venivano assunti gi\u00e0 a un'et\u00e0 di otto-nove anni ed erano costretti a lavorare in condizioni disagiate sia a livello igienico, sia a livello pi\u00f9 strettamente lavorativo, dal momento che lavoravano anche dodici ore al giorno, talvolta anche di notte e quasi sempre durante i giorni festivi. Assunti dagli imprenditori perch\u00e9 in grado, con le loro mani pi\u00f9 piccole, di svolgere compiti difficoltosi per gli adulti o semplicemente perch\u00e9 meno costosi, i bambini-operai vivevano di fatto un'infanzia molto breve, costretti ad abbandonare giochi e passatempi da bambini sin da giovanissimi e forzati dai genitori ad entrare nell'et\u00e0 adulta prima del tempo.\nVa poi ricordato anche un altro luogo nel quale i bambini poveri erano sfruttati e costretti a fabbricare utensili di vario tipo: le workhouses (case di lavoro), nelle quali risiedevano tutti i poveri che non potevano provvedere al loro sostentamento. Le workhouses inglesi infatti a partire dal XVI secolo irreggimentano il lavoro manuale dei bambini poveri o abbandonati. Al fine di moralizzarli attraverso il lavoro venivano assegnati ai bambini lavori di cucito, merletto, di ricamo, come fabbricare giocattoli, spazzole, scope e bottoni. Si creava cos\u00ec una forza lavoro disciplinata, irregimentata ulteriormente dagli sforzi di sociologi e scrittori inglesi come Mayhew, Booth, i quali miravano a razionalizzare e disciplinare i giovani delle classi lavoratrici. Questa forza-lavoro veniva poi impiegata dai commercianti e dai fabbricanti nelle proprie fabbriche e aziende.\nIl lavoro nelle miniere.\n\"Lavoro nella cava di Gawber. Non mi stanca, ma devo lavorare senza luce e ho paura. Inizio alle quattro e talvolta tre e mezza del mattino, ed esco alle cinque e mezza. Non vado mai a dormire. A volte, quando ho la luce, canto, ma non al buio, io non oso cantare allora. Non mi piace essere nella cava. Sono molto assonnata a volte quando vado [a lavorare] al mattino. Vado alla scuola domenicale e so leggere letture semplici. (...) Ho sentito parlare di Ges\u00f9 pi\u00f9 di una volta. Non so perch\u00e9 \u00e8 venuto sulla terra, sono sicura, e non so perch\u00e9 \u00e8 morto, ma per riposarsi [appoggiava] la testa sulle pietre. Preferirei andare a scuola piuttosto che stare nella cava.\"\nI bambini che lavoravano nelle miniere iniziavano solitamente a otto anni, talvolta anche a cinque. Lavoravano in media dodici ore al giorno e potevano svolgere vari compiti. Ai pi\u00f9 piccoli, solitamente, veniva affidato il compito di aprire e chiudere la porta di legno che permetteva all'aria fresca di entrare all'interno della miniera. I pi\u00f9 grandi invece riempivano e portavano fuori spingendoli i carrelli contenenti il carbone oppure estraevano, mediante l'utilizzo di piccozze, il carbone dalla miniera. Questi ultimi erano gli unici autorizzati ad avere con s\u00e9, durante il lavoro, una lampada o una candela. \nLavorare in una miniera era ovviamente un lavoro molto pericoloso, a causa dei possibili crolli dei tetti delle miniere o esplosioni generate da gas sotterranei. Anche quando questi incidenti non si verificavano per\u00f2 la salute dei bambini era costantemente minata dal lavoro pesante, dall'umidit\u00e0, le correnti d'aria e l'assunzione, mediante le vie respiratorie, della polvere di carbone.\nUno degli incidenti pi\u00f9 gravi si verific\u00f2 nel 1838 ad Huskar Colliery, in Silkstone. In seguito ad un violento temporale infatti il torrente che si trovava vicino alla miniera strarip\u00f2, inondando il pozzo di ventilazione. In questo incidente morirono ventisei bambini, undici ragazze di et\u00e0 compresa tra gli 8 e i 16 e quindici ragazzi tra i 9 e i 12 anni di et\u00e0. In seguito a questo tragico incidente la regina Vittoria istitu\u00ec una Commissione Reale il cui compito era quello di indagare sulle condizioni lavorative dei bambini e delle donne impiegati nelle miniere.\nSpazzacamini.\nLa diffusione del lavoro di spazzacamino tra i bambini pi\u00f9 piccoli (l'et\u00e0 media era di 6-7 anni sebbene i pi\u00f9 piccoli iniziassero a lavorare gi\u00e0 all'et\u00e0 di quattro anni), fu dovuta al fatto che, a causa della conformazione dei camini, la pulizia di questi ultimi non era agevole per i lavoratori adulti; spesso quindi si ricorreva ai bambini per la loro manutenzione. I bambini venivano assunti mediante un accordo verbale con i genitori e, durante il periodo lavorativo, erano costretti a mendicare un giaciglio per la notte e il cibo per sfamarsi (spesso consistente in un unico tozzo di pane). \nLa figura del piccolo spazzacamino dalla faccia annerita dal fumo, con la lanterna e la valigetta tra le mani divenne cos\u00ec sempre pi\u00f9 diffusa fino ad arrivare a essere considerata una vera e propria figura pittoresca del paesaggio urbano. \nIl primo a sollecitare il Parlamento britannico affinch\u00e9 venisse promulgata una legge che limitasse a otto anni l'et\u00e0 minima di assunzione fu il filantropo James Hanway, nel 1778. Tale richiesta per\u00f2 rimase inascoltata come rivela l'inchiesta parlamentare del 1817-18. A partire dal 1788 vennero in seguito promulgati dal Parlamento diverse leggi sul lavoro degli spazzacamini (Chimney Sweepers Acts). Con il Chimney Sweepers Regulation Act del 1864 venne fissato il limite di et\u00e0 minima necessaria per svolgere tale lavoro a dodici anni. \nFu necessaria per\u00f2 la morte per soffocamento del piccolo spazzacamino di dodici anni George Brewster, nel 1875, affinch\u00e9 il Parlamento imponesse espressamente il controllo da parte della polizia sui padroni degli spazzacamini-bambini. \nD'altra parte \u00e8 necessario evidenziare come quello del piccolo Brewster non fosse un caso isolato; era infatti frequente che i bambini, lavorando all'interno degli ambienti angusti e sporchi dei camini, si ammalassero e talvolta morissero. Frequenti erano infatti sfregamenti, bruciature e dolori alle ginocchia e alle caviglie, piaghe, asma, infiammazione al torace e persino il cancro.\nL'apprendistato.\nAltre volte i bambini venivano indirizzati verso l'apprendistato. L'apprendistato era una modalit\u00e0 di formazione popolare ai mestieri manuali meno redditizi; in questo modo l'accesso ai mestieri di valore (come ad esempio quello del fabbro-ferraio, del sarto o del pasticcere) era limitato a una minoranza. Per la maggior parte dei mestieri dell'artigianato l'avvio di un rapporto di apprendistato era regolato da un contratto scritto che ne precisava la durata, il costo, le condizioni di sistemazione e di formazione professionale. Il contratto era per\u00f2 spesso iniquo e sottolineava la completa dipendenza dell'apprendista nei confronti del padrone. Un tipo particolare di apprendistato era quello del mozzo, uno dei pi\u00f9 difficili esistenti all'epoca. Questo particolare apprendistato aveva infatti una durata di tre anni ed esponeva il ragazzo ai pericoli del mare, alle malattie, ai geloni. Tuttavia se, alla fine di questi tre anni, il ragazzo riusciva a ritornare sano e salvo otteneva non soltanto una gratifica economica ma anche la stima degli adulti.\nI lavori delle bambine.\nLe bambine svolgevano, principalmente, gli stessi lavori dei loro compagni maschi: venivano infatti assunte nelle miniere, nelle fabbriche (soprattutto in quelle del settore tessile), lavoravano come spazzacamini. Vi erano tuttavia lavori che venivano principalmente svolti dalle ragazze; tra questi quello di nutrice (lavoro che consisteva nell'allattare e curare i bambini altrui appena nati) o di filatrice. Il mestiere di filatrici veniva appreso dalle bambine a partire anche dai sei anni; vi erano, finalizzate all'apprendimento di tale mestiere, vere e proprie scuole di filatura o di merletto in cui le educatrici potevano punire con la frusta e l'isolamento le alunne disubbidienti e ribelli mentre talvolta ricompensavano con piccole gratifiche monetarie quelle che svolgevano bene i loro compiti. Nell'industrializzata Inghilterra vittoriana tuttavia talvolta le ragazzine pi\u00f9 povere erano costrette, per guadagnare qualcosa, anche a prostituirsi. Questa tendenza era cos\u00ec comune che, a partire dal 1840 la prostituzione divenne nota come \"Il Grande Male Sociale\". Nel 1857 il numero delle prostitute presenti a Londra si stim\u00f2 essere pari a in 8.600 e di queste la maggior parte aveva tra i 15 e i 22 anni.\nL'infanzia nella strada e nella letteratura.\nAl di l\u00e0 del panorama di lavori svolti dai bambini finora descritti, bisogna ricordare cinque figure emblematiche dell'infanzia nella strada. La prima di queste figure era rappresentata dal bambino-mendicante; questi chiedeva l'elemosina non occasionalmente ma come se fosse un mestiere vero e proprio, sia d'estate che d'inverno. Vi erano poi i bambini ceduti da famiglie troppo povere per mantenerli e spostati da una regione all'altra, costretti a mendicare, fare i servetti o saltimbanchi, altri bambini venivano deportati in colonie dell'Impero per popolarle e l\u00ec affidati a famiglie di coloni. C'erano poi i piccoli delinquenti, quelli costretti a rubare o a prostituirsi per sopravvivere e infine quelli che, vivendo costantemente nella strada, morivano travolti da mezzi meccanici mal condotti, animali sgovernati, o talvolta, a causa della violenza umana.\nTutte queste figure di bambini di strada sono talmente emblematiche che, tra XVIII e XIX secolo, divennero esse stesse le protagoniste di romanzi, opere letterarie e teatrali realizzate da autori di tutta l'Europa. Tra le numerose opere letterarie che descrissero la condizione dei bambini di strada si ricordano, in particolar modo: \"Senza famiglia\" di Hector Malot, \" I Miserabili\" di Victor Hugo, \"David Copperfield\" di Charles Dickens, la \"Piccola fiammiferaia\" della fiaba di Hans Christian Andersen, \"Cuore\" di Edmondo De Amicis. Anche per\u00f2 le opere teatrali contribuirono a focalizzare l'attenzione della collettivit\u00e0 sulle condizioni di vita dei bambini lavoratori e sulle ingiustizie che quotidianamente vivevano. A partire dal 1830 si iniziarono a mettere in scena opere che trattavano di tale tematica e che, forse a causa della loro eccessiva attualit\u00e0, talvolta non venivano apprezzate dal pubblico (soprattutto da quello benestante). Altre volte invece gli spettacoli che denunciavano le difficoltose condizioni dei bambini lavoratori trovavano l'appoggio della critica; a seguito della messa in scena del dramma \"The Factory Girl\" (\"La ragazza operaia\") il giornale \"Figaro in London\" scrisse:\nOltre al gi\u00e0 citato \"The Factory Girl\" di D.Jerrold, altre opere teatrali del periodo che assunsero la figura del bambino lavoratore come protagonista furono: \"The Factory Boy\"(\"Il ragazzo operaio\") di J.T.Haines, \"The Dumb Boy of Manchester\" (\"Il ragazzo muto di Manchester\") di B.F.Rayner, \"The Climbing Boy\" (\"Lo spazzacamino\") di R.B.Peake e \"The Cabin Boy\"(\"Il mozzo\") di E.Stirling.\nLeggi sul lavoro infantile.\n\"Mio Signore, nel caso di Taylor, Ibbotson &amp; Co. ho appreso le testimonianze dai ragazzi stessi. Hanno dichiarato che hanno iniziato a lavorare di Venerd\u00ec mattina, il 27 maggio scorso, alle 06:00, e che, con l'eccezione delle ore del pasto e un'ora a mezzanotte , essi non cessano di lavorare fino a 04:00 il Sabato sera, essendo cos\u00ec impegnati due giorni e una notte. Reputando tale caso quasi impossibile, ho posto a ogni ragazzo le stesse domande, e da ciascuno ricevuto le stesse risposte.\"\nTra le leggi promulgate tra il XVIII e il XIX secolo dal Parlamento britannico e che riguardano la tutela del lavoro infantile ricordiamo:\nVerso la scomparsa del lavoro infantile.\nL'emanazione dei Factory Acts fu senz'altro uno degli elementi che contribu\u00ec alla progressiva scomparsa dell'utilizzo della manodopera minorile nelle fabbriche, sebbene, come riportato dalle testimonianze degli ispettori incaricati di supervisionare le fabbriche, numerosi imprenditori continuavano a infrangere la legge facendo lavorare i minori oltre i limiti consentiti. Tuttavia le clausole d'istruzione (come quella inserita nel Factory Act del 1883) svolsero l'implicito ruolo di tassa sull'impiego dei bambini dal momento che gli imprenditori dovevano provvedere a far avere ai bambini almeno un'istruzione elementare. Tale tassa era inoltre pi\u00f9 alta nelle campagne e pi\u00f9 bassa nelle citt\u00e0 a causa della presenza, in quest'ultima, di maggiori servizi educativi e di supervisione. L'effetto di questa tassa fu dunque quella di ridurre l'assunzione dei bambini al di sotto dei tredici anni. Secondo le statistiche compilate dagli ispettori delle fabbriche il numero di bambini impiegati nel settore tessile scese, tra il 1835 e il 1838, da 56.000 a 33.000. Oltre i Factory Acts vi furono per\u00f2 anche altri due importanti elementi che favorirono la lenta scomparsa della tendenza ad assumere i minori nelle fabbriche; questi due elementi sono: le trasformazioni tecnologiche e l'incremento del reddito.\nAnzitutto, le trasformazioni tecnologiche. Solitamente si pensa che le trasformazioni tecnologiche abbiano portato all'aumento dell'impiego di bambini nell'ambito lavorativo a causa del decremento della necessit\u00e0 di forza e di abilit\u00e0 necessaria a svolgere i lavori, ormai perlopi\u00f9 meccanizzati. Questa interpretazione assume dunque che i bambini al di sotto dei quattordici anni di et\u00e0 venissero assunti come sostituti dei lavoratori adulti. Ci\u00f2 tuttavia non era vero in quanto solitamente i bambini svolgevano solo compiti secondari, come aiutanti dei lavoratori adulti. Di conseguenza una migliore organizzazione della fabbrica, resa possibile dalle nuove trasformazioni tecnologiche, richiese meno lavoratori secondari e la domanda del lavoro minorile diminu\u00ec. Il sempre pi\u00f9 diffuso benessere economico port\u00f2 invece all'incremento del reddito. Con l'incremento del reddito familiare diminu\u00ec il lavoro minorile; le famiglie infatti, disponendo di pi\u00f9 denaro, non erano pi\u00f9 costrette a mandare i bambini a lavorare per provvedere al sostentamento dei propri parenti. L'allontanamento dei bambini dalle fabbriche ebbe per\u00f2 due importanti risvolti: anzitutto non bisogna pensare che, non pi\u00f9 impiegati nelle industrie, i bambini potessero dedicarsi alla scuola e ai giochi a tempo pieno; se non lavoravano altrove venivano infatti impiegati dai genitori nei lavori di casa, talvolta pi\u00f9 pesanti persino di quelli nelle fabbriche. Inoltre, il decremento dell'impiego dei bambini port\u00f2 all'aumento di assunzioni di una figura fino a quel momento poco presente all'interno dell'ambito industriale: la donna.\nLa tutela del lavoro infantile nel resto d'Europa.\nIl problema del lavoro infantile non era proprio esclusivamente dell'Inghilterra ma caratterizzava tutti gli Stati europei.E, come l'Inghilterra, anche il resto d'Europa, tra il XVIII e il XIX, tent\u00f2 di risolvere tale problema attraverso l'emanazione di leggi ad hoc. Nel 1839 in Prussia e in Germania venne infatti promulgata una legge che impediva il lavoro nelle fabbriche e nelle miniere ai bambini al di sotto dei nove anni e precludeva l'accesso a tali lavori ai ragazzi al di sotto dei sedici anni se non alfabetizzati (gi\u00e0 a partire dal 1828 il ministro prussiano aveva incoraggiato la creazione di scuole all'interno della fabbriche). In Francia la legge del 1841 proibiva il lavoro nelle fabbriche per i bambini al di sotto degli otto anni e lo consentiva soltanto dai dodici anni purch\u00e9 il ragazzo frequentasse una scuola; era inoltre vietato il lavoro notturno e nei festivi. Sempre in Francia nel 1851 venne promulgata una legge sulla tutela del lavoro di apprendistato mentre nel 1874 venne elevato a dodici anni il limite minimo d'et\u00e0 per i piccoli operai nelle fabbriche, nelle miniere e nei laboratori e venne creata una Commissione superiore di nove membri per vigilare sull'applicazione di tale legge. L'Italia fu l'ultima a emanare una legislazione in tal senso dal momento che solo nel 1886 venne proibito per legge il lavoro dei bambini al di sotto dei nove anni nelle fabbriche e nelle miniere sebbene, gi\u00e0 nel 1876, l'indagine di Sidney Sonnino sui contadini siciliani avesse rivelato l'impiego massiccio dei \"carusi\", bambini al di sotto degli otto anni, nelle zolfare. Alla fine del XIX secolo in Europa occidentale il problema del lavoro minorile venne comunque sostanzialmente risolto mentre rimase, e rimane tuttora, vivo e grave in altri Paesi extra-europei come l'America e l'Africa."}
{"id": "4791304", "revid": "729019", "url": "https://it.wikipedia.org/wiki?curid=4791304", "title": "Stazione di Pozzallo", "text": "La stazione di Pozzallo \u00e8 una stazione ferroviaria posta sulla linea Caltanissetta Xirbi-Gela-Siracusa. Serve il centro abitato di Pozzallo.\n\u00c8 la stazione pi\u00f9 meridionale d'Italia.\nLa stazione \u00e8 stata oggetto di interventi di potenziamento tecnologico e infrastrutturale nel 2017. Attualmente vi transitano circa 12 treni al giorno.\nStoria.\nLa stazione di Pozzallo entr\u00f2 in servizio il 23 dicembre 1891, all'attivazione del tronco ferroviario da Noto a Modica."}
{"id": "4791306", "revid": "253269", "url": "https://it.wikipedia.org/wiki?curid=4791306", "title": "Bill Quinn", "text": "Per il grande schermo inanell\u00f2 dal 1924 al 1989 pi\u00f9 di 30 partecipazioni mentre per la televisione diede vita a numerosi personaggi in oltre 160 produzioni dal 1949 al 1988. \u00c8 stato accreditato anche con i nomi Billy Quinn, William T. Quinn e William Quinn.\nBiografia.\nBill Quinn nacque a New York il 6 maggio 1912. Debutt\u00f2 al cinema da bambino negli anni venti. Fu per molti anni attore teatrale e lavor\u00f2 anche in radio.\nAttore caratterista, fu interprete di diversi personaggi per serie televisive, tra cui Frank Sweeney in 38 episodi della serie \"The Rifleman\" dal 1958 al 1963, Burke in un doppio episodio della serie \"Squadra speciale anticrimine\" nel 1967, Walter Richards in tre episodi della serie \"Mary Tyler Moore Show\" nel 1972, il capitano della polizia Paulson in quattro episodi della serie \"McMillan e signora\" dal 1976 al 1977 (pi\u00f9 un altro episodio con un altro ruolo), Van Ranseleer in tre episodi della serie \"Arcibaldo\" nel 1978 e in 62 episodi dello spin-off \"Archie Bunker's Place\" dal 1979 al 1983 e Harlan Blackford in due episodi della serie \"Ralph supermaxi eroe\" dal 1981 al 1982. Interpret\u00f2 inoltre numerosi altri personaggi secondari o ruoli da guest star in molti episodi di serie televisive dagli anni cinquanta agli anni ottanta, anche con ruoli diversi in pi\u00f9 di un episodio, come tre episodi di \"Hawaiian Eye\", tre episodi di \"I racconti del West\", tre episodi di \"Perry Mason\", sei episodi di \"Sotto accusa\", tre episodi di \"Il fuggiasco\", quattro episodi di \"Il virginiano\", sette episodi di \"Bonanza\", sette episodi di \"La grande vallata\", sei episodi di \"Ironside\", sei episodi di \"F.B.I.\", quattro episodi di \"La strana coppia\", quattro episodi di \"The Bob Newhart Show\", quattro episodi di \"Agenzia Rockford\", quattro episodi di \"La casa nella prateria\", quattro episodi di \"Insight\" e tre episodi di \"Bravo Dick\".\nLa sua carriera cinematografica pu\u00f2 vantare diverse presenze con varie interpretazioni tra cui quelle del colonnello Magnusson in \"Tempesta sulla Cina\" del 1960, Alan Lyman in \"Tanoshimi, \u00e8 bello amare\" del 1961, del senatore Paul Hendershot in \"Tempesta su Washington\" del 1962, Sam, l'uomo nel diner in \"Gli uccelli\" del 1963, il giudice Antonio Runzuli in \"Libert\u00e0 poco vigilata\" del 1981, Ernie in \"Morti e sepolti\" del 1981, Mr. Leo Conroy nel secondo segmento del film \"Ai confini della realt\u00e0\" del 1983 e Emmet Kassler in \"Una fortuna da morire\" del 1988.\nPer gli schermi televisivi la sua ultima interpretazione risale all'episodio \"Whose Trash Is It Anyway?\" della serie televisiva \"Autostop per il cielo\", trasmesso il 12 ottobre 1988, in cui d\u00e0 vita al personaggio di Bill Steelgrave, mentre per il cinema l'ultima interpretazione risale al film \"Star Trek V - L'ultima frontiera\" del 1989 in cui interpreta il padre di McCoy.\nMor\u00ec a Camarillo, in California, il 29 aprile 1994 e fu seppellito al San Fernando Mission Cemetery di Mission Hills."}
{"id": "4791308", "revid": "729019", "url": "https://it.wikipedia.org/wiki?curid=4791308", "title": "Stazione di Ispica", "text": "La stazione di Ispica \u00e8 una stazione ferroviaria posta sulla linea Caltanissetta Xirbi-Gela-Siracusa. Serve il centro abitato di Ispica.\nStoria.\nLa stazione, in origine denominata \"Spaccaforno\", entr\u00f2 in servizio il 23 dicembre 1891, all'attivazione del tronco ferroviario da Noto a Modica.\nSuccessivamente assunse la denominazione attuale, in seguito al mutamento del toponimo."}
{"id": "4791313", "revid": "15756", "url": "https://it.wikipedia.org/wiki?curid=4791313", "title": "Bianca Monticellana", "text": "La capra Bianca Monticellana \u00e8 una razza caprina della specie \"Capra hircus\". Pu\u00f2 essere inoltre riconosciuta come razza Bianca di Monte San Biagio.\nOrigine e distribuzione.\nLa razza sembra essere originaria dell'area dei Monti Ausoni e dei Monti Aurunci e derivante dal tipo caprino conosciuto come \u201cBianca Romana\u201d, descritto nel Lazio tra il XIX ed il XX secolo. Risultano informazioni al riguardo, derivanti soprattutto da fonti orali, come per la maggior parte delle conoscenze provenienti dall'ambito agropastorale.\nIl nome di razza \u201cMonticellana\u201d ha derivazione da Monticelli, antico nome mantenuto fino al 1862, dell'attuale Comune di Monte San Biagio, nella Provincia di Latina.\nL'allevamento della capra Bianca Monticellana, interessa il territorio meridionale del Lazio, in particolare sono presenti nuclei sui Monti Aurinci, Monti Ausoni (Valle di San Vito) e Monti delle Mainarde (Val Comino) in entrambi i versanti delle Province di Frosinone e di Latina, e, sui Monti Lepini, sia sul versante pontino che su quello della Provincia di Roma, a comprendere i Monti Prenestini.\nLa consistenza della popolazione ammonta a circa 3000 individui divisi in 50-60 allevamenti, di cui 30 presenti sul territorio del Comune di Monte San Biagio con una consistenza di circa un migliaio di capi.\nGrazie a studi condotti dall'A.R.S.I.A.L. (Agenzia Regionale per lo Sviluppo e l'Innovazione dell'Agricoltura del Lazio) dopo l'emanazione della Legge del 1\u00ba marzo 2000 n.15 della Regione Lazio, relativa alla tutela delle risorse genetiche autoctone di interesse agrario, \u00e8 stato identificato un rischio di erosione genetica, probabilmente dovuto alla ridotta consistenza numerica della popolazione di Bianca Monticellana, assieme alle altre razze autoctone Fulva, Grigia Ciociara e Capestrina. \u00c8 stata inoltre confermata per alcuni allevamenti, un'assoluta purezza genetica degli individui.\nCaratteristiche morfologiche.\nDi taglia medio-grande, la femmina adulta ha un peso variabile tra 45 e 60 Kg, mentre il maschio adulto (chiamato \"becco\") ha un peso non inferiore agli 82\u00a0kg, con dimensioni tra 70 e 80\u00a0cm ed un'altezza al garrese di 72\u201378\u00a0cm nelle femmine, ed 80\u201390\u00a0cm ed un'altezza al garrese di circa 84\u00a0cm nei maschi.\nLa testa \u00e8 grande ed espressiva, a volte con un profilo leggermente camuso nelle femmine o di forma molto tozza nei maschi, in genere coperta da una corta peluria e, in alcuni casi, \u00e8 presente un ciuffetto frontale. Guance piatte, mai allargate nella zona mandibolare, con tettole, e presente una barba in entrambi i sessi, ma molto pi\u00f9 sviluppata nei maschi. Orecchie di norma grandi, lunghe e larghe, pendenti con l'estremit\u00e0 apicale spesso rivolta all'esterno o semipendenti, ma in alcuni individui possono essere strette e portate orizzontalmente.\nSia nei maschi che nelle femmine sono presenti corna ravvicinate alla base, relativamente appiattite lateralmente con punte divergenti, e molto lunghe negli individui di oltre 10 anni. Mantello di colore bianco con una lunghezza superiore ai 15\u00a0cm, ed arti corti, robusti, con larghi unghioni neri.\nCaratteristiche ambientali ed allevamento.\nGrazie alla costituzione che conferisce una forte rusticit\u00e0, questa razza viene allevata allo stato brado e transumante in montagna ed in collina, durante il periodo primaverile-estivo-autunnale, con un pascolo naturale a base di vegetazione erbacea ed arbustiva, tipica della macchia mediterranea, e rare integrazioni di cereali; mentre, vi \u00e8 un allevamento allo stato semi-brado, durante il periodo invernale, con abbondanti integrazioni di fieno e cereali effettuate al pascolo. Ciascun gregge \u00e8 in genere costituito da un massimo di 300 capi.\nLa riproduzione avviene tramite monta naturale e l'et\u00e0 del primo parto \u00e8 in genere 24 mesi e raramente risulta 18 mesi, con una fecondit\u00e0 annua del 150-160% ed una prolificit\u00e0 dell'80-85% in condizioni di pascoli qualitativamente ottimali. Generalmente in un allevamento, vi \u00e8 la presenza di un becco per 80 femmine.\nProduzione di latte e formaggi.\nLa produzione di latte risulta essere da sempre per la Bianca Monticellana, l'attitudine produttiva primaria. La quantit\u00e0 di latte prodotta in una lattazione, \u00e8 medio-bassa rispetto a quella di razze diffuse sul territorio Nazionale come la Jonica (340 Lt. prodotti nelle pluripare), questo potrebbe spiegare il motivo per cui l'allevamento di questa razza non sia molto favorito.\nLatte prodotto (al netto del latte poppato dal capretto):\nStudi condotti dall'A.S.P.A. (Associazione per la Scienza e le Produzioni Animali) nel 1995 su 33 allevamenti del Lazio meridionale, hanno evidenziato un contenuto medio di grasso nel latte del 4,90 % e del 3,63% in proteine.\nStudi pi\u00f9 recenti (2009) hanno determinato un contenuto di grasso del 4,83% e del 3,61% di proteine, ed hanno messo in rilievo differenze nella produzione di latte, derivante da capre con parto singolo e quella da capre con parto gemellare, risultante invece pi\u00f9 elevata.\nTali studi hanno inoltre individuato una correlazione tra l'ordine di parto e la quantit\u00e0/caratteristiche qualitative (come il contenuto di cellule somatiche e di grassi) del latte prodotto. Nelle primipare ad esempio, la quantit\u00e0 ed il numero di cellule somatiche (parte delle quali hanno propriet\u00e0 immunitarie) sono bassi, mentre il contenuto di grassi \u00e8 elevato (5,07%) e vi \u00e8 una miglior attitudine alla coagulazione.\nUna buona tendenza alla coagulazione influisce sui tempi di flocculazione e rassodamento della cagliata, conferendo alla materia prima, una migliore facilit\u00e0 alla trasformazione.\nl clima dei Monti Ausoni ed Aurunci ha permesso sin dal passato, condizioni ideali per la realizzazione e l'asciugatura di formaggi come la Marzolina, la Ricotta Secca ed il Formaggio di Capra, che si sono rivelati importanti risorse per l'economia locale e sono stati inseriti nell'elenco nazionale dei prodotti agroalimentari nazionali.\nProduzione di carne.\nNonostante l'allevamento della Bianca Monticellana si basi sulla produzione di latte, \u00e8 molto apprezzata la carne del capretto che, pu\u00f2 raggiungere il peso vivo di 10\u201312\u00a0kg intorno ai 45-50 giorni di vita.\nUtilizzi nel passato.\nLe pelli delle capre venivano usate nelle conce, per otri di olio e di vino, per zampogne e crivelli. I peli si adoperavano per imbottire selle, barde, basti, ed il corno per la produzione di oggetti intagliati."}
{"id": "4791316", "revid": "63169190", "url": "https://it.wikipedia.org/wiki?curid=4791316", "title": "Stazione di Spaccaforno", "text": ""}
{"id": "4791319", "revid": "729019", "url": "https://it.wikipedia.org/wiki?curid=4791319", "title": "Stazione di Rosolini", "text": "La stazione di Rosolini \u00e8 una stazione ferroviaria posta sulla linea Caltanissetta Xirbi-Gela-Siracusa. Serve il centro abitato di Rosolini.\nL'edificio viaggiatori ospita attivit\u00e0 ricettive e ristorative.\nStoria.\nLa stazione di Rosolini entr\u00f2 in servizio il 23 dicembre 1891, all'attivazione del tronco ferroviario da Noto a Modica."}
{"id": "4791324", "revid": "801854", "url": "https://it.wikipedia.org/wiki?curid=4791324", "title": "Gurban Berdi\u00fdev", "text": ""}
{"id": "4791326", "revid": "958045", "url": "https://it.wikipedia.org/wiki?curid=4791326", "title": "Bianca di Monte San Biagio", "text": ""}
{"id": "4791329", "revid": "729019", "url": "https://it.wikipedia.org/wiki?curid=4791329", "title": "Stazione di Avola", "text": "La stazione di Avola \u00e8 una stazione ferroviaria posta sulla linea Caltanissetta Xirbi-Gela-Siracusa. Serve il centro abitato di Avola.\nStoria.\nLa stazione di Avola entr\u00f2 in servizio il 5 aprile 1886, all'attivazione del tronco ferroviario da Siracusa a Noto."}
{"id": "4791334", "revid": "287204", "url": "https://it.wikipedia.org/wiki?curid=4791334", "title": "Wilhelm Trendelenburg", "text": "Figlio di Friedrich Trendelenburg, fu docente all'universit\u00e0 di Berlino dal 1927 al 1944; nel 1915 vinse il premio Lieben."}
{"id": "4791339", "revid": "287204", "url": "https://it.wikipedia.org/wiki?curid=4791339", "title": "Campionato Sammarinese 2013-2014", "text": "Il Campionato Sammarinese 2013-2014 \u00e8 stato il 29\u00ba campionato di San Marino.\nLa stagione \u00e8 iniziata il 13 settembre 2013 e si \u00e8 conclusa il 27 maggio 2014. La squadra La Fiorita ha vinto il titolo per la terza volta nella sua storia.\nPlay-off.\nViene utilizzato il formato della doppia eliminazione. Le vincenti di ogni gara seguono la linea a destra mentre le perdenti seguono la linea verso il basso.\nPrimo turno.\nSi affrontano le seconde e le terze qualificate dei due gironi.\nSecondo turno.\nSi affrontano le perdenti del primo turno. La perdente \u00e8 eliminata.\nSi affrontano le vincenti del primo turno. La vincitrice si qualifica direttamente al quarto turno.\nTerzo turno.\nSi affrontano le prime classificate dei due gironi.\nSi affrontano la perdente della prima partita e la vincente della seconda del secondo turno. La perdente \u00e8 eliminata.\nQuarto turno.\nSi affrontano la qualificata dal secondo turno e la vincente tra le prime classificate dei due gironi.\nSi affrontano la perdente tra le prime classificate dei due gironi e la vincente della seconda partita del terzo turno. La perdente \u00e8 eliminata.\nQuinto turno.\nSi affrontano la perdente della prima partita e la vincente della seconda del quarto turno. La perdente \u00e8 eliminata.\nFinale.\nSi affrontano la vincente della prima partita del quarto turno e del quinto turno.\nStatistiche.\nStagione regolare (gironi A e B)"}
{"id": "4791340", "revid": "2219808", "url": "https://it.wikipedia.org/wiki?curid=4791340", "title": "Stazione di Fontane Bianche", "text": "La stazione di Fontane Bianche \u00e8 una fermata ferroviaria posta al km 326+749 della ferrovia Siracusa-Gela-Canicatt\u00ec. Serve il centro abitato di Fontane Bianche, frazione del comune di Siracusa. Nel 2020, la stazione di Fontane Bianche \u00e8 stata inserita tra le nove fermate del treno \"Barocco line\".\nStoria.\nLa fermata di Fontane Bianche venne attivata il 15 giugno 2008."}
{"id": "4791345", "revid": "31886", "url": "https://it.wikipedia.org/wiki?curid=4791345", "title": "George Croom Robertson", "text": "Allievo di Alexander Bain e Friedrich Adolf Trendelenburg, nel 1876 fond\u00f2 la rivista \"Mind\", che propugnava un dibattito epistemologico e filosofico sulla societ\u00e0 del XIX secolo.\nOltre alla biografia filosofica \"Hobbes\" (1886), fu autore di \"Elementi di psicologia\" (postumo, 1896)."}
{"id": "4791347", "revid": "729019", "url": "https://it.wikipedia.org/wiki?curid=4791347", "title": "United States Indo-Pacific Command", "text": "Lo United States Indo-Pacific Command (USINDOPACOM) \u00e8 un Comando Unificato delle Forze armate degli Stati Uniti responsabile per l'area dell'oceano Pacifico e gran parte dell'oceano Indiano. Dipende dal Dipartimento della Difesa degli Stati Uniti. Il suo quartier generale \u00e8 situato presso Camp H.M. Smith, ca. 10\u00a0km a nord di Honolulu nelle isole Hawaii.\nIstituito il 1\u00ba gennaio 1947 dal presidente Truman, il \"Pacific Command\" \u00e8 il pi\u00f9 grande dei nove \"Major Command\" degli Stati Uniti. L'area di responsabilit\u00e0 si estende su oltre il 50% della superficie terrestre (ca. 272 milioni di km2) e si affaccia su 36 paesi, comprendenti ca. il 60% della popolazione mondiale.\nIl Comando coordina le attivit\u00e0 delle seguenti strutture delle quattro principali Forze Armate Americane:"}
{"id": "4791348", "revid": "547034", "url": "https://it.wikipedia.org/wiki?curid=4791348", "title": "Ostasio I da Polenta", "text": "Fu signore di Ravenna dal 1322 fino alla sua morte.\nBiografia.\nEra figlio di Bernardino da Polenta, signore di Cervia. Nel 1314 fu capitano del popolo a Cesena, citt\u00e0 dove il cugino Guido Novello da Polenta ricopriva l'incarico di podest\u00e0. Il 20 settembre 1322, approfittando dell'assenza di Guido Novello da Polenta, prese il potere a Ravenna, uccidendo l'arcivescovo Rinaldo da Polenta. Quattro anni pi\u00f9 tardi Ostasio uccise lo zio Bannino da Polenta, che deteneva il potere a Cervia, assumendo da allora anche la signoria di quella citt\u00e0.\nOstasio fu anche un mecenate delle arti e ospit\u00f2 Giovanni Boccaccio nella sua corte (1345-1346).\nPapa Benedetto XII legittim\u00f2 il suo potere con il titolo di vicario papale, ma subito dopo Ostasio mor\u00ec, presumibilmente assassinato da suo figlio Bernardino."}
{"id": "4791350", "revid": "247222", "url": "https://it.wikipedia.org/wiki?curid=4791350", "title": "Introducing Wayne Shorter", "text": "Introducing Wayne Shorter \u00e8 il primo album di Wayne Shorter, pubblicato dalla Vee Jay Records nel 1959."}
{"id": "4791351", "revid": "203463", "url": "https://it.wikipedia.org/wiki?curid=4791351", "title": "United States 7th Fleet", "text": ""}
{"id": "4791353", "revid": "599013", "url": "https://it.wikipedia.org/wiki?curid=4791353", "title": "Joe Reed", "text": "Carriera professionistica.\nReed fu scelto dai San Francisco 49ers nel corso dell'undicesimo giro (283\u00ba assoluto) del Draft NFL 1971. Rimase con essi per tre stagioni disputando 21 partite con 4 passaggi da touchdown e 13 intercetti subiti. Nel 1975 pass\u00f2 ai Detroit Lions con cui rimase per tutto il resto della carriera, terminata dopo la stagione 1979.\nVittorie e premi.\n\"Nessuno\""}
{"id": "4791357", "revid": "287204", "url": "https://it.wikipedia.org/wiki?curid=4791357", "title": "Amelia Bloomer", "text": "Fu inoltre legata, come altre antesignane del femminismo americano, al movimento vegetariano."}
{"id": "4791358", "revid": "580", "url": "https://it.wikipedia.org/wiki?curid=4791358", "title": "Arturo Rocco", "text": "Biografia.\nNacque a Napoli ed era il fratello del pi\u00f9 celebre Alfredo, fu tra i fondatori dell'Associazione Nazionalista Italiana. Studi\u00f2 a Roma e, in seguito, insegn\u00f2 alle universit\u00e0 di Urbino (dal 1900 al 1902), Ferrara (dal 1902 al 1907), Cagliari (dal 1907 al 1909), Sassari (dal 1909 al 1911), Siena (dal 1911 al 1916), Napoli (dal 1916 al 1924), Milano (1924-29) e Roma (1929-42).\nFu penalista, promotore di un indirizzi del diritto penale denominato da lui stesso \"tecnico-giuridico\". "}
{"id": "4791360", "revid": "478133", "url": "https://it.wikipedia.org/wiki?curid=4791360", "title": "Jennifer Lynne Gareis", "text": ""}
{"id": "4791361", "revid": "158913", "url": "https://it.wikipedia.org/wiki?curid=4791361", "title": "Amelia Jenks Bloomer", "text": ""}
{"id": "4791363", "revid": "124743561", "url": "https://it.wikipedia.org/wiki?curid=4791363", "title": "Alleanza franco-ottomana", "text": "L'alleanza franco-ottomana, anche nota come alleanza franco-turca, fu un trattato di alleanza, sottoscritto nel 1536, fra il re di Francia Francesco I ed il sultano turco dell'Impero Ottomano Solimano il Magnifico. L'alleanza venne detta \"la prima alleanza diplomatica non ideologica, del suo genere, tra un impero cristiano e uno non cristiano\". Essa caus\u00f2 scandalo nel mondo cristiano, e venne detta \"empia alleanza\", o \"unione sacrilega del Giglio e della Mezzaluna\", tuttavia, dur\u00f2 a lungo visto che serviva agli interessi oggettivi di entrambe le parti, in funzione anti-asburgica. Ad essa si contrappose l'alleanza tra gli Asburgo e la Persia, nemica degli ottomani. L'alleanza strategica e tattica \u00e8 stata una delle pi\u00f9 importanti alleanze straniere di Francia e dur\u00f2 per secoli, pi\u00f9 di duecentocinquant'anni, fino alla Campagna d'Egitto di Napoleone Bonaparte, in territorio ottomano, del 1798\u20131801. L'alleanza franco-ottomana fa anche un importante capitolo delle relazioni franco-asiatiche.\nAntefatto.\nDopo la conquista turca di Costantinopoli, nel 1453, da parte di Mehmet II e l'unificazione del Medio Oriente sotto Selim I, Solimano, figlio di Selim, si prodig\u00f2 per espandere l'influenza ottomana sulla Serbia nel 1522. A questo punto l'Impero degli Asburgo entr\u00f2 in diretto conflitto con gli Ottomani.\nAlcuni primi contatti sembra avessero gi\u00e0 avuto luogo tra Ottomani e Francesi. Philippe de Commines narra che Bayezid II mand\u00f2 un'ambasceria a Luigi XI nel 1483, mentre Djem, suo fratello e rivale, pretendente al trono ottomano, era detenuto in Francia, a Bourganeuf, da Pierre d'Aubusson. Luigi XI si rifiut\u00f2 di vedere gli inviati, ma una grande quantit\u00e0 di denaro e alcune reliquie cristiane, offerte dall'inviato, fecero in modo che Djem potesse rimanere in carcere in Francia. Djem venne poi trasferito sotto la custodia di Papa Innocenzo VIII nel 1489.\nLa Francia aveva firmato il primo trattato o \"Capitolazione\" con il Sultanato Mamelucco d' Egitto nel 1500, durante il regno di Luigi XII e del sultano Bayezid II, nel quale il Sultano d'Egitto fece delle concessioni ai francesi e ai catalani, che vennero poi estese da Solimano.\nLa Francia era gi\u00e0 stata alla ricerca di alleati in Europa centrale. L'ambasciatore di Francia Antonio Rincon venne inviato, da Francesco I, in diverse missioni in Polonia e Ungheria tra il 1522 e il 1525. A quel tempo, a seguito della Battaglia della Bicocca, Francesco I stava cercando di allearsi con il re Sigismondo I Jagellone. Nel 1524, venne firmata un'alleanza franco-polacca tra Francesco e Sigismondo I.\nUna intensificazione epocale della ricerca di alleati in Europa centrale si verific\u00f2 quando il sovrano francese Francesco I fu sconfitto nella Battaglia di Pavia, il 24 febbraio 1525, dalle truppe dell'imperatore Carlo V. Dopo diversi mesi di prigione, Francesco I fu costretto a firmare l'umiliante Trattato di Madrid, attraverso il quale dovette abbandonare il Ducato di Borgogna e Charolais all'Impero asburgico, rinunciare alle sue ambizioni italiane, e restituire i suoi beni e onori al traditore Carlo III di Borbone. Questa situazione costrinse Francesco I a trovare un alleato contro il potente imperatore asburgico, nella persona di Solimano il Magnifico.\nAlleanza fra Francesco I e Solimano.\nL'alleanza fu l'occasione, per entrambi i regnanti, di unire le forze contro l'egemonia degli Asburgo, i quali frenavano le mire espansionistiche turche nei balcani e quelle francesi in Italia e Germania. L'osservazione della mappa geopolitica europea dell'epoca rende evidente come per la Francia l'Impero Ottomano rappresentasse un alleato naturale, e viceversa. L'obiettivo per Francesco I era chiaramente quello di trovare un alleato nella lotta contro la Casata degli Asburgo, anche se questa politica di alleanza era un'inversione di strategia rispetto a quella dei suoi predecessori. Il pretesto usato da Francesco I per suggellare un'alleanza con una potenza musulmana era la protezione dei cristiani nelle terre ottomane, attraverso accordi chiamati Capitolazioni dell'Impero ottomano.\nIl re Francesco I era imprigionato a Madrid quando vennero fatti i primi tentativi di un'alleanza. Una prima missione francese a Solimano sembra sia stata inviata subito dopo la battaglia di Pavia da parte della madre di Francesco I, Luisa di Savoia, ma la missione termin\u00f2 in Bosnia prima di giungere a Costantinopoli. Nel dicembre 1525 venne inviata una seconda missione, guidata da Jean Frangipani, con l'incarico di raggiungere Costantinopoli, capitale Ottomana, latore di lettere segrete tendenti a chiedere la liberazione del re Francesco I e un attacco agli Asburgo. Frangipani torn\u00f2 con una risposta di Solimano, il 6 febbraio 1526:\nLe necessit\u00e0 del re di Francia ben corrispondevano alle ambizioni di Solimano in Europa, e gli diedero un incentivo ad attaccare l'Ungheria nel 1526, attacco che port\u00f2 alla Battaglia di Moh\u00e1cs. Gli Ottomani erano anche fortemente attratti dal prestigio di essere alleati di un paese come la Francia, che avrebbe dato maggiore legittimit\u00e0 ai loro domini europei.\nNel frattempo, Carlo V stava manovrando per formare un'alleanza asburgo-persiana, in modo che l'Impero Ottomano potesse essere attaccato dal retro. Furono inviati ambasciatori allo Shah Tahmasp I nel 1525, e di nuovo nel 1529, chiedendo un attacco all'Impero Ottomano.\nCon la guerra della Lega di Cognac (1526\u20131530) in corso di svolgimento, Francesco I continu\u00f2 a cercare alleanze in Europa centrale, firmando un'alleanza franco-ungherese nel 1528 con re Giovanni I d'Ungheria, che era appena divenuto vassallo dell'Impero Ottomano. Nel 1528, Francesco utilizz\u00f2 il pretesto della protezione dei cristiani nell'Impero Ottomano per contattare nuovamente Solimano per chiedergli di trasformare una moschea in chiesa cristiana, ovvero quello che era prima di essere trasformata in edificio di culto islamico. Nella sua lettera di risposta a Francesco I, Solimano cortesemente rifiut\u00f2, ma garant\u00ec la protezione dei cristiani nei suoi stati. Egli rinnov\u00f2 anche i privilegi dei mercanti francesi che erano stati ottenuti nel 1517 in Egitto.\nFrancesco I, sconfitto nelle sue campagne europee, dovette firmare la Paix des Dames nel mese di agosto 1529. Fu anche costretto a fornire alcune galee a Carlo V nella sua guerra contro gli ottomani. Tuttavia, gli ottomani continuarono le loro campagne in Europa centrale, e nel 1529 assediarono la capitale degli Asburgo, assedio di Vienna, ripetendo l'assedio nel 1532.\nScambio di ambasciatori.\nAgli inizi del 1532, Solimano ricevette l'ambasciatore francese Antonio Rincon a Belgrado. Antonio Rincon regal\u00f2 a Solimano una magnifica tiara a quattro corone, realizzata a Venezia per la somma di 115 000 ducati e che doveva sottolineare l'importanza del sultano (quattro corone al posto delle tre della corona papale). Rincon cos\u00ec descrisse il mondo ottomano:\nFrancesco I espose all'ambasciatore veneziano Giorgio Gritti, nel marzo 1531, la sua strategia nei confronti dei turchi:\nAmbasciate ottomane vennero inviate in Francia, nel 1533, guidata da Hayreddin Barbarossa, e nel 1534 guidata da rappresentanti di Solimano.\nOperazioni combinate (1534-1535).\nSolimano ordin\u00f2 a Barbarossa di mettere la sua flotta a disposizione di Francesco I per attaccare Genova e il Milanese. Nel luglio 1533 Francesco I ricevette alcuni rappresentanti ottomani a Le Puy, e in cambio invi\u00f2 Antonio Rincon a Barbarossa in Nord Africa e poi in Asia Minore. Solimano spieg\u00f2 \"che non poteva abbandonare il re di Francia, che era suo fratello\". L'alleanza franco-ottomana era da allora cosa fatta.\nNel 1534 una flotta turca venne inviata contro l'Impero asburgico, su richiesta di Francesco I, per razziare le coste italiane e per un incontro con i rappresentanti di Francesco nel sud della Francia. La flotta realizz\u00f2 la conquista di Tunisi il 16 agosto 1534 e continu\u00f2 a razziare le coste italiane con il supporto di Francesco I. In un contrattacco comunque, Carlo V li ricacci\u00f2 nel 1535. Nel 1535 nasce la prima scuola per interpreti con l'auspicio della corona francese per i legami con i Turchi.\nAmbasciatore permanente Jean de La For\u00eat (1535-1537).\nAccordi commerciali e religiosi.\nTrattati, o capitolazioni, erano stati stipulati tra i due paesi a partire dal 1528 e dal 1536. La sconfitta catastrofica nella conquista di Tunisi per mano di Andrea Doria motiv\u00f2 l'impero ottomano ad entrare in un'alleanza formale con la Francia. L'ambasciatore Jean de La For\u00eat venne inviato a Costantinopoli, e per la prima volta pot\u00e9 assumere un incarico permanente di ambasciatore francese presso l'impero ottomano e negoziare trattati.\nJean de La For\u00eat negozi\u00f2 la capitolazione il 18 febbraio 1536, sul modello dei precedenti trattati ottomani con Venezia e Genova, anche se sembra siano stati ratificati dagli Ottomani soltanto nel 1569, con l'ambasciatore Claude Du Bourg. Queste capitolazioni permisero ai francesi di ottenere privilegi importanti, come la sicurezza delle persone e dei beni, l'extraterritorialit\u00e0, la libert\u00e0 di trasportare e vendere beni in cambio del pagamento dei selamlik e delle tasse doganali. Queste capitolazioni avrebbero, in effetti, dato ai francesi il monopolio del commercio con il vicino Oriente. Le navi straniere dovevano commerciare con la Turchia sotto la bandiera francese, dopo il pagamento di una percentuale del loro commercio.\nL'ambasciata francese ed una cappella cristiana vennero costruite nell'area di Galata a Costantinopoli, e vennero concessi diversi privilegi ai mercanti francesi in tutto l'impero ottomano. Attraverso le capitolazioni del 1535, i francesi ricevettero il privilegio di commerciare liberamente in tutti i porti ottomani. Nel 1536 venne sottoscritta una formale alleanza. I francesi erano liberi di praticare la loro religione nell'Impero Ottomano, e i cattolici francesi ebbero la custodia dei Luoghi Santi. La capitolazione venne nuovamente rinnovata nel 1604, ed ebbe termine soltanto dopo l'istituzione della Repubblica di Turchia nel 1923.\nAccordi militari e finanziari.\nJean de la For\u00eat fu latore anche di istruzioni militari segrete per organizzare un'offensiva combinata in Italia nel 1535. Attraverso i negoziati di La For\u00eat, con il visir Ibrahim Pasha, si convennero delle operazioni militari congiunte contro gli stati italiani, nelle quali la Francia avrebbe attaccato la Lombardia mentre l'impero ottomano avrebbe attaccato da Napoli. L'Impero Ottomano avrebbe inoltre fornito un notevole sostegno finanziario a Francesco I. Nel 1533, Solimano invi\u00f2 a Francesco I 100 000 pezzi d'oro, in modo che potesse formare una coalizione con l'Inghilterra e gli stati tedeschi contro Carlo V. Nel 1535, Francesco chiese un altro milione di ducati. Le istruzioni militari di Jean de la Foret molto specifiche:\nSolimano intervenne diplomaticamente in favore di Francesco I sulla scena europea. \u00c8 noto che abbia inviato almeno una lettera ai principi protestanti della Germania per incoraggiarli ad allearsi con Francesco I contro Carlo V. Francesco I si alle\u00f2, nel 1535, con la Lega di Smalcalda contro Carlo V.\nGuerra d'Italia del 1536\u20131538.\nL'alleanza franco-ottomana si pales\u00f2 durante la guerra d'Italia del 1536-1538 a seguito del Trattato del 1536 negoziato da Jean de La For\u00eat.\nCampagna del 1536.\nFrancesco I invase la Savoia nel 1536. dando inizio alla guerra. Una flotta franco-turca si stabil\u00ec a Marsiglia dalla fine del 1536, minacciando Genova. Mentre Francesco I attaccava Milano e Genova nel mese di aprile 1536, Barbarossa razziava i possedimenti asburgici nel Mediterraneo.\nNel 1536, l'ammiraglio francese Baron de Saint-Blancard mise assieme le sue dodici galee francesi con una piccola flotta ottomana, appartenente al Barbarossa di Algeri (una galeaa ottomana e 6 galiotes), per attaccare l'isola di Ibiza nella Isole Baleari. Dopo non essere riuscito a prendere la torre di Sal\u00e9, la flotta razzi\u00f2 la costa spagnola da Tortosa a Collioure, andando poi a svernare a Marsiglia, con 30 galee, da 15 ottobre 1536 (la prima volta di una flotta turca ospitata per l'inverno a Marsiglia).\nCampagna congiunta del 1537.\nNel 1537 vennero programmate importanti operazioni combinate, in cui gli Ottomani avrebbero attaccato l'Italia meridionale e Napoli con Barbarossa e Francesco I avrebbe attaccato il nord Italia con 50 000 uomini. Solimano invi\u00f2 un esercito di 300 000 uomini da Costantinopoli all'Albania, con l'obiettivo di trasportarli in Italia con la flotta. La flotta ottomana si concentr\u00f2 a Valona con 100 galee, accompagnata dall'ambasciatore francese Jean de La For\u00eat. Approd\u00f2 a Castro alla fine di luglio 1537, e part\u00ec due settimane pi\u00f9 tardi con molti prigionieri. Barbarossa aveva devastato la regione intorno ad Otranto, facendo circa 10 000 schiavi. Francesco I non riusc\u00ec per\u00f2 a realizzare il suo impegno, andando ad attaccare invece i Paesi Bassi. \nGli ottomani partirono dal sud Italia, e posero l'Assedio a Corf\u00f9 nel mese di agosto 1537. dove vennero raggiunti dall'ammiraglio francese Baron de Saint-Blancard con 12 galee all'inizio di settembre 1537. Saint-Blancard tent\u00f2 inutilmente di convincere gli ottomani ad attaccare nuovamente le coste della Puglia, Sicilia e Ancona, e Solimano torn\u00f2 con la sua flotta a Costantinopoli a met\u00e0 settembre, senza aver preso Corf\u00f9. L'ambasciatore francese Jean de La For\u00eat si ammal\u00f2 seriamente e mor\u00ec di l\u00ec a poco. Francesco I riusc\u00ec finalmente a penetrare in Italia, e raggiunse Rivoli il 31 ottobre 1537.\nPer due anni, fino al 1538, Saint-Blancard avrebbe accompagnato la flotta di Barbarossa, e tra il 1537 e il 1538 trascorse l'inverno con le sue galee a Costantinopoli e incontr\u00f2 Solimano. Durante quel periodo, Saint-Blancard venne finanziato dal Barbarossa. La campagna di Saint-Blancard con gli ottomani venne descritta in \"Le Voyage du Baron de Saint Blancard en Turquie\", da Jean de la Vega, che aveva accompagnato Saint-Blancard nella missione. Anche se il francese accompagn\u00f2 la maggior parte delle campagne di Barbarossa, a volte si astenne dal partecipare agli assalti turchi, e i suoi racconti esprimono orrore per la violenza di quegli scontri, in cui i cristiani venivano macellati o presi prigionieri.\nTregua di Nizza franco-asburgica (1538).\nCon Carlo V soccombente in battaglia e stretto tra l'invasione francese e gli Ottomani, re Francesco I e Carlo V alla fine fecero la pace con la Tregua di Nizza il 18 giugno 1538. Con la tregua, Carlo e Francesco si accordarono di allearsi contro gli Ottomani per espellerli dall'Ungheria. Carlo V rivolse la sua attenzione alla lotta contro gli ottomani, ma non poteva inviare grandi forze in Ungheria a causa di un conflitto che lo impegnava contro i principi tedeschi della Lega di Smalcalda. Il 28 settembre 1538 Barbarosa vinse la grande Battaglia di Prevesa contro la flotta imperiale. Alla fine del conflitto, Solimano fiss\u00f2 come condizione per la pace con Carlo V che quest'ultimo restituisse a Francesco I, le terre che erano sue di diritto.\nL'alleanza franco-ottomana sub\u00ec una stasi, a causa del cambiamento di alleanza di Francesco con la tregua di Nizza nel 1538. L'aperto conflitto tra Carlo e Francesco sarebbe ripreso nel 1542, nonch\u00e9 la collaborazione franco-ottomana, il 4 luglio 1541 a causa dell'assassinio, da parte delle truppe imperiali, dell'ambasciatore francese presso l'Impero Ottomano Antonio Rincon, mentre era in viaggio attraverso l'Italia vicino a Pavia.\nGuerra d'Italia del 1542\u20131546 e campagna d'Ungheria del 1543.\nDurante la guerra d'Italia del 1542-1546, Francesco I e Solimano si trovarono nuovamente a combattere contro il Sacro Romano Impero, Carlo V e Enrico VIII d'Inghilterra. Il corso della guerra vide una serie di combattimenti in Italia, Francia, e Paesi Bassi, cos\u00ec come tentate invasioni di Spagna e Inghilterra, ma, anche se il conflitto fu rovinosamente costoso per i principali partecipanti, l'esito fu inconcludente. Nel Mediterraneo, la collaborazione navale ebbe luogo tra le due potenze alleate per combattere contro le forze spagnole, a seguito di una richiesta di Francesco I, trasmessa da Antoine Escalin des Aimars, noto anche come il \"capitano Polin\".\nCoordinamento fallito nella campagna del 1542.\nNei primi mesi del 1542, Polin negozi\u00f2 con successo i dettagli dell'alleanza con l'Impero Ottomano, promettendo di inviare 60 000 soldati contro i territori del re tedesco Ferdinando, cos\u00ec come 150 galee contro Carlo V, mentre la Francia promise di attaccare le Fiandre, molestare le coste della Spagna con una forza navale e inviare 40 galee per aiutare i turchi nelle operazioni nel Levante.\nVenne approntato un porto di sbarco, nel nord dell'Adriatico, per la flotta di Barbarossa, alla foce del Marano. Il porto fu requisito in nome della Francia da Piero Strozzi il 2 gennaio 1542.\nPolin lasci\u00f2 Costantinopoli il 15 febbraio 1542 con un contratto steso da Solimano, che definiva i dettagli dell'impegno ottomano per 1542. Arriv\u00f2 a Blois l'8 marzo 1542 per ottenere la ratifica dell'accordo da Francesco I. Di conseguenza, Francesco I design\u00f2 la citt\u00e0 di Perpignano come obiettivo per la spedizione ottomana, al fine di ottenere una rotta verso Genova. Polin, dopo alcuni ritardi a Venezia, finalmente riusc\u00ec a prendere una galea per Costantinopoli il 9 maggio 1542, ma arriv\u00f2 troppo tardi perch\u00e9 gli ottomani potessero lanciare una campagna via mare.\nNel frattempo, Francesco I inizi\u00f2 le ostilit\u00e0 contro Carlo V il 20 luglio 1542, e mantenne, da parte sua, l'accordo di assediare Perpignano e attaccare le Fiandre. Andr\u00e9 de Montalembert venne inviato a Costantinopoli per accertarsi dell'offensiva ottomana, ma scopr\u00ec che Solimano, in parte sotto l'effetto di una precedente alleanza con Had\u0131m Suleiman Pasha, non era disposto ad inviare un esercito per quell'anno, e promise di inviarne uno due volte pi\u00f9 numeroso l'anno seguente, nel 1543.\nQuando Francesco apprese da Andr\u00e9 de Montalembert che gli ottomani non stavano arrivando, abbandon\u00f2 l'assedio di Perpignano.\nAssedio congiunto di Nizza (1543).\nLe forze francesi, guidate da Francesco di Borbone e le forze ottomane, guidate da Barbarossa, si riunirono a Marsiglia nel mese di agosto 1543, e collaborarono nel bombardamento di Nizza. In questa azione, 110 galee ottomane, con una forza di 30 000 uomini, si unirono a 50 galee francesi. i franco-ottomani devastarono la citt\u00e0 di Nizza, ma si trovarono di fronte ad una dura resistenza che diede origine alla storia di Catherine S\u00e9gurane. Dovettero poi togliere l'assedio alla cittadella, all'arrivo delle forze nemiche.\nBarbarossa svern\u00f2 a Tolone (1543-1544).\nDopo l'assedio di Nizza, agli ottomani fu offerto, da Francesco I, di trascorrere l'inverno a Tolone, in modo che potessero continuare a molestare il Sacro Romano Impero, e in particolare le coste della Spagna e dell'Italia, nonch\u00e9 le comunicazioni tra i due paesi: \nDurante lo svernamento di Barbarossa, la Cattedrale di Tolone venne trasformata in moschea, la chiamata alla preghiera veniva fatta cinque volte al giorno, e il conio ottomano era la moneta di scelta. Secondo un osservatore: \"A vedere Tolone, ci si pu\u00f2 immaginare di essere a Costantinopoli\".\nPer tutto l'inverno, gli Ottomani furono in grado di utilizzare Tolone come base per attaccare le coste spagnole e italiane, razziando Sanremo, Borghetto Santo Spirito, Ceriale e sconfiggendo gli attacchi navali italo-spagnoli. Navigando con tutta la sua flotta verso Genova, Barbarossa negozi\u00f2 con Andrea Doria il rilascio di Turgut Reis. Gli ottomani partirono dalla base di Tolone nel maggio 1544 dopo che Francesco i pag\u00f2 800 000 \u00c9cu a Barbarossa.\nIl capitano Polin a Costantinopoli (1544).\nCinque galee francesi al comando del Capitano Polin, compresa la superba galea \"R\u00e9ale\", accompagnarono la flotta di Barbarossa, in una missione diplomatica a Solimano. La flotta francese accompagn\u00f2 Barbarossa durante i suoi attacchi alle coste occidentali italiane lungo la rotta verso Costantinopoli, mettendo a ferro e fuoco Porto Ercole, Giglio, Talamona, Lipari e facendo circa 6 000 prigionieri, ma si separ\u00f2 in Sicilia dalla flotta di Barbarossa per continuare da sola verso la capitale ottomana. Jer\u00f4me Maurand, un prete di Antibes che accompagnava Polin e la flotta ottomana nel 1544, scrisse un dettagliato resoconto in \"Itin\u00e9raire d'Antibes \u00e0 Constantinonple\". Arrivarono a Costantinopoli il 10 agosto 1544 per incontrare Solimano e fargli una relazione sulla campagna. Polin fece ritorno a Tolone il 2 ottobre 1544.\nCampagna congiunta in Ungheria (1543-1544).\nSulla terra Solimano si trov\u00f2, in concomitanza, a lottare per la conquista dell'Ungheria nel 1543, come parte della piccola guerra. Le truppe francesi fornirono agli Ottomani un'unit\u00e0 di artiglieria nel 1543-1544. Dopo una serie di assedi come quello di Esztergom, Solimano ottenne una posizione di rilevanza in Ungheria riuscendo ad imporre la Tregua di Adrianopoli con gli Asburgo nel 1547.\nOltre al potente effetto di un'alleanza strategica che circondava l'Impero asburgico, le operazioni tattiche combinate vennero notevolmente ostacolate dalle distanze, da difficolt\u00e0 di comunicazione, e da variazioni imprevedibili dei piani da un lato o dall'altro. Dal punto di vista finanziario, le entrate fiscali vennero generate, da entrambe le potenze, attraverso il riscatto delle navi nemiche catturate nel Mediterraneo. Il re di Francia prese in prestito grandi quantit\u00e0 di oro dal banchiere ottomano Giuseppe Nasi e dall'Impero Ottomano, per una somma di circa 150 000 \u00e9cu, a partire dal 1565, il cui rimborso divenne controverso negli anni successivi.\nAppoggio francese alla guerra ottomano-safavide (1547).\nNel 1547, quando Solimano il Magnifico attacc\u00f2 la Persia nella sua seconda campagna della guerra ottomano-safavide, la Francia invi\u00f2 l'ambasciatore Gabriel de Luetz per accompagnarlo nella su azione Gabriel de Luetz fu in grado di dare consigli militari decisivi a Solimano, come quando consigli\u00f2 il posizionamento dell'artiglieria durante l'assedio di Van.\nConseguenze.\nL'alleanza forn\u00ec supporto strategico ed efficacemente tutel\u00f2 il regno di Francia dalle ambizioni di Carlo V. Diede inoltre l'opportunit\u00e0 all'Impero Ottomano di essere coinvolto nella diplomazia europea e di ottenere prestigio nei suoi domini europei. Secondo lo storico Arthur Hassall le conseguenze dell'alleanza franco-ottomana furono di grande portata: \"L'alleanza ottomana aveva potentemente contribuito a salvare la Francia dalla stretta di Carlo V, che aveva certamente aiutato il protestantesimo in Germania, e dal punto di vista francese, aveva salvato gli alleati di Francesco I della Germania settentrionale.\"\nDibattito politico.\nFra gli effetti collaterali vi fu una grande propaganda negativa contro le azioni del re di Francia e la sua alleanza \"scellerata\" con una potenza musulmana, un forte appello al resto d'Europa da parte di Carlo V contro l'alleanza di Francesco I, e caricature mostranti la collusione tra la Francia e l'Impero Ottomano. Nel tardo XVI secolo, il filosofo e politico italiano Giovanni Botero, si riferiva all'alleanza come \"un vile, infame, trattato diabolico\" e lo incolp\u00f2 dell'estinzione della dinastia dei Valois. Anche l'ugonotto Fran\u00e7ois de La Noue denunci\u00f2 l'alleanza in una sua opera del 1587, dichiarando che \"questa confederazione \u00e8 stata l'occasione per diminuire la gloria e la potenza di un regno fiorente come la Francia.\"\nNumerosi autori intervennero in difesa del re di Francia per giustificare la sua alleanza. Alcuni scrissero sulla civilt\u00e0 ottomana, come ad esempio Guillaume Postel o Christophe Richer, in modi a volte estremamente positivi. Nel lavoro del 1543 \"Les Gestes de Fran\u00e7oys de Valois\", \u00c9tienne Dolet giustific\u00f2 l'alleanza confrontandola con le relazioni di Carlo V con la Persia e Tunisi. Dolet afferm\u00f2 inoltre che non dovrebbe essere \"vietato ad un principe fare alleanza e cercare l'intelligenza di un altro, qualunque credo o legge possa praticare\". L'autore Fran\u00e7ois de Sagon scrisse nel 1544 \"Apologye en d\u00e9fense pour le Roy\", un testo che difendeva le azioni di Francesco I disegnando paralleli con la \"parabola del buon samaritano\" della Bibbia, in cui Francesco viene confrontato con il ferito, l'Imperatore con i ladri, e Solimano al buon samaritano che fornisce aiuto a Francesco. Guillaume du Bellay e suo fratello Jean du Bellay scrissero in difesa dell'alleanza, allo stesso tempo minimizzandola e legittimandola con il fatto che Francesco I stava difendendosi contro un'aggressione. Jean de Montluc utilizz\u00f2 esempi della storia cristiana per giustificare il tentativo di ottenere il sostegno ottomano. Il fratello di Jean de Montluc, Blaise de Montluc, sostenne nel 1540 che l'alleanza era giusta in quanto \"contro i nemici si possono fare frecce di ogni tipo di legno.\" Nel 1551, Pierre Danes scrisse \"Apologie, faicte par un serviteur du Roy, contre les calomnies des Imp\u00e9riaulx: sur la descente du Turc\".\nScambi culturali e scientifici.\nFiorirono scambi culturali e scientifici tra la Francia e l'Impero Ottomano. Studiosi francesi come Guillaume Postel o Pierre Belon furono in grado di viaggiare in Asia Minore e nel Medio Oriente per raccogliere informazioni.\nSi pensa che ci siano stati scambi scientifici date le numerose opere in arabo, in particolare relative all'astronomia, che sono state portate in Francia, commentate ed esaminate da studiosi come Guillaume Postel. La trasmissione della conoscenza scientifica, come ad esempio la coppia di \u1e6c\u016bs\u012b, potrebbe essersi verificata in queste occasioni, nel momento in cui Niccol\u00f2 Copernico stava affermando le sue teorie astronomiche.\nLibri, come il testo sacro islamico, il Corano, vennero portati per essere inseriti nelle biblioteche reali, come la \"Biblioth\u00e8que Royale de Fontainebleau\", per creare una fondazione per il \"Coll\u00e8ge des Lecteurs Royaux \", futuro Coll\u00e8ge de France. Vennero scritti romanzi e lavori teatrali che avevano l'Impero Ottomano come tema o sfondo. Nel 1561, Gabriel Bounin pubblic\u00f2 \"La Soltane\", una tragedia sul ruolo di Roxelana sull'uccisione, nel 1553, di Mustafa, figlio maggiore di Solimano. Questa tragedia segn\u00f2 la prima apparizione degli Ottomani sui palcoscenici di Francia.\nCommercio internazionale.\nStrategicamente, l'alleanza con l'Impero Ottomano consent\u00ec inoltre alla Francia di compensare in qualche modo il vantaggio asburgico nel commercio con il Nuovo Mondo, con quello francese nel Mediterraneo orientale attraverso Marsiglia, aumentato considerevolmente dopo il 1535. Dopo le Capitolazioni del 1569, la Francia ottenne la precedenza su tutti gli altri stati cristiani, ed era richiesta la sua autorizzazione qualora qualche altro stato avesse voluto commerciare con l'Impero Ottomano.\nAlleanza militare sotto Enrico II.\nIl figlio di Francesco I, Enrico II, sigl\u00f2 anche lui un trattato con Solimano per cooperare contro la Marina Austriaca. Questo fu deciso a seguito della conquista, avvenuta l'8 settembre 1550, di Mahdia da parte dei genovesi comandati dall'ammiraglio Andrea Doria, per conto di Carlo V. L'alleanza permise a Enrico II di spingere le conquiste francesi verso il Reno, mentre una flotta franco-ottomana difendeva il sud della Francia.\nCooperazione nel corso della guerra d'Italia del 1551\u20131559.\nVarie azioni militari vennero coordinate durante la Guerra d'Italia del 1551-1559. Nel 1551, gli Ottomani, accompagnati dall'ambasciatore francese Gabriel de Luez d'Aramon, ebbero successo nell'Assedio di Tripoli.\nAttacco congiunto in Italia (1552).\nNel 1552, quando Enrico II attacc\u00f2 Carlo V, gli ottomani inviarono 100 galee nel Mediterraneo occidentale. La flotta ottomana venne accompagnata, da tre galee francesi sotto il comando di Gabriel de Luez d'Aramon, nelle sue scorribande lungo la costa di Calabria nel Sud Italia, conquistando la citt\u00e0 di Reggio Calabria. Il piano era quello di unirsi con la flotta francese del barone de la Garde e le truppe del Principe di Salerno, ma entrambi furono ritardati e non poterono raggiungere gli Ottomano in tempo utile. Nella Battaglia di Ponza, contro 40 galee di Andrea Doria, la flotta franco-ottomana riusc\u00ec a sconfiggerla e a catturare 7 galee il 5 agosto 1552. La flotta franco-ottomana lasci\u00f2 Napoli per tornare in Oriente il 10 agosto, senza il barone de la Garde, che giunse a Napoli dopo una settimana con 25 galee e truppe. La flotta ottomana svern\u00f2 poi a Chio, dove venne raggiunta dalla flotta del barone de la Garde, pronta per le operazioni navali dell'anno successivo.\nInvasione congiunta della Corsica (1553).\nIl 1\u00ba febbraio 1553, venne firmato un nuovo trattato di alleanza, che coinvolgeva la collaborazione navale contro gli Asburgo. Nel 1553, gli ammiragli ottomani Turgut e Sinan Pasci\u00e0, assieme ad uno squadrone francese, razziarono le coste di Napoli, Sicilia, Elba e Corsica. Una flotta franco-ottomana esegu\u00ec l'Invasione della Corsica a favore della Francia. L'alleanza militare si dice che avesse raggiunto il suo picco nel 1553.\nNel 1555, l'ambasciatore francese Michel de Codignac, successore di Gabriel de Luetz d'Aramon, partecip\u00f2 alla campagna di Persia con Solimano, e dovette partecipare, con la flotta ottomana, alle campagne contro Piombino, Elba e Corsica. L'ammiraglio ottomano Turgut Reis fu uno dei protagonisti di queste azioni.\nIl 30 dicembre 1557, Enrico II scrisse una lettera a Solimano, chiedendogli un finanziamento, nitrato, e 150 galee da mantenere di stanza in Occidente. Attraverso i servizi del suo ambasciatore Jean Cavenac de la Vigne, Enrico II ottenne l'invio di una flotta ottomana in Italia nel 1558, ma con scarso effetto a parte il sacco di Sorrento. Gli ottomani contribuirono all'invasione delle Baleari nel 1558. Il conflitto sarebbe finalmente giunto al termine con la Pace di Cateau-Cambr\u00e9sis (1559) e la morte accidentale di Enrico II nello stesso anno. La pace ritrovata tra le potenze europee cre\u00f2 per\u00f2 disillusione di lunga durata da parte degli ottomani.\nSostegno al protestantesimo sotto Carlo IX.\nIl potere ottomano venne utilizzato anche dai francesi nei conflitti religiosi della scena europea. Nel 1566, sotto Carlo IX, l'ambasciatore francese presso l'Impero Ottomano, intervenne a favore della Rivolta olandese contro l'Impero Spagnolo, dopo una richiesta di aiuto agli ottomani da parte di Guglielmo I d'Orange, in modo che venne deliberata un'alleanza olandese-ottomana e fu inviata una lettera da Solimano il Magnifico alle \"luterane\" Fiandre, offrendo truppe nel momento in cui ne avessero avuto necessit\u00e0, e sostenendo che si sentiva vicino a loro, \"dal momento che non adoravano gli idoli, credevano in un Dio unico e combattevano contro il Papa e l'imperatore\". L'Impero ottomano era infatti noto a quel tempo per la sua tolleranza religiosa. Diversi rifugiati per motivi religiosi, come ugonotti, alcuni anglicani, quaccheri, anabattisti, gesuiti o Cappuccini e ebrei furono in grado di trovare rifugio a Costantinopoli e nell'Impero Ottomano, dove ottenevano diritto di soggiorno e di culto. Successivamente, gli ottomani aiutarono i calvinisti in Transilvania e Ungheria ma anche in Francia. Il pensatore contemporaneo francese Jean Bodin scrisse:\nL'Impero ottomano era al culmine della sua potenza, ma per i quaranta anni successivi a questi eventi, la Francia sarebbe rimasta coinvolta nelle aspre guerre di religione francesi, e il potere ottomano avrebbe cominciato ad indebolirsi lentamente dopo la Battaglia di Lepanto.\nNel 1572, dopo la morte del re polacco Sigismondo Augusto, che era stato fautore dell'alleanza polacco-ottomana, la Polonia elesse il francese Enrico di Valois, piuttosto che i candidati degli Asburgo, anche al fine di essere pi\u00f9 gradita all'Impero Ottomano. La scelta di Enrico di Valois era stata evidentemente pilotata dal Gran visir ottomano Sokollu Mehmed Pasci\u00e0. Quando Enrico torn\u00f2 in Francia nel 1575, gli succedette Stefano I B\u00e1thory, anche lui supportato dagli ottomani per ottenere il trono di Transilvania nel 1571.\nNel 1574, Guglielmo d'Orange e Carlo IX, attraverso il suo ambasciatore pro-ugonotti Fran\u00e7ois de Noailles, vescovo di Dax, cerc\u00f2 di avere il sostegno del sovrano ottomano Selim II al fine di aprire un nuovo fronte contro il re di Spagna Filippo II. Selim II invi\u00f2 il suo sostegno attraverso un messaggero, che cerc\u00f2 di mettere gli olandesi in contatto con i ribelli moriscos della Spagna e i pirati di Algeri. Selim invi\u00f2 anche una grande flotta alla Conquista di Tunisi nell'ottobre 1574, ottenendo il risultato di ridurre la pressione spagnola sugli olandesi.\nGli ugonotti francesi erano in contatto con i moriscos contro la Spagna negli anni 1570 Intorno al 1575, venne pianificato un attacco combinato di moriscos aragonesi e ugonotti di B\u00e9arn sotto Enrico di Navarra contro la spagnola Aragona, in accordo con il re di Algeri e l'Impero Ottomano, ma questi progetti naufragarono con l'arrivo di Giovanni d'Austria in Aragona e il disarmo dei moriscos. Nel 1576, venne progettata una flotta a tre punte da Costantinopoli per sbarcare tra Murcia e Valencia, mentre gli ugonotti francesi avrebbero invaso da nord e i moriscos avrebbero compiuto la loro rivolta, ma la flotta ottomana non riusc\u00ec ad arrivare in tempo.\nIl supporto ottomano alla Francia continuer\u00e0, cos\u00ec come il supporto ai Paesi Bassi e all'Inghilterra dopo il 1580, e il supporto a protestanti e calvinisti, come strategia per contrastare i tentativi degli Asburgo di imporre la loro supremazia in Europa. Per una volta, per\u00f2, la guerra ottomano-safavide rivolse l'attenzione degli Ottomani distante dall'Europa.\nRivalit\u00e0 persiano-ottomana in Europa.\nIl conflitto tra Ottomani e Persiani port\u00f2 questi ultimi a cercare una contro alleanza asburgo-persiana che agisse, con le altre potenze europee, contro l'Impero Ottomano, in particolare con gli Asburgo, stati italiani e Spagna. Questo piano venne formalizzato da due dei pi\u00f9 importanti organismi diplomatici: dall'ambasciata persiana in Europa (1599-1602) e da quella del (1609-1615). I risultati per\u00f2 sembra siano stati limitati.\nContinuazione.\nPer i tre secoli successivi all'inizio dell'alleanza gli ottomani continuarono a rispettare il loro impegno di proteggere le comunit\u00e0 cristiane nel loro regno e i re francesi successivi a Francesco I, mantennero generalmente la loro politica filo-ottomana. Numerose ambasciate ottomane vennero ricevute presso la corte francese: da Solimano a Francesco I nel 1533, da Solimano a Carlo IX nel 1565 (ambasciata di Hajji Murad), da Selim II a Carlo IX nel 1571, da Murad III a Enrico III nel 1581.\nEnrico IV.\nAnche prima dell'ascesa al trono di Enrico IV, gli ugonotti francesi erano in contatto con i moriscos con i quali avevano fatto dei piani contro gli Asburgo di Spagna negli anni 1570. Intorno al 1575, vennero fatti piani per un attacco combinato di moriscos aragonesi e ugonotti da B\u00e9arn sotto Enrico di Navarra contro la spagnola Aragona, in accordo con il re di Algeri e l'Impero Ottomano, ma questi progetti naufragarono con l'arrivo di Giovanni d'Austria in Aragona e il disarmo dei moriscos. Nel 1576, venne progettata una flotta a tre punte che da Costantinopoli doveva sbarcare tra Murcia e Valencia, mentre gli ugonotti francesi avrebbero invaso da nord e i moriscos avrebbero compiuto la loro rivolta, ma la flotta ottomana non riusc\u00ec ad arrivare in tempo.\nEnrico IV continu\u00f2 la politica franco-ottomana e ricette una ambasciata da Mehmed III nel 1601 e nel 1604 venne firmato un trattato di pace e Capitolazione\" fra Enrico IV e il sultano ottomano Ahmed I, che concedeva numerosi vantaggi alla Francia nei rapporti con l'Impero Ottomano. Un'altra ambasciata venne inviata in Tunisia nel 1608, capeggiata da Fran\u00e7ois Savary de Br\u00e8ves.\nAncora un'ambasciata venne inviata a Luigi XIII nel 1607, e da Mehmed IV a Luigi XIV nel 1669, nella persona dell'ambasciatore M\u00fcteferrika S\u00fcleyman A\u011fa, che cre\u00f2 scalpore alla corte francese e innesc\u00f2 una moda turca. L'Oriente and\u00f2 acquistando una vasta influenza nella letteratura francese, visto che il 50% delle guide di viaggio francesi, nel XVI secolo, erano dedicate all'Impero Ottomano.\nL'influenza francese rimase fondamentale a Costantinopoli, e le capitolazioni furono rinnovate nel 1604, costringendo tutte le nazioni al commercio sotto la protezione e la bandiera della Francia, fatta eccezione per l'Inghilterra e la Repubblica di Venezia che erano in competizione con i Paesi Bassi, per l'influenza nel Levante. Nel contesto della competizione per l'influenza tra le potenze occidentali, le relazioni tra la Francia e l'Impero Ottomano iniziarono a raffreddarsi in modo significativo. Nel 1643, i francesi persero la custodia Luoghi Santi in favore dei greci.\nRipresa dell'alleanza sotto Luigi XIV.\nInizialmente, il sentimento di Luigi XIV verso l'Impero Ottomano sembrava essere piuttosto negativo, e le truppe francesi assistettero gli austriaci contro i turchi del 1664 nella Battaglia di San Gottardo, e i veneziani contro i turchi nell'assedio di Candia nel 1669 sotto Fran\u00e7ois de Beaufort. Una delle ragioni era che Luigi XIV stava spostando l'alleanza verso gli Asburgo, in particolare attraverso il suo matrimonio con Maria Teresa di Spagna nel 1660. La madre di Luigi XIV, Anna d'Austria, era anch'essa una Asburgo.\nNel 1673, Luigi XIV invi\u00f2 una flotta ai Dardanelli e ottenne nuove capitolazioni che lo riconoscevano come unico protettore dei cattolici. Presto Luigi XIV fece rivivere l'alleanza per agevolare le sue politiche espansionistiche. Egli si astenne dal partecipare a un'alleanza formale con l'Impero Ottomano, ma mantenne una neutralit\u00e0 prudente favorevole i turchi, incoraggiandoli ad aprire un nuovo fronte contro gli Asburgo, ed effettivamente approfitt\u00f2 del loro conflitto con il Sacro Romano Impero per promuovere gli interessi territoriali della Francia. Nel 1679 e nel 1680, Luigi XIV, attraverso il suo inviato Guilleragues incoraggi\u00f2 il Gran Visir ottomano Kara Mustafa ad intervenire nella ribellione ungherese contro gli Asburgo, ma senza successo. Luigi XIV comunic\u00f2 ai turchi che non avrebbe mai combattuto dalla parte dell'imperatore austriaco Leopoldo I, e invece ammass\u00f2 truppe alla frontiera orientale della Francia. Queste rassicurazioni incoraggiarono i turchi a non rinnovare i venti anni di pace con l'Austria e a passare all'offensiva. Dal 1683, e per un periodo di sedici anni, il Sacro Romano Impero sarebbe stato occupato nella lotta contro l'Impero ottomano nella Grande guerra turca. Luigi XIV si rifiut\u00f2 di partecipare al Lega Santa, una coalizione di potenze europee contro gli Ottomani, adottando una posizione di neutralit\u00e0, e incoraggi\u00f2 Mehmed IV a perseverare nella sua lotta contro gli Asburgo. Scrittori e poeti avrebbero criticato la posizione di Luigi XIV, e rafforzato l'unit\u00e0 della Lega, descrivendo una battaglia tra \"libert\u00e0\" europea da un lato e dispotismo orientale associato ad assolutismo francese dall'altro.\nIl Gran visir ottomano Kara Mustafa riusc\u00ec quasi a prendere Vienna, ma fu infine respinto alla battaglia di Vienna nel 1683. In quell'occasione, Luigi XIV non solo rifiut\u00f2 di aiutare gli austriaci, ma al contrario cerc\u00f2 di impedire a Giovanni III Sobieski di salvare la citt\u00e0 di Vienna, ma colse l'occasione per attaccare citt\u00e0 in Alsazia e parti del sud della Germania. Alla fine fu in grado di firmare la Tregua di Ratisbona il 15 agosto 1684, ottenendo alcuni territori che coprivano la frontiera e avrebbero protetto la Francia da invasioni straniere.\nNel 1688, Luigi XIV attacc\u00f2 nuovamente l'Impero asburgico, per alleviare la pressione sugli Ottomani. Luigi XIV venne insultato per questa azione, e fu chiamato:\nGli ottomani furono in grado di mettere in atto un contro-attacco ed ebbero successo nell'Assedio di Belgrado (1690), ma furono definitivamente sconfitti nel 1699 con la firma del Trattato di Carlowitz.\nScambi culturali.\nEntro la fine del XVII secolo, le prime grandi sconfitte dell'Impero Ottomano ridussero la minaccia percepita nelle menti europee, portando ad una mania artistica per le cose turche. C'era una moda per le turcherie, proprio come c'era la moda per le cose cinesi (cineserie), entrambe le quali divennero componenti costitutivi dello stile Rococ\u00f2. L'orientalismo inizi\u00f2 a diventare molto popolare, in primo luogo con le opere di Jean-Baptiste van Mour, che aveva accompagnato l'ambasciata di Charles de Ferriol a Costantinopoli nel 1699 e che vi rimase fino alla fine della sua la vita nel 1737, e poi con le opere di Boucher e Fragonard.\nAnche la letteratura francese fu notevolmente influenzata. Nel 1704 venne pubblicata la prima versione francese delle \"Mille e una notte\". Autori francesi usarono l'Oriente come modo per arricchire i loro lavori filosofici e come pretesto per scrivere commenti sull'Occidente: Montesquieu scrisse le \"Lettres Persannes\" nel 1721, un saggio satirico sull'Occidente, Voltaire utilizz\u00f2 la moda orientale per scrivere\" Zaire\" (1732) e \"Candide\" (1759). I viaggiatori francesi del XVII secolo, come Jean de Th\u00e9venot e Jean-Baptiste Tavernier visitarono regolarmente l'Impero Ottomano.\nVi furono anche numerose influenze culinarie. Il caff\u00e8 venne introdotto a Marsiglia da Pierre de La Roque nel 1664, ma la moda per il caff\u00e8 a Parigi venne innescata dall'ambasciatore ottomano presso Luigi XIV, Suleiman Aga, nel 1669. Sorsero locali alla moda per la mescita del caff\u00e8 come il \"Caf\u00e9 Procope\", il primo bar di Parigi, aperto nel 1689. Nell'alta societ\u00e0 francese indossare il turbante e il caffettano divenne una moda, cos\u00ec come sdraiarsi su tappeti e cuscini.\nIn Francia si svilupp\u00f2 un'industria dei tappeti \"fa\u00e7on de Turquie\" (\"alla maniera turca\") durante il regno di Enrico IV, ad opera di Pierre Dupont, ritornato dall'Oriente. Questa industria crebbe di importanza durante il regno di Luigi XIV. I tappeti della Savonnerie esemplificarono questa tradizione (\"i superbi tappeti della Savonnerie, che per lungo tempo rivaleggiarono con i tappeti della Turchia, e ultimamente li hanno di gran lunga superati\"), che vennero successivamente adattati al gusto locale e sviluppati dalla Manifattura dei Gobelins. Questa tradizione si svilupp\u00f2 anche in Gran Bretagna dove fece rinascere l'industria del tappeto britannico nel XVIII secolo.\nSupporto continuo, da Luigi XV alla Rivoluzione francese.\nAmbasciate ottomane.\nNei primi anni del XVIII secolo, il sovrano ottomano Ahmed III (1703-1730) cerc\u00f2 di inviare un'ambasciata in Francia al fine di rendere formalmente la Francia come alleato strategico contro i nemici comuni russo e austriaco. In 1720, Yirmisekiz Mehmed \u00c7elebi fu inviato a Parigi come ambasciatore ottomano presso Luigi XV. La sua ambasceria, durata undici mesi, \u00e8 nota per essere stata la prima rappresentanza estera, di natura permanente, dell'Impero ottomano. Durante il periodo 1721-1722, visit\u00f2 la Francia, in una vasta missione esplorativa, con l'obiettivo di raccogliere informazioni per la modernizzazione dell'Impero Ottomano. Al suo ritorno nella capitale ottomana, Yirmisekiz Mehmed \u00c7elebi present\u00f2 i suoi contatti, esperienze e osservazioni al Sultano nella forma di un libro, un \"Sef\u00e2retn\u00e2me\". Un'altra ambasciata, guidata da Mehmed Said Efendi si recher\u00e0 in visita in Francia nel 1742.\nCollaborazione diplomatica e tecnica.\nPer tutto il periodo, i contatti furono diversi e molteplici e la Francia era disposta ad aiutare gli ottomani al fine di mantenere l'equilibrio strategico in Europa. Attraverso il suo intervento e quello dell'ambasciatore Louis de Villenneuve, nella negoziazione del Trattato di Belgrado del 1739, la Francia sostenne efficacemente l'impero ottomano nel mantenere una forte presenza in Europa contro l'Austria per diversi decenni, facendo cos\u00ec \"riemergere il suo tradizionale ruolo di miglior amico degli Ottomani nella cristianit\u00e0\".\nInoltre, poich\u00e9 l'Impero Ottomano stava perdendo terreno militarmente, nel corso del XVIII secolo, fece numerosi sforzi per reclutare esperti francesi per la sua modernizzazione. L'ufficiale francese e avventuriero Claude Alexandre de Bonneval (1675-1747) si mise al servizio del sultano Mahmud I, si convert\u00ec all'Islam, e cerc\u00f2 di modernizzare l'esercito ottomano, creando fonderie di cannoni, fabbriche di polvere da sparo e moschetti e una scuola di ingegneria militare. Un altro ufficiale, Fran\u00e7ois Baron de Tott, venne coinvolto negli sforzi di riforma militare ottomana. Riusc\u00ec ad avere una nuova fonderia per la costruzione di obici e fu determinante per la creazione di unit\u00e0 di artiglieria mobile. Costru\u00ec fortificazioni sul Bosforo e diede inizio ad un corso di scienze navali che pose la prima pietra per la successiva creazione dell'Accademia navale turca.\nLuigi XVI.\nDal 1783, sotto Luigi XVI, venne inviata una missione militare francese presso l'impero ottomano per addestrare i turchi nella guerra navale e nella costruzione di fortificazioni. Fino allo scoppio della Rivoluzione francese, nel 1789, circa 300 ufficiali francesi di artiglieria e ingegneri erano attivi nell'impero ottomano per modernizzare e addestrare unit\u00e0 di artiglieria. Dal 1784, Antoine-Charles Aubert si rec\u00f2 a Costantinopoli con dodici esperti. Lo stesso anno, gli ufficiali francesi di ingegneria Andr\u00e9-Joseph Lafitte-Clav\u00e9 e Joseph-Monnier de Courtois giunsero in Turchia per realizzare disegni tecnici e strutturare la nuova Imperial scuola militare di ingegneria \" M\u00fchendish\u00e2ne-i Berr\u00ee-i H\u00fcm\u00e2yun\" istituita dal Gran visir Halil Hamid Pasci\u00e0. Libri di testo, per lo pi\u00f9 francesi, vennero usati per l'insegnamento della matematica, astronomia, ingegneria, armi, tecniche di guerra e di navigazione. Tuttavia, tutti gli istruttori dovettero lasciare con la fine dell'alleanza franco-ottomano nel 1798.\nFrancia Rivoluzionaria.\nQuesta politica continu\u00f2 anche dopo la Rivoluzione francese, visto che la Francia aveva chiaramente bisogno di un diversivo orientale contro i suoi nemici continentali. Per l'Impero ottomano la Rivoluzione francese fu un evento provvidenziale, dal momento che il conflitto tra le potenze europee avrebbe potuto indebolire soltanto gli Stati che erano suoi nemici tradizionali. Per il sultano Selim III, questa fu un'occasione d'oro per modernizzare e raggiungere il \"Nuovo Ordine\" (Nizam-\u0131 Jedid). Cre\u00f2 ambasciate permanenti in diversi paesi europei, e si rivolse alla Francia per chiedere aiuto. Vennero inviati diversi esperti e, nel 1795, l'inviato francese straordinario Raymond de Verninac-Saint-Maur tent\u00f2 di stabilire un trattato di alleanza. Un giovane ufficiale di artiglieria, Napoleone Bonaparte, venne designato per andare a Costantinopoli nel 1795 per aiutare ad organizzare l'artiglieria ottomana. Tuttavia non and\u00f2, poich\u00e9 pochi giorni prima di imbarcarsi per il Vicino Oriente si dimostr\u00f2 utile al Direttorio annientando un moto parigino, organizzato dai \"realisti\" e venne trattenuto in Francia.\nNel 1796, il generale Aubert-Dubayet venne inviato alla corte ottomana con attrezzature di artiglieria, artiglieri e ingegneri francesi, per aiutare lo sviluppo degli arsenali ottomani e delle fonderie di cannoni. Vennero inviati anche ufficiali di fanteria e cavalleria per addestrare spahis e giannizzeri, ma furono frustrati dall'opposizione dei giannizzeri. Questo rapporto sarebbe diventato difficile con l'ascesa di Napoleone.\nEpilogo: Napoleone I.\nCon l'avvento di Napoleone I, la Francia adott\u00f2 una politica fortemente espansiva che la mise in contatto diretto con l'Impero Ottomano. Dopo il Trattato di Campoformio del 1797, la Francia acquis\u00ec possedimenti nel Mediterraneo, come le isole Ionie nonch\u00e9 ex basi veneziane sulla costa di Albania e Grecia. Le relazioni con l'impero ottomano diventarono, tutto ad un tratto, pi\u00f9 conflittuali. Napoleone Bonaparte invase l'Egitto nel 1798 e combatt\u00e9 contro gli ottomani per stabilire una presenza francese in Medio Oriente, con l'ultimo sogno di un collegamento con Fateh Ali Tipu in India. Nonostante il lungo periodo di amicizia, l'alleanza franco-ottomana era ormai finita, Napoleone dichiar\u00f2 grande rispetto per l'Islam, e fece appello alla lunga storia di relazioni amichevoli tra l'Impero Ottomano e la Francia:\nNapoleone aveva rovesciato i bey mamelucchi, governanti d'Egitto sotto la sovranit\u00e0 nominale ottomana, ma alz\u00f2 ancora bandiera francese affiancata a quella ottomana in tutto il territorio egiziano, rivendicando il suo amore per l'Islam, e dicendo che stavano salvando gli Ottomani dai Mamelucchi. Selim III tuttavia dichiar\u00f2 immediatamente la Jih\u0101d e cerc\u00f2 l'aiuto di Regno Unito e Russia, che riteneva essere minacciata dalle conquiste di Napoleone. Il 9 gennaio 1799, l'Impero Ottomano si alle\u00f2 con la Russia, e due giorni dopo con la Gran Bretagna.\nLa Gran Bretagna colse l'occasione per allearsi con l'Impero Ottomano allo scopo di respingere l'invasione di Napoleone, intervenendo militarmente durante l'Assedio di San Giovanni d'Acri con l'ammiraglio William Sidney Smith nel 1799, o sotto Ralph Abercromby alla Battaglia di Abukir nel 1801. Entro il 1802, i francesi furono completamente sconfitti in Medio Oriente.\nAlleanza finale, ma di breve durata.\nBen presto per\u00f2, nel 1803, Francia e Gran Bretagna erano di nuovo in guerra, e Napoleone fece di tutto per cercare di convincere l'Impero Ottomano a combattere contro la Russia nei Balcani e ad unirsi alla sua coalizione anti-russa. Da parte sua, la Russia si contendeva il favore ottomano, e riusc\u00ec a firmare un trattato di alleanza difensiva nel 1805.\nNapoleone continu\u00f2 i suoi sforzi per conquistare l'Impero Ottomano alla sua causa. Invi\u00f2 il generale Horace S\u00e9bastiani come inviato straordinario. Napoleone promise di aiutare l'Impero Ottomano a recuperare i territori perduti. Egli scrisse al Sultano:\nNel febbraio 1806, dopo la vittoria di Napoleone alla Battaglia di Austerlitz nel dicembre 1805 e il seguente smembramento dell'Impero asburgico, Selim III rifiut\u00f2 di firmare l'alleanza con Russia e Regno Unito, e riconobbe Napoleone come imperatore, optando formalmente per un'alleanza con la Francia \"nostro sincero e naturale alleato\", dichiarando guerra a Russia e Regno Unito. Invi\u00f2 inoltre Muhib Efendi a Parigi, come ambasciatore (1806\u20131811). La decisione di Selim III a favore della Francia innesc\u00f2, nel 1806, la guerra russo-turca e nel 1807 la guerra anglo-turca. Selim III respinse la flotta britannica di John Thomas Duckworth con l'aiuto di Sebastiani, ma perse alcuni importanti scontri contro la Russia, e fu infine rovesciato dai suoi giannizzeri mentre stava cercando di riformare il suo esercito, venendo sostituito da Mustafa IV. Questi comunque persistette con l'alleanza franco-ottomana, e invi\u00f2 l'ambasciatore Halet Efendi a Parigi per trattarne i dettagli. Allo stesso tempo, Napoleone aveva formalizzato un'alleanza franco-persiana nel 1807, con la firma del Trattato di Finckenstein.\nIn un capovolgimento finale per\u00f2, Napoleone aveva finalmente sconfitto la Russia nella battaglia di Friedland nel mese di luglio 1807. L'alleanza tra la Francia e l'Impero Ottomano venne mantenuta, e un accordo di pace fu mediato tra la Russia e gli Ottomani, ma i territori degli Ottomani che era stato promessi (Moldavia e Valacchia) attraverso il Trattato di Tilsit non vennero mai restituiti, anche se gli stessi ottomani avevano rispettato la loro parte dell'accordo spostando le loro truppe a sud del Danubio. Di fronte al tradimento da parte della Russia, e al fallimento della Francia nell'avere forzato l'accordo, l'Impero Ottomano, ora governato da Mahmud II, firm\u00f2, il 5 gennaio 1809, il Trattato di pace, commercio e alleanza segreta con la Gran Bretagna, che ora era in guerra con la Francia e la Russia. Nel 1812, attraverso il Trattato di Bucarest, l'Impero Ottomano e la Russia accettarono una pace, visto che la Russia era ansiosa di liberare il fronte meridionale in previsione dell'invasione della Russia, con la quale la Russia manteneva la Bessarabia e gli Ottomani riconquistavano Valacchia e Moldavia. Nel mondo post napoleonico, al Congresso di Vienna, l'Impero Ottomano venne ancora riconosciuto come una parte essenziale dello status quo europeo.\nGuerre di Crimea e Siria.\nNella guerra di Crimea, venne firmata un'alleanza franco-anglo-ottomana contro la Russia il 12 marzo 1854.\nIn un altro esempio di cooperazione, nel 1860, la Francia intervenne successivamente in territorio ottomano (Siria), con l'accordo dell'Impero Ottomano, con l'obiettivo di compiere la sua missione di proteggere i cristiani in Medio Oriente, a seguito di massacri di cristiani maroniti A quel tempo la Francia, guidata da Napoleone III, afferm\u00f2 di voler continuare il suo antico ruolo di protettrice dei cristiani nell'Impero ottomano."}
{"id": "4791365", "revid": "767487", "url": "https://it.wikipedia.org/wiki?curid=4791365", "title": "Rolland Courbis", "text": "Carriera.\nCome calciatore ha militato nelle seguenti squadre: Olympique Marsiglia, Ajaccio, Olympiakos, , e Tolone.\nCome allenatore ha diretto le seguenti squadre: Tolone, US Marseille Endoume, Bordeaux, , Olympique Marsiglia, , Ajaccio, Al-Wahda FC, Alania Vladikavkaz, Montpellier, Nazionale di calcio del Niger, , USM Alger e nuovamente Montpellier. Vanta, inoltre, il raggiungimento della finale di Coppa UEFA 1998-1999 con l'Olympique Marsiglia e della finale di Coupe de la Ligue 1996-1997 con il Bordeaux."}
{"id": "4791375", "revid": "478133", "url": "https://it.wikipedia.org/wiki?curid=4791375", "title": "Nikolina Konstantinova Dobreva", "text": ""}
{"id": "4791376", "revid": "1305772", "url": "https://it.wikipedia.org/wiki?curid=4791376", "title": "Bernardino da Polenta (disambigua)", "text": "Con il nome Bernardino da Polenta sono noti i seguenti personaggi:"}
{"id": "4791377", "revid": "767487", "url": "https://it.wikipedia.org/wiki?curid=4791377", "title": "Tom Owen", "text": "Carriera professionistica.\nOwen fu scelto nel corso del tredicesimo giro (322\u00ba assoluto) del Draft NFL 1974 dai San Francisco 49ers. Con essi disput\u00f2 due stagioni prima di passare nel 1976 ai New England Patriots con cui rimase fino alla stagione 1981. Nel 1982 firm\u00f2 con i Washington Redskins con cui vinse il Super Bowl XVII come riserva di Joe Theismann. Chiuse la carriera nel 1983 con i New York Giants."}
{"id": "4791378", "revid": "380654", "url": "https://it.wikipedia.org/wiki?curid=4791378", "title": "Admission (film)", "text": ""}
{"id": "4791380", "revid": "228587", "url": "https://it.wikipedia.org/wiki?curid=4791380", "title": "Vanguerieae", "text": "Le Vanguerieae sono una trib\u00f9 di piante da fiore, appartenenti alla famiglia delle Rubiaceae, sottofamiglia delle Ixoroideae, contenente circa 600 specie in 26 generi.\nDescrizione.\nQuesta trib\u00f9 comprende piante con tronco legnoso e sotterraneo, arbusti, alberi e rampicanti.\nBiologia.\nLa trib\u00f9 presenta un'ampia gamma di dimensioni floreali e forme di frutti, che fanno pensare a differenti adattamenti all'impollinazione ed alla disseminazione. Molte di queste specie sono probabilmente impollinate da insetti, ma almeno qualcuna delle specie del genere \"Fadogia\" sono impollinate da uccelli.\nLa commestibilit\u00e0 di molti frutti di queste piante fa pensare che esse vengano distribuite da animali.\nDistribuzione e habitat.\nLa trib\u00f9 \u00e8 un comune ma importante costituente di molti diversi tipi di \"habitat\". Specie di Vanguerieae si trovano sia in \"habitat\" estremamente umidi, come le foreste pluviali dell'Africa tropicale, che in \"habitat\" semidesertici come le zone del Corno d'Africa e di quelle della parte pi\u00f9 meridionale del Madagascar. La trib\u00f9 \u00e8 presente ad altezze s.l.m. di oltre 2000\u00a0m, sulle montagne del Malawi e della Tanzania, ma anche a livello del mare lungo le coste del Sudafrica. Quest'ampia distribuzione si accompagna ad un ampio spettro di adattamenti morfologici.\nTassonomia.\nLa trib\u00f9 comprende i seguenti generi:\nSinonimi\nFilogenia.\nIl seguente albero filogenetico si basa sugli studi di filogenesi molecolare delle sequenze del DNA.\nUsi.\nLa \"Vangueria madagascariensis\", o \"tamarindo spagnolo\" o \"tamarindo delle Indie\" viene coltivata per i suoi gustosi frutti ed l'unica specie di questa trib\u00f9, che viene utilizzata dall'uomo in misura apprezzabile."}
{"id": "4791384", "revid": "247222", "url": "https://it.wikipedia.org/wiki?curid=4791384", "title": "Second Genesis", "text": "Second Genesis \u00e8 un album di Wayne Shorter, pubblicato dalla Vee Jay Records nel 1974. Il disco fu registrato l'11 ottobre 1960 all'\"Universal Recording Studios\" di Chicago (Illinois)."}
{"id": "4791386", "revid": "767487", "url": "https://it.wikipedia.org/wiki?curid=4791386", "title": "ITF Women's Circuit Delray Beach 2 1997", "text": "L'ITF Women's Circuit Delray Beach 2 1997 \u00e8 stato un torneo di tennis facente parte della categoria ITF Women's Circuit nell'ambito dell'ITF Women's Circuit 1997. Il montepremi del torneo era di $10\u00a0000 e si \u00e8 svolto nella settimana tra il 13 e il 19 gennaio 1997 su campi in cemento. Il torneo si \u00e8 giocato a Delray Beach negli Stati Uniti.\nVincitori.\nSingolare.\n Tara Snyder ha sconfitto in finale Brie Rippner 6-3, 6-4.\nDoppio.\n Rebecca Jensen / Keri Phebus hanno sconfitto in finale Pam Nelson / Vanessa Webb 6-7, 6-2, 6-2."}
{"id": "4791399", "revid": "599013", "url": "https://it.wikipedia.org/wiki?curid=4791399", "title": "Dennis Morrison", "text": "Carriera professionistica.\nMorrison fu scelto nel corso del quattordicesimo giro (357\u00ba assoluto) del Draft NFL 1973 dai San Francisco 49ers, senza scendere mai in campo nella sua stagione da rookie. Debutt\u00f2 nella stagione successiva disputando anche due gare come quarterback titolare passando complessivamente 227 yard, un touchdown e subendo cinque intercetti. A fine stagione si ritir\u00f2 dal football professionistico.\nVittorie e premi.\n\"Nessuno\""}
{"id": "4791401", "revid": "1543377", "url": "https://it.wikipedia.org/wiki?curid=4791401", "title": "Distribuzione Joy", "text": "La distribuzione Joy \u00e8 un dispositivo di comando dell'immissione e dello scarico del vapore utilizzato nei motori delle locomotive a vapore progettato da David Joy, ingegnere ferroviario e navale, da lui brevettata nel 1870.\nIl funzionamento.\nL'azionamento viene derivato da un leveraggio di collegamento imperniato sulla biella motrice. Tale movimento, essenzialmente di su e gi\u00f9 quando questo \u00e8 verticale, viene regolato fino a divenire un movimento avanti e indietro orizzontale, atto ad azionare le valvole del distributore relativo, per mezzo di una slitta della quale \u00e8 possibile variare l'inclinazione. La necessaria variazione angolare complessiva della leva di 90 gradi viene ottenuta, anzich\u00e9 mediante un \"eccentrico\" (come in gran parte delle altre) regolando, mediante la leva di comando, la posizione da totalmente verticale a orizzontale del leveraggio.\nLe applicazioni.\nLa distribuzione Joy, essenzialmente in virt\u00f9 della sua semplicit\u00e0 di costruzione e manutenzione, fu largamente usata nelle locomotive delle ferrovie britanniche Lancashire and Yorkshire Railway e London and North Western Railway e della ferrovia a scartamento ridotto Lynton and Barnstaple Railway. Venne adoperata anche dalla John Fowler &amp; Co. e da molti altri costruttori di locomotive a vapore. La \"Joy\" equipaggiava un gran numero di locomotive delle ferrovie russe del gruppo O. Venne utilizzata anche dalla Breda italiana nella produzione delle locomotive fornite alla Ferrovia Circumetnea.\nLocomotive con distribuzione Joy preservate.\nLe ultime locomotive con distribuzione Joy rimaste in servizio in Inghilterra, presso le British Railways, furono le ex-LNWR Classe G delle quali una \u00e8 stata preservata. Delle 13 locomotive in servizio presso la Ferrovia Circumetnea di Catania ne \u00e8 stata preservata l'unit\u00e0 n.10 \"Mascali\"."}
{"id": "4791402", "revid": "254059", "url": "https://it.wikipedia.org/wiki?curid=4791402", "title": "Lamberto II da Polenta", "text": "Lamberto II da Polenta (morto nel 1347) \u00e8 stato brevemente congiuntamente signore di Ravenna e Cervia dal 1346 fino alla sua morte.\nEra il figlio di Ostasio I da Polenta. Nel 1346 eredit\u00f2 le signorie di famiglia insieme ai fratelli Bernardino I e Pandolfo. Bernardino, tuttavia, imprigion\u00f2 sia Pandolfo che Lamberto a Cervia dopo un anno, dove morirono di fame."}
{"id": "4791407", "revid": "478133", "url": "https://it.wikipedia.org/wiki?curid=4791407", "title": "Thomas Earl Petty", "text": ""}
{"id": "4791410", "revid": "767487", "url": "https://it.wikipedia.org/wiki?curid=4791410", "title": "Pandolfo da Polenta", "text": "Pandolfo da Polenta (morto nel 1347) \u00e8 stato per un breve periodo di tempo il signore in comune di Ravenna e Cervia dal 1346 fino alla sua morte.\nEra il figlio di Ostasio I da Polenta. Nel 1346 eredit\u00f2 le signorie di famiglia insieme ai fratelli Bernardino I e Lamberto II. Bernardino, tuttavia, imprigion\u00f2 sia Pandolfo che Lamberto a Cervia dopo un anno, dove morirono di fame."}
{"id": "4791420", "revid": "76963", "url": "https://it.wikipedia.org/wiki?curid=4791420", "title": "Carlos Romero (attore)", "text": "Recit\u00f2 dal 1958 al 1973 in 11 film e dal 1957 al 1989 in oltre 70 produzioni televisive. Fu accreditato anche con il nome Carl Rogers.\nBiografia.\nCarlos Romero nacque a Hollywood, in California, il 15 febbraio 1927. Debutt\u00f2 al cinema e alla televisione alla fine degli anni cinquanta.\nPer la televisione vanta una lunga serie di partecipazioni a serie televisive. Interpret\u00f2 tra gli altri, Romero Serrano in sei episodi della serie \"Zorro\" dal 1958 al 1961, Rico Rodriguez in quattro episodi della serie \"Wichita Town\" dal 1959 al 1960, Seradil in un doppio episodio della serie \"Indirizzo permanente\" nel 1961 (pi\u00f9 un altro episodio con un altro ruolo), il detective Ruben Sanchez in tre episodi della serie \"Adam-12\" dal 1972 al 1973 e\nCarlo Agretti in nove episodi della serie \"Falcon Crest\" dal 1982 al 1983. Diede inoltre vita a numerosi personaggi minori in molti episodi di serie televisive collezionando diverse apparizioni come guest star dagli anni cinquanta alla fine degli anni ottanta, anche con ruoli diversi in pi\u00f9 di un episodio, come due episodi di \"Bat Masterson\", tre episodi di \"Cheyenne\", tre episodi di \"Maverick\", quattro episodi di \"Carovane verso il west\", tre episodi di \"Perry Mason\", due episodi di \"Il grande teatro del west\", due episodi di \"Ai confini dell'Arizona\", due episodi di \"Cannon\" e due episodi di \"Cuore e batticuore\".\nFu inoltre accreditato in diverse produzioni cinematografiche per le quali interpret\u00f2 personaggi pi\u00f9 o meno secondari, come l'ufficiale Johnson in \"Tribunale senza magistrati\" del 1958, Fred in \"La vera storia di Lynn Stuart\" del 1958, Carlos Contreras in \"Agguato ai Caraibi\" del 1958, Francisco Quiroga in \"L\u00e0 dove il sole brucia\" del 1959, Arreaga in \"Cordura\" del 1959, il tenente della polizia Reyes in \"Deadly Duo\" del 1962 e Chowig in \"L'isola dei delfini blu\" del 1964.\nL'ultimo suo ruolo per la televisione fu quello di Alfredo Perez per la serie \"Avvocati a Los Angeles\" interpretato nell'episodio \"Urine Trouble Now\" trasmesso l'11 maggio 1989. Per quanto riguarda le interpretazioni per gli schermi cinematografici, l'ultima \u00e8 quella nel film \"Il boss \u00e8 morto\" del 1973 in cui recita, non accreditato, nel ruolo di Mariano Longobardo.\nMor\u00ec a Ferndale, California, il 21 giugno 2007."}
{"id": "4791422", "revid": "599013", "url": "https://it.wikipedia.org/wiki?curid=4791422", "title": "Leandrina Bulzacchi", "text": "Biografia.\n\u00c8 stata undici volte campionessa italiana, sette delle quali negli 800 metri piani, specialit\u00e0 che ha sempre prediletto, tanto che il 29 giugno 1937, a Torino, ottenne il record mondiale nella staffetta 3\u00d7800 metri con il tempo di 7'32\". Atleta versatile, si ciment\u00f2, con ottimi risultati anche nella corsa campestre (di cui \u00e8 stata campionessa italiana nel 1928) e nella staffetta 4\u00d7100 metri (due titoli italiani).\nCon un totale di sette presenze in nazionale, il suo esordio in maglia azzurra avvenne nell'agosto del 1931 a Cracovia, in un meeting Polonia-Italia dove vinse la gara degli 800 m piani con il tempo di 2'25\"8."}
{"id": "4791425", "revid": "380453", "url": "https://it.wikipedia.org/wiki?curid=4791425", "title": "University of Nebraska-Lincoln Women's Volleyball 2012", "text": "Questa voce raccoglie le informazioni riguardanti la University of Nebraska-Lincoln Women's Volleyball nella stagione 2012.\nStagione.\nLa stagione 2012 \u00e8 la tredicesima per coach John Cook sulla panchina delle \"Cornhuskers\"; per quanto riguarda lo staff Dan Meske viene confermato per il secondo anno come assistente allenatore ed affiancato da Danielle Busboom, proveniente dalla .\nQuattro giocatrici, tutte provenienti dalle scuole superiori, entrano nel programma, prendendo il posto delle cinque uscenti, tra le quali spicca Brooke Delano, diventata professionista nella Liga de Voleibol Superior Femenino portoricana con le , oltre che Taylor Simpson, passata alla .\nLa regular season inizia con due gare interne, nelle quali le \"Cornhuskers\" ottengono subito due vittorie, in particolare il secondo successo \u00e8 ancora pi\u00f9 prestigioso, in quanto arriva contro le campionesse in carica della . Dopo una striscia di otto successi consecutivi, la squadra perde due volte in trasferta, prima in casa della e poi contro la forte . A queste due battute d'arresto segue nuovamente una striscia positiva di nove vittorie, che per\u00f2 viene fermata in un incontro casalingo dalla . Nell'incontro successivo le \"Cornhuskers\" vincono per 3-2 contro le \"Nittany Lions\" della Penn State, prendendosi la rivincita e nei successivi otto incontri di regular season ottengono altre cinque vittorie e tre sconfitte esterne, tutte per 3-2, rispettivamente contro la , la e la .\nCon 23 vittorie e 16 sconfitte la squadra partecipa alla post-season come testa di serie numero 4 e la cavalcata verso la Final Four inizia benissimo: il programma \u00e8 uno degli host dei primi due round verso la Final Four e le \"Cornhuskers\" sfruttano pienamente l'opportunit\u00e0 di giocare in casa, rifilando due secchi 3-0 alle modeste e . Per le \"Sweet sixteen\" la Nebraska \u00e8 ancora host, anche se la scena si sposta da Lincoln ad Omaha; nell'incontro di semifinale arriva una agevole vittoria per 3-0 contro le teste di serie numero 13 della , ma in finale la squadra si arrende per 3-1 alla testa di serie numero 5, la , fermandosi cos\u00ec ad un passo dalla Final Four.\nTra le atlete si distinguono particolarmente Lauren Cook, Gina Mancuso, Hannah Werth e Morgan Broekhuis; tutte e quattro vengono insignite di diversi riconoscimenti individuali.\nOrganigramma societario.\nArea direttiva\nArea tecnica"}
{"id": "4791435", "revid": "46291", "url": "https://it.wikipedia.org/wiki?curid=4791435", "title": "Psydrax", "text": "Psydrax \u00e8 un genere di piante da fiore, appartenenti alla famiglia delle Rubiaceae, sottofamiglia delle Ixoroideae, trib\u00f9 delle Vanguerieae. Esso consiste in alberi, arbusti e in poche liana nel regno paleotropico.\nTassonomia.\nIl genere venne denominato nel 1788 da Joseph Gaertner nel suo \"De Fructibus et Seminibus Plantarum\". \"Psydrax\" \u00e8 una parola greca che indica una bolla o una gobba. Gaertner pu\u00f2 aver scelto questo termine riferendosi al frutto verrucoso o ai semi foruncolosi di alcune specie Il nome del genere fu appena utilizzato dopo che Gaertner lo aveva proposto poich\u00e9 molti autori ponevano queste specie nel genere \"Canthium\". \"Psydrax\" fu ripristinato nel 1985 e 37 specie africane vi furono trasferite dal \"Canthium\". Il genere \"monospecie\" \"Mesoptera\" fu anche inserito nel \"Psydrax\".\nFu dimostrato che il genere \"Psydrax\" \u00e8 monofilo in uno studio di Filogenesi molecolare. Esso \u00e8 strettamente legato ai \"Afrocanthium\", \"Cyclophyllum\" e \"Keetia\", generi che sono stati staccati dal \"Canthium\"."}
{"id": "4791436", "revid": "298229", "url": "https://it.wikipedia.org/wiki?curid=4791436", "title": "Staffetta 3\u00d7800 metri", "text": ""}
{"id": "4791438", "revid": "298229", "url": "https://it.wikipedia.org/wiki?curid=4791438", "title": "3\u00d7800 m", "text": ""}
{"id": "4791439", "revid": "253269", "url": "https://it.wikipedia.org/wiki?curid=4791439", "title": "John Eldredge", "text": "\u00c8 apparso in oltre 120 film dal 1934 al 1960 ed ha recitato in pi\u00f9 di 80 produzioni per la televisione dal 1949 al 1961. Nel corso della sua carriera, fu accreditato anche con i nomi John Eldrege, John Eldridge e John Elredge.\nBiografia.\nJohn Eldredge nacque a San Francisco, in California, il 30 agosto 1904. Per diversi anni lavor\u00f2 in teatro nella zona di New York. Debutt\u00f2 nel cinema a met\u00e0 degli anni trenta dopo aver firmato un contratto con la Warner Bros.\nPer il cinema interpret\u00f2 numerosi ruoli, alcuni non accreditati, come il tenente Biddle in \"Passeggiata d'amore\" (1934), il dottor Burton in \"Il dottor Socrate\" (1935), Lloyd Skinner in \"Il nemico dell'impossibile\" (1937), il paziente affetto da amnesia Henry Adams in \"Lo strano caso del dr. Kildare\" (1940), Lon Preiser in \"Una pallottola per Roy\" (1941), Mr. Turner in \"Gli invasori spaziali\" (1953) e il capitano di polizia H.B. Collins in \"Ho sposato un mostro venuto dallo spazio\" (1958).\nAssiduo interprete televisivo, come personaggio regolare interpret\u00f2 Harry Archer in 39 episodi della serie \"Meet Corliss Archer\" (1954). Imperson\u00f2 poi una miriade di ruoli minori con una serie di apparizioni da guest star in decine di episodi di serie televisive, anche con ruoli diversi in pi\u00f9 di un episodio, come ad esempio tre episodi di \"Il cavaliere solitario\", sei episodi di \"Cowboy G-Men\", tre episodi di \"Scienza e fantasia\", tre episodi di \"Hey, Jeannie!\", quattro episodi di \"Letter to Loretta\" e due episodi di \"Bachelor Father\".\nTermin\u00f2 la carriera televisiva interpretando Victor Mitchell nell'episodio \"A Bullet for the Boy\" della serie \"Peter Gunn\" che fu mandato in onda il 29 maggio 1961, mentre per il cinema l'ultimo ruolo che interpret\u00f2 fu quello di Endicott nel film \"Cinque pistole\" (1960).\nMor\u00ec a Laguna Beach, in California, il 23 settembre 1961 e fu seppellito al Pacific View Memorial Park di Corona del Mar."}
{"id": "4791440", "revid": "729019", "url": "https://it.wikipedia.org/wiki?curid=4791440", "title": "Quarterback titolari dei New England Patriots", "text": "Questi quarterback sono partiti come titolari per i New England Patriots della National Football League. Sono inseriti in ordine di data a partire dalla prima partenza come titolari nei Patriots.\nQuarterback titolari.\nLista di tutti i quarterback titolari dei New England Patriots. Il numero tra parentesi indica il numero di gare da titolare giocate nella stagione:"}
{"id": "4791444", "revid": "1543377", "url": "https://it.wikipedia.org/wiki?curid=4791444", "title": "Federazione calcistica di Taipei Cinese", "text": "La Federazione calcistica taiwanese (in inglese Chinese Taipei Football Association acronimo CTFA, in cinese \u4e2d\u83ef\u6c11\u570b\u8db3\u7403\u5354\u6703) \u00e8 l'organo che governa il calcio a Taiwan. Pone sotto la propria egida il campionato e la Nazionale taiwanese. Fu fondata nel 1936 ed \u00e8 affiliata all'AFC e alla FIFA. L'attuale presidente \u00e8 Lu Kun Shan. La Repubblica di Cina, comunemente denominata Taiwan, per partecipare alle maggiori competizioni sportive internazionali, usa il nome Cina Taipei (meno comunemente, anche se pi\u00f9 correttamente Taipei Cinese)."}
{"id": "4791445", "revid": "994723", "url": "https://it.wikipedia.org/wiki?curid=4791445", "title": "Principe Giovanni (Disney)", "text": ""}
{"id": "4791448", "revid": "1573940", "url": "https://it.wikipedia.org/wiki?curid=4791448", "title": "Ischnothyreus velox", "text": "Ischnothyreus velox () \u00e8 un ragno appartenente alla famiglia Oonopidae.\nDistribuzione.\nLa specie \u00e8 diffusa nella fascia intertropicale, gli esemplari rinvenuti in Europa vi sono stati introdotti.\nTassonomia.\nAl 2013 non sono note sottospecie e dal 2012 non sono stati esaminati nuovi esemplari."}
{"id": "4791450", "revid": "196390", "url": "https://it.wikipedia.org/wiki?curid=4791450", "title": "Termini processuali (ordinamento giuridico italiano)", "text": ""}
{"id": "4791451", "revid": "300067", "url": "https://it.wikipedia.org/wiki?curid=4791451", "title": "Ana Po\u010dek", "text": ""}
{"id": "4791452", "revid": "300067", "url": "https://it.wikipedia.org/wiki?curid=4791452", "title": "Ana Pocek", "text": ""}
{"id": "4791453", "revid": "111381179", "url": "https://it.wikipedia.org/wiki?curid=4791453", "title": "Black Mokette", "text": "Black Mokette \u00e8 il primo disco solista del cantautore italiano Mao, pubblicato dalla Sony Music il 19 settembre 2001. Il disco \u00e8 stato artisticamente co-prodotto da Morgan."}
{"id": "4791458", "revid": "554814", "url": "https://it.wikipedia.org/wiki?curid=4791458", "title": "Cartella infermieristica", "text": "La cartella infermieristica, ai sensi della attuale legge italiana, \u00e8 un documento, redatto su supporto cartaceo e/o informatico, atto a contenere la registrazione dei dati e l'insieme dei documenti di pertinenza infermieristica sul caso/utente. \nDisciplina normativa.\nFormalmente riconosciuta dall'art. 69 del D.P.R. 384/90, viene giuridicamente considerata come un atto pubblico. Infatti l'infermiere, a seguito del riconoscimento dell'autonomia professionale prima col DM 739 del 1994, e successivamente con la legge 42 del 1999, compilando una documentazione con valenza probatoria \u00e8 considerato un pubblico ufficiale (qualora sia dipendente del servizio pubblico e durante il turno di lavoro, essendo il rapporto di subordinazione o dipendenza con l'Ente pubblico condicio sine qua non per l'attribuzione della qualifica di pubblico ufficiale - Cass., Sez. Pen. II, n. 90/186692). Difatti, in precedenza gli infermieri erano considerati come professione sanitaria ausiliaria, cosa che viene definitivamente abolita nel 1999, con l'abrogazione del mansionario e l'eliminazione della distinzione fra professioni sanitarie e professioni sanitarie ausiliarie. L'infermiere, in sintesi, compilando la cartella infermieristica compila un atto pubblico che ha validit\u00e0 giuridica, quindi \u00e8 da considerarsi pubblico ufficiale. \nLa cartella infermieristica \u00e8 parte integrante della cartella clinica, in quanto completa la documentazione sanitaria dell'utente/cliente, e andr\u00e0 ricongiunta con l'archiviazione, a cura del coordinatore infermieristico (ex \"caposala\"), responsabile della conservazione e dell'archiviazione in loco dei documenti.\nCaratteristiche e contenuto.\nCertifica e organizza con logica ed efficacia tutte le informazioni e le attivit\u00e0 assistenziali della persona, raccolte e/o eseguite dall'infermiere. Viene utilizzata per la redazione di anamnesi, per la definizione degli obiettivi assistenziali, per l'annotazione degli interventi effettuati e per la valutazione dei risultati.\nIl nucleo centrale della cartella infermieristica \u00e8 il piano di assistenza personalizzato.\nRedazione e conservazione.\nIl responsabile della corretta compilazione e conservazione \u00e8 il direttore della struttura/unit\u00e0 operativa. Con il passaggio della documentazione clinica all'archivio centrale, la responsabilit\u00e0 della conservazione passa infine al direttore sanitario."}
{"id": "4791461", "revid": "1451528", "url": "https://it.wikipedia.org/wiki?curid=4791461", "title": "Passaporto ucraino", "text": "Il passaporto ucraino (\u041f\u0430\u0441\u043f\u043e\u0440\u0442 \u0433\u0440\u043e\u043c\u0430\u0434\u044f\u043d\u0438\u043d\u0430 \u0423\u043a\u0440\u0430\u0457\u043d\u0438) \u00e8 un documento rilasciato dalla Repubblica di Ucraina ai propri cittadini come prova principale della loro cittadinanza ucraina. Ci sono due tipi di passaporto emessi dal Governo dell'Ucraina che sono comunemente noti come \"passaporto interno\" e \"passaporto internazionale\". Un passaporto interno \u00e8 utilizzato come documento di identificazione primaria dei cittadini ucraini all'interno dell'Ucraina. Un passaporto internazionale viene utilizzato per i viaggi internazionali.\nPassaporto internazionale.\nIl passaporto internazionale ucraino ha la copertina di colore blu con lo stemma nazionale al centro. In basso la scritta \"PASSAPORTO\" e \"UCRAINA\" in lingua ucraina (con caratteri cirillici) e in lingua inglese.\nNel passaporto biometrico (e-passport), rilasciato dal 1\u00ba gennaio 2013, compare anche l'apposito simbolo \nLe copertine dei passaporti internazionali emessi dagli anni novanta erano rossi, permettendo una facile distinzione visiva dai passaporti interni che erano gi\u00e0 di colore blu. I passaporti sono rilasciati a richiesta e sono validi per 10 anni. \u00c8 permesso avere pi\u00f9 di un passaporto.\nLa legge ucraina permette il rilascio dei passaporti internazionali con 32 e 64 pagine, ma in pratica sono state prodotti solo i passaporti da 32 pagine.\nPassaporto interno.\nIl passaporto ucraino interno \u00e8 il documento di identificazione all'interno del paese. I cittadini sono obbligati a farsi rilasciare il passaporto all'et\u00e0 di 16 e di esserne in possesso per tutta la vita. La copertina \u00e8 di colore blu ed \u00e8 molto simile all'attuale passaporto internazionale.\nLe informazioni contenute nel passaporto interno includono il nome completo della persona (cognome, nome patronimico, nome), luogo e data di nascita, fotografia e firma del titolare, il nome del coniuge se sposati, i nomi dei figli a carico (di et\u00e0 inferiore ai 16 anni di et\u00e0), l'ammissibilit\u00e0 militare, e l'indirizzo della registrazione. Il passaporto interno non ha data di scadenza. Le variazioni di stato civile, la registrazione militari e il luogo di residenza vengono successivamente registrate nel passaporto. Fotografie supplementari devono essere aggiunte all'et\u00e0 di 25 e 45 anni. Un nuovo passaporto interno pu\u00f2 essere rilasciato se vi \u00e8 un cambiamento di nome del titolare, solitamente a causa del matrimonio. Nuovi passaporti interni vengono emessi per usura significativa o rottura, o per furto o smarrimento.\nLe informazioni contenute nel passaporto sono in lingua ucraina, fatta eccezione per il nome completo, data e luogo di nascita, e l'autorit\u00e0 di emissione, che sono riportati anche in russo.\nIl passaporto interno non \u00e8 valido al di fuori dell'Ucraina, fatta eccezione per i viaggi in Russia e Bielorussia. I cittadini ucraini per i viaggi internazionali necessitano del cosiddetto passaporto internazionale.\nL'Ucraina aveva in programma di sostituire i passaporti interni con carte d'identit\u00e0 a partire dal 2008 ma la decisione \u00e8 stata rinviata."}
{"id": "4791464", "revid": "149485", "url": "https://it.wikipedia.org/wiki?curid=4791464", "title": "Termine (ordinamento civile italiano)", "text": ""}
{"id": "4791467", "revid": "827882", "url": "https://it.wikipedia.org/wiki?curid=4791467", "title": "Fibra rampicante", "text": "In anatomia la fibra rampicante \u00e8 la ramificazione terminale di un assone olivo-cerebellare, che origina nel nucleo nervoso dell'oliva inferiore (situato nel midollo allungato) e si proietta alla corteccia del cervelletto, innervando le cellule di Purkinje. Nell'adulto e in condizioni non patologiche ciascuna fibra rampicante innerva una sola cellula di Purkinje e ciascuna cellula di Purkinje \u00e8 innervata da una fibra rampicante. Insieme alle fibre parallele costituisce l'unica innervazione eccitatoria delle cellule di Purkinje."}
{"id": "4791468", "revid": "399", "url": "https://it.wikipedia.org/wiki?curid=4791468", "title": "Mr. Wint &amp; Mr. Kidd", "text": ""}
{"id": "4791470", "revid": "1149807", "url": "https://it.wikipedia.org/wiki?curid=4791470", "title": "Le fiabe di Hello Kitty", "text": " \u00e8 una serie anime prodotta dalla Sanrio, in 26 episodi da 25 minuti ciascuno, per il mercato home video giapponese nel 1991. Negli Stati Uniti la serie venne trasmessa solo per met\u00e0 sul canale CBS nel 1993.\nIn Italia questa serie \u00e8 stata importata e distribuita dalla Dynit in DVD con il titolo: Le fiabe di Hello Kitty e i suoi amici ed \u00e8 stata trasmessa in esclusiva sul canale satellitare Boomerang dal 21 dicembre 2009 al 6 gennaio 2010 con doppi episodi dal luned\u00ec al venerd\u00ec.\nTrama.\nHello Kitty insieme ad altri personaggi storici del franchise reinterpretano il ruolo di protagonista in alcune delle fiabe pi\u00f9 popolari. Inoltre ci sono episodi correlati agli insegnamenti di Esopo. A differenza di \"Hello Kitty - Il teatrino delle fiabe\" ci sono meno personaggi noti, ma gli episodi sono pi\u00f9 lunghi."}
{"id": "4791471", "revid": "1573940", "url": "https://it.wikipedia.org/wiki?curid=4791471", "title": "Palpimanus gibbulus", "text": "Palpimanus gibbulus \u00e8 un ragno appartenente alla famiglia Palpimanidae.\nDistribuzione.\nLa specie \u00e8 stata reperita nella regione mediterranea e in Asia centrale.\nTassonomia.\n\u00c8 la specie tipo del genere Palpimanus .\nNon sono stati esaminati esemplari di questa specie dal 1984.\nAttualmente, al dicembre 2013, non sono note sottospecie."}
{"id": "4791472", "revid": "125280917", "url": "https://it.wikipedia.org/wiki?curid=4791472", "title": "Algebris", "text": "Algebris Investments \u00e8 una societ\u00e0 di gestione del risparmio britannica, fondata da Davide Serra.\nStoria.\nAlgebris \u00e8 stata fondata nel 2006 come societ\u00e0 a responsabilit\u00e0 limitata dall'italiano Davide Serra e dal francese Eric Halet, che ha lasciato la societ\u00e0 nel marzo 2012. \u00c8 una societ\u00e0 di gestione del risparmio che attua strategie d\u2019investimento long-only e alternative. Si \u00e8 specializzata nel settore finanziario globale, dove investe in azioni e obbligazioni attraverso la struttura di capitale delle istituzioni finanziarie, mentre nel privato opera su crediti ipotecari di primo grado garantiti da immobili residenziali in Italia. Algebris \u00e8 regolamentata dalla Financial Conduct Authority (FCA), dalla SEC, dalla MAS, dalla FSA e dalla CSSF.\nOriginariamente affiliata a TCI Fund Management Ltd., societ\u00e0 fondata da Chris Hohn nel 2003, Algebris impiega oltre 140 persone che operano negli uffici di Londra, Milano, Roma, Dublino, Lussemburgo, Boston, Singapore e Tokyo.\nAttivit\u00e0.\nNel primo anno di attivit\u00e0 il fondo \u00e8 cresciuto da circa 700 milioni a quasi 2 miliardi di dollari gestiti, assicurando agli investitori un guadagno del 40%, e ha chiuso con oltre 12 milioni di euro di utili. Algebris si \u00e8 fatta notare per diverse battaglie contro i vertici di Assicurazioni Generali e per i grandi rendimenti che garantisce agli investitori.\nAlgebris \u00e8 storicamente specializzata nel settore del credito finanziario globale dove investe in tutta la struttura di capitale. Dal 2016 ha lanciato una strategia di investimento nel credito globale, e l\u2019anno successivo ha esteso la propria offerta al mercato italiano con un fondo che investe in titoli azionari di societ\u00e0 italiane, con un focus sul segmento delle piccole e medie imprese. Dall\u2019agosto 2020, in seguito alla partnership con Hedge Invest Sgr, \u00e8 stata avviata la commercializzazione in Italia di un fondo ELTIF azionario conforme alle norme sui PIR Alternativi previsti dal Decreto Rilancio.\nIn ambito privato, dal 2014 la societ\u00e0 investe in crediti ipotecari di primo grado, concentrandosi principalmente su prestiti garantiti da immobili residenziali di lusso in Italia. Per supportare le strategie di investimento NPL, \u00e8 stato sviluppato nel 2019 Algos, lo special servicer proprietario che gestisce in modo integrato crediti e propriet\u00e0.\nA febbraio 2021 Algebris annuncia la costituzione di una nuova linea di business dedicata agli obiettivi di transizione energetica e ambientale guidata da Valerio Camerano.\nObiettivi di sviluppo sostenibile.\nAlgebris \u00e8 diventato firmataria dei PRI - Principles for Responsible Investments promossi dalle Nazioni Unite il 23 luglio 2019.\nNel 2019 Algebris ha messo in atto un progetto di compensazione delle emissioni di carbonio, mirato a raggiungere la carbon neutrality di tutto il Gruppo con la piantumazione di 25.000 alberi e impegnandosi a piantare altri 20 alberi per dipendente ogni anno. Questo progetto viene realizzato in Tanzania, in collaborazione con Hakuna Matata, un'organizzazione benefica registrata nel Regno Unito fondata da Serra. A dicembre 2021 Algebris ha fin qui piantato circa 82.000 alberi.\nControversie.\nNell'ottobre 2012, in seguito al sostegno di Serra a Matteo Renzi in occasione delle primarie del centrosinistra, \u00e8 nata una polemica, con Pier Luigi Bersani e il \"Corriere della Sera\" che hanno criticato Serra per la presunta sede di Algebris alle Isole Cayman, noto paradiso fiscale. Secondo quanto affermato da Serra non sarebbe il fondo ad avere sede alle Cayman, bens\u00ec \"Algebris Investments (Cayman) Ltd\", una societ\u00e0 di servizi correlata, controllata dallo stesso Serra, e che sarebbe utilizzata solo come \"veicolo legale\" per non far pagare le tasse agli investitori in pi\u00f9 stati."}
{"id": "4791473", "revid": "585241", "url": "https://it.wikipedia.org/wiki?curid=4791473", "title": "Algebris Investments (UK) LLP", "text": ""}
{"id": "4791474", "revid": "585241", "url": "https://it.wikipedia.org/wiki?curid=4791474", "title": "Algebris Investments", "text": ""}
{"id": "4791479", "revid": "46291", "url": "https://it.wikipedia.org/wiki?curid=4791479", "title": "Psydrax odorata", "text": "Psydrax odorata, nota come Alahee \u00e8 una specie di piante da fiore, appartenente al genere \"Psydrax\" della famiglia delle Rubiaceae, native delle isole del Pacifico, Malaysia e Australasia.\nDescrizione.\nLa specie pu\u00f2 raggiungere dai 2 ai 9\u00a0metri di altezza, un'ampiezza da 1 a 2\u00a0metri ed ha un tronco largo fino a 10\u00a0cm. Le sue foglie sono di colore verde brillante, sono di forma ellittica e possono giungere ad una lunghezza di 89\u00a0mm. I frutti della pianta sono rotondi, di colore nero e larghi. Essi producono numerosi semi, che sono spesso attaccati dalla \"Orneodes objurgatella\", una specie di falena la cui larva causa molti danni.\nLa specie pu\u00f2 crescere in terre cespugliose aride ed in foreste sia secche che umide fino ad un'altezza di 820\u00a0m s.l.m.\nGli abitanti originari delle Hawaii ne usano il durissimo legno per fare \"koi alahee\" (asce per tagliare legni pi\u00f9 morbidi quali \"Erythrina sandwicensis\"), punteruoli per estrarre radici dal terreno e corte lance. Dalle foglie si otteneva un colorante nero."}
{"id": "4791483", "revid": "22475", "url": "https://it.wikipedia.org/wiki?curid=4791483", "title": "Fuori posto (album)", "text": "Fuori posto \u00e8 il secondo album in studio del gruppo musicale italiano Ottavo Padiglione, pubblicato nel 1995.\nDescrizione.\nProdotto dall'etichetta discografica Black Out, l'album contiene nuovi brani e altre canzoni recuperate dal precedente repertorio dal vivo del gruppo."}
{"id": "4791485", "revid": "287204", "url": "https://it.wikipedia.org/wiki?curid=4791485", "title": "Campionato Internazionale 1920-1921", "text": "La stagione 1920-1921 \u00e8 stato l'undicesimo Campionato Internazionale, e ha visto campione l'Hockey Club Rosey-Gstaad."}
{"id": "4791486", "revid": "1573940", "url": "https://it.wikipedia.org/wiki?curid=4791486", "title": "Cheilinus oxycephalus", "text": "Cheilinus oxycephalus \u00e8 un pesce marino appartenente alla famiglia Labridae che vive nelle zone tropicali dell'Indo-Pacifico.\nDistribuzione e habitat.\nProviene dalle barriere coralline dell'oceano Pacifico e dell'oceano Indiano; il suo areale si estende dalle coste dell'Africa orientale (dal Sudafrica alla Somalia, Madagascar e Seychelles inclusi) alle isole Marchesi. La localit\u00e0 pi\u00f9 a nord in cui \u00e8 stato segnalato \u00e8 Taiwan. \u00c8 presente sia alle Chagos che nella grande barriera corallina. Nuota in zone ricche di nascondigli, anfratti rocciosi e coralli, solitamente in superficie, fino a 40 m di profondit\u00e0.\nDescrizione.\nPresenta un corpo compresso leggermente lateralmente e allungato; la testa ha un profilo abbastanza appuntito, mentre gli occhi sono rotondi, arancioni. La colorazione non \u00e8 molto appariscente ma mimetica: il corpo \u00e8 quasi unicamente marrone, con qualche macchia bianca negli esemplari pi\u00f9 giovani. La pinna dorsale e la pinna anale sono basse, non particolarmente allungate, mentre la pinna caudale ha il margine arrotondato. Le pinne sono dello stesso colore del corpo. Non supera i 17 cm.\nBiologia.\nComportamento.\n\u00c8 una specie difficile da osservare: si nasconde di frequente e difficilmente si allontana dai suoi nascondigli. Gli adulti formano coppie.\nRiproduzione.\n\u00c8 un pesce oviparo e la fecondazione \u00e8 esterna. Non vi sono cure verso uova e avannotti.\nConservazione.\nQuesta specie viene classificata come \"a rischio minimo\" (LC) dalla lista rossa IUCN perch\u00e9 non \u00e8 di particolare interesse per la pesca a causa delle dimensioni ridotte e non \u00e8 comune negli acquari. \u00c8 diffusa anche in alcune aree marine protette."}
{"id": "4791487", "revid": "486946", "url": "https://it.wikipedia.org/wiki?curid=4791487", "title": "Tag RFID", "text": ""}
{"id": "4791490", "revid": "37401", "url": "https://it.wikipedia.org/wiki?curid=4791490", "title": "Dennis Potter", "text": "\u00c8 considerato una delle figure pi\u00f9 importanti della televisione britannica.\nCrebbe nell'isolata atmosfera della Foresta di Dean (nel Gloucestershire), in una comunit\u00e0 molto religiosa: il linguaggio e l'immaginario biblico avranno un ruolo rimarchevole nella sua opera.\nInizi\u00f2 a collaborare con la BBC nel 1965, contribuendo a \"The Wednesday Play\". Autore di ventotto sceneggiature, \u00e8 ricordato soprattutto per \"Brimstone and Treacle\" (1976), \"Pennies From Heaven\" (1978), \"Blue Rememberd Hills\" (1979), \"Blade on the Feather\" (1980) e per la serie televisiva \"The Singing Detective\", trasmessa su BBC One nel 1986. La serie ritrae uno scrittore ricoverato in ospedale per una grave forma di artrite psoriasica, malattia da cui lo stesso Potter fu affetto per gran parte della sua vita.\nPotter mor\u00ec di cancro al pancreas (e di un cancro secondario al fegato) nel 1994."}
{"id": "4791492", "revid": "253269", "url": "https://it.wikipedia.org/wiki?curid=4791492", "title": "Woodrow Parfrey", "text": "Recit\u00f2 dal 1957 al 1983 in 26 film e dal 1950 al 1984 in oltre 160 produzioni televisive. Fu accreditato anche con il nome Woody Parfrey.\nBiografia.\nWoodrow Parfrey nacque a New York il 5 ottobre 1922. Debutt\u00f2 in televisione nel 1950 e al cinema a met\u00e0 dello stesso decennio. Per gli schermi televisivi intraprese una carriera fruttuosa e decennale; interpret\u00f2, tra gli altri, i ruoli di Holmes in quattro episodi della serie \"Iron Horse\" dal 1966 al 1967 e Maxwell Digby in tre episodi della serie \"Doris Day Show\" nel 1968 (pi\u00f9 un altro episodio con un altro ruolo). Vanta tuttavia molte altre partecipazioni dagli anni cinquanta agli anni ottanta in veste di guest star o di interprete di personaggi minori in numerosi episodi, anche con ruoli diversi in pi\u00f9 di un episodio, come in tre episodi di \"La citt\u00e0 in controluce\", tre episodi di \"Il fuggiasco\", quattro episodi di \"Strega per amore\", quattro episodi di \"Bonanza\", quattro episodi di \"Mod Squad, i ragazzi di Greer\", tre episodi di \"Insight\" e tre episodi di \"Time Express\".\nPer gli schermi cinematografici ha interpretato, tra gli altri Clusiot in \"Papillon\" (1973), Stafford in \"Il vendicatore del Texas\" (1963), Eddie Rankin in \"How to Save a Marriage and Ruin Your Life\" (1968), Maximus in \"Il pianeta delle scimmie\" (1968), Mr. Jaffe in \"\" (1971), Mr. Gates in \"Pazzo pazzo West!\" (1975), W. C. Hannon in \"Carny un corpo per due uomini\" (1980), Mr. Chartner in \"La fantastica sfida\" (1980) e il dottor Doyle in \"Frances\" (1982). \nTermin\u00f2 la carriera televisiva interpretando Bryce Macklin nell'episodio \"The Far Side of Fear\" della serie \"The Yellow Rose,\" che fu mandato in onda il 12 maggio 1984. Per ci\u00f2 che concerne il suo curriculum cinematografico, l'ultima interpretazione risale al film \"La stangata II\" (1983), in cui interpret\u00f2 il ruolo di Georgie. Mor\u00ec a 61 anni a Los Angeles per un attacco di cuore il 29 luglio 1984 e fu seppellito al Los Angeles National Cemetery."}
{"id": "4791493", "revid": "63171671", "url": "https://it.wikipedia.org/wiki?curid=4791493", "title": "Truck Racing", "text": ""}
{"id": "4791494", "revid": "46931", "url": "https://it.wikipedia.org/wiki?curid=4791494", "title": "Woody Parfrey", "text": ""}
{"id": "4791497", "revid": "287204", "url": "https://it.wikipedia.org/wiki?curid=4791497", "title": "Notothenia", "text": "Notothenia \u00e8 un genere di pesci d'acqua salata appartenenti alla famiglia Nototheniidae.\nDistribuzione e habitat.\nQuesti pesci sono diffusi sono diffuse nei Mari antartici e nelle acque confinanti del Pacifico meridionale.\nDescrizione.\nPresentano un corpo allungato ma tozzo, non compresso ai fianchi, con testa grossa e arrotondata, ampie mascelle e pinne robuste. \nLe dimensioni variano dai 30 cm di \"Notothenia cyanobrancha\" agli oltre 90 cm di \"Notothenia rossii\".\nPesca.\nCon l'eccezione di \"Notothenia angustata\", \"N. cyanobrancha\" e \"Notothenia trigramma\", sono pesci pescati e commercializzati per l'alimentazione umana.\nSpecie.\nAl genere appartengono 7 specie:"}
{"id": "4791502", "revid": "247222", "url": "https://it.wikipedia.org/wiki?curid=4791502", "title": "Wayning Moments", "text": "Wayning Moments \u00e8 un album di Wayne Shorter, pubblicato dalla Vee Jay Records nel 1962. Il disco fu registrato al \"Universal Recording Studios\" di Chicago (Illinois) nelle date indicate."}
{"id": "4791505", "revid": "400694", "url": "https://it.wikipedia.org/wiki?curid=4791505", "title": "The Whore", "text": ""}
{"id": "4791506", "revid": "1889177", "url": "https://it.wikipedia.org/wiki?curid=4791506", "title": "Mastino alpino", "text": "Mastino alpino, anche Cane \"Garouf\" e Cane Patua (\"Alpine mastiff\" per i cinologi britannici), era una razza canina di tipo molossoide originaria delle Alpi, ormai estinta, dalla quale vennero selezionati il cane di San Bernardo ed altri cani da montagna della Svizzera.\nStoria.\nGi\u00e0 allevato presso il celebre ospizio dei Canonici Regolari della Congregazione Ospedaliera del Gran San Bernardo, il mastino alpino scomparve quando, nel XIX secolo, la linea genetica venne mescolata ad altre razze molossoidi, per esempio il cane di Terranova, dando origine al cane di San Bernardo moderno.\nEsteticamente, eccezion fatta per il colore del mantello, il mastino alpino ricordava pi\u00f9 l'attuale grande bovaro svizzero che il San Bernardo."}
{"id": "4791508", "revid": "52122", "url": "https://it.wikipedia.org/wiki?curid=4791508", "title": "Colonia dei Fasci Italiani all'Estero", "text": ""}
{"id": "4791510", "revid": "212348", "url": "https://it.wikipedia.org/wiki?curid=4791510", "title": "Cromwell", "text": ""}
{"id": "4791513", "revid": "237256", "url": "https://it.wikipedia.org/wiki?curid=4791513", "title": "Yuri Aleksandrovi\u010d Golovkin", "text": ""}
{"id": "4791516", "revid": "22475", "url": "https://it.wikipedia.org/wiki?curid=4791516", "title": "Ero furcata", "text": "Ero furcata () \u00e8 un ragno appartenente alla famiglia Mimetidae.\nDistribuzione.\nLa specie \u00e8 stata reperita in diverse localit\u00e0 della regione paleartica.\nTassonomia.\nNon sono stati esaminati esemplari di questa specie dal 2011.\nAttualmente, al dicembre 2013, non sono note sottospecie."}
{"id": "4791522", "revid": "287204", "url": "https://it.wikipedia.org/wiki?curid=4791522", "title": "Dissostichus", "text": "Dissostichus \u00e8 un genere comprendente 2 specie di pesci d'acqua salata appartenenti alla famiglia Nototheniidae.\nDistribuzione e habitat.\nQuesti pesci sono diffusi nei Mari antartici e nelle acque confinanti del Pacifico e dell'Atlantico meridionale.\nDescrizione.\nPresentano un corpo allungato ma tozzo, non compresso ai fianchi, con testa grossa e arrotondata, ampie mascelle prominenti e pinne robuste. \nEntrambe le specie superano i 200 cm di lunghezza.\nPesca.\nEntrambe le specie sono ampiamente pescate e commercializzate per l'alimentazione umana.\nSpecie.\nAl genere appartengono 2 specie:"}
{"id": "4791528", "revid": "767487", "url": "https://it.wikipedia.org/wiki?curid=4791528", "title": "Bill il taciturno", "text": "Bill il taciturno \u00e8 un film del 1967 diretto da Massimo Pupillo.\nTrama.\nLa banda di Thompson assalta una carovana; Bill, testimone involontario, riesce a scappare salvando la vita a Linda. I due si rifugiano nel paese vicino, cio\u00e8 dove si trovavano i banditi. Bill dovr\u00e0 darsi poco da fare per sgominarli.\nDistribuzione.\nConosciuto anche come \"Il suo nome era Bill il taciturno ma lo chiamavano il Becchino\", fu distribuito come seguito di Django in:"}
{"id": "4791530", "revid": "767487", "url": "https://it.wikipedia.org/wiki?curid=4791530", "title": "U\u011fur Pamuk", "text": "Carriera.\nClub.\nHa giocato nella massima serie del proprio paese con Sumqay\u0131t e X\u0259z\u0259r-L\u0259nk\u0259ran.\nNazionale.\nDebutta nel 2012 con la Nazionale azera."}
{"id": "4791531", "revid": "889336", "url": "https://it.wikipedia.org/wiki?curid=4791531", "title": "Ruslan Poladov", "text": "Carriera.\nClub.\nHa sempre giocato nella massima serie del proprio paese con varie squadre.\nNazionale.\nDebutta nel 2005 con la Nazionale azera."}
{"id": "4791532", "revid": "1226", "url": "https://it.wikipedia.org/wiki?curid=4791532", "title": "Obiettivo Brass", "text": ""}
{"id": "4791545", "revid": "247222", "url": "https://it.wikipedia.org/wiki?curid=4791545", "title": "Etcetera (Wayne Shorter)", "text": "Etcetera \u00e8 un album di Wayne Shorter, pubblicato dalla Blue Note Records solo nel 1980. Il disco era stato registrato 15 anni prima, precisamente il 14 giugno del 1965, negli studi di Rudy Van Gelder a Englewood Cliffs nel New Jersey (Stati Uniti)."}
{"id": "4791554", "revid": "616515", "url": "https://it.wikipedia.org/wiki?curid=4791554", "title": "Reazione di disidratazione", "text": ""}
{"id": "4791559", "revid": "1516566", "url": "https://it.wikipedia.org/wiki?curid=4791559", "title": "Passaporto moldavo", "text": "Il passaporto moldavo \u00e8 un documento di identit\u00e0 rilasciato dalla Repubblica di Moldavia ai propri cittadini per i loro viaggi all'estero.\nAspetto e caratteristiche.\nIl passaporto moldavo \u00e8 di colore azzurro con lo stemma nazionale al centro della copertina. Le parole \"REPUBLICA MOLDOVA\" sono incise sopra lo stemma e la scritta \"PA\u015eAPORT\" \u00e8 incisa sotto lo stemma. Entrambe le iscrizioni sono in lingua romena. \nNel passaporto biometrico (e-passport), rilasciato dal 1\u00ba gennaio 2006 e obbligatorio dal 1\u00ba gennaio 2001, compare anche l'apposito simbolo \nDal 1\u00ba gennaio 2006 i cittadini moldavi hanno la possibilit\u00e0 di avere due passaporti contemporaneamente, fornendo una richiesta scritta all'ufficio passaporti locale.\nIl passaporto ha 32 pagine"}
{"id": "4791562", "revid": "764903", "url": "https://it.wikipedia.org/wiki?curid=4791562", "title": "Carla Barberis", "text": ""}
{"id": "4791570", "revid": "247222", "url": "https://it.wikipedia.org/wiki?curid=4791570", "title": "Tallin", "text": ""}
{"id": "4791571", "revid": "399678", "url": "https://it.wikipedia.org/wiki?curid=4791571", "title": "Sale (Mao e la Rivoluzione)", "text": "Sale \u00e8 il primo disco del gruppo musicale italiano Mao e la Rivoluzione, pubblicato dalla Virgin Music nel 1996."}
{"id": "4791572", "revid": "247222", "url": "https://it.wikipedia.org/wiki?curid=4791572", "title": "The All Seeing Eye", "text": "The All Seeing Eye \u00e8 un album di Wayne Shorter, pubblicato dalla Blue Note Records nel 1966. Il disco fu registrato il 15 ottobre 1965 al \"Rudy Van Gelder Studio\" di Englewood Cliffs, New Jersey (Stati Uniti)."}
{"id": "4791573", "revid": "599013", "url": "https://it.wikipedia.org/wiki?curid=4791573", "title": "Chaykin", "text": ""}
{"id": "4791575", "revid": "712828", "url": "https://it.wikipedia.org/wiki?curid=4791575", "title": "Gantz Perfect Answer", "text": ""}
{"id": "4791577", "revid": "52076", "url": "https://it.wikipedia.org/wiki?curid=4791577", "title": "Associazione internazionale di geodesia", "text": "L'Associazione internazionale di geodesia, in acronimo IAG dal nome in lingua inglese International Association of Geodesy, \u00e8 una associazione scientifica internazionale che opera nel campo della geodesia. Fa parte della Associazione internazionale di geodesia e geofisica (IUGG), che a sua volta \u00e8 un membro del Consiglio internazionale per la scienza (ICSU). \nNacque come evoluzione internazionale della prima Conferenza generale della misura dell'arco centrale europeo, che si tenne a Berlino, sotto la presidenza del generale e geodeta prussiano Johann Jacob Baeyer. La conferenza, cui avevano inizialmente partecipato 13 stati europei, si estese rapidamente con la partecipazioni anche di altri paesi provenienti da altri continenti e pertanto nel 1886 prese il nome di Associazione internazionale di geodesia. Il primo direttore dell'Associazione fu Johann Jacob Baeyer.\nAll'interno dell'associazione sono state istituite quattro commissioni responsabili dello sviluppo di grandi aree tematiche:"}
{"id": "4791578", "revid": "1451528", "url": "https://it.wikipedia.org/wiki?curid=4791578", "title": "Passaporto bielorusso", "text": "Il passaporto bielorusso (\u041f\u0430\u0448\u043f\u0430\u0440\u0442 \u0433\u0440\u0430\u043c\u0430\u0434\u0437\u044f\u043d\u0456\u043d\u0430 \u0420\u044d\u0441\u043f\u0443\u0431\u043b\u0456\u043a\u0456 \u0411\u0435\u043b\u0430\u0440\u0443\u0441\u044c) \u00e8 un documento di identit\u00e0 rilasciato dalla Repubblica di Bielorussia ai propri cittadini e viene utilizzato sia per i viaggi all'estero che per uso interno. A differenza di Russia e Ucraina, non ci sono \"passaporti interni\" in Bielorussia. I passaporti sono rilasciati dal Ministero degli Interni a coloro che vivono in Bielorussia e dal Ministero degli Affari Esteri a quei cittadini che vivono all'estero.\nAspetto e caratteristiche.\nIl passaporto bielorusso \u00e8 di colore bluo con l'emblema nazionale al centro della copertina. Sopra l'embema sono incise le parole \"REPUBBLICA DI BIELORUSSIA\" in tre lingue e cio\u00e8, dall'alto in basso, in lingua bielorussa, in lingua russa e lingua inglese, mentre sotto \u00e8 incisa la parola \"PASSAPORTO\" sempre nelle tre lingue. Per le prime due sono usati i caratteri cirillici.\nNel passaporto biometrico (e-passport) compare, in fondo, anche l'apposito simbolo \nI passaporti vengono rilasciati ai cittadini di ogni et\u00e0. Ogni cittadino che ha raggiunto l'et\u00e0 di 14 anni \u00e8 incoraggiato a farsi rilasciare un passaporto.\n\u00c8 valido dieci anni."}
{"id": "4791579", "revid": "11959", "url": "https://it.wikipedia.org/wiki?curid=4791579", "title": "Al-Kufa", "text": ""}
{"id": "4791586", "revid": "30445", "url": "https://it.wikipedia.org/wiki?curid=4791586", "title": "Consiglio internazionale per la scienza", "text": ""}
{"id": "4791594", "revid": "767487", "url": "https://it.wikipedia.org/wiki?curid=4791594", "title": "Pascal Despeyroux", "text": "Biografia.\nDai suoi compagni di squadra viene definito il \"tedesco\" a causa dei suoi capelli biondi e la sua combattivit\u00e0.\nCaratteristiche tecniche.\nHa iniziato la sua carriera con il ruolo di libero, per poi passare al ruolo di centrocampista difensivo dal tecnico Jacques Santini.\nCarriera.\nGiocatore.\nClub.\nTolosa.\nInizia la sua carriera calcistica al US Tolosa all'et\u00e0 di sette anni e ha giocato per 4 anni al Tolosa AC. Nello stesso anno, l'11 ottobre 1985, viene convocato in prima squadra, cos\u00ec che fu il pi\u00f9 giovane di sempre ad essere convocato in prima squadra.\nNel 1986-1987 divenne titolare e la sua squadra termina terza in campionato. Qualificata per la Coppa UEFA, il Tolosa esce ai sedicesimi di finale contro lo (4-6 in tutti e due i match).\nSaint-\u00c9tienne.\nNel 1992 passa al Saint-\u00c9tienne. La sua squadra arriva in semifinale di Coupe de France, perdendola 1-0 contro il Nantes. gioca 12 partite in campionato e il club retrocede in Division 2.\nPerpignan.\nViene poi acquistato dal Perpignan, squadra militante in Division 2, con la quale firma un contratto di quattro anni Pascal deve essere di nuovo operato al ginocchio e decide di abbandonare il calcio giocato a fine stagione.\nNazionale.\nHa collezionato 3 presenze con la propria Nazionale, dove ha giocato nel torneo di fine stagione a Tolone. In questa competizione \u00e8 arrivato con la Nazionale francese in finale contro la Bulgaria.\nLa stagione seguente viene convocato, dall'allenatore Henri Michel, il 27 gennaio 1988, con la Francia per un incontro contro Israele. Despeyroux entra al 71\u00ba minuto di gioco, sostituendo Luis Fern\u00e1ndez e il match si conclude con un pareggio. Con i Bleus viene inoltre convocato per il Torneo di Francia a febbraio.\nAllenatore.\nNel 1998 \u00e8 diventato allenatore del Tolosa e nel 2000 divenne allenatore dell'Auch Gascogne, club militante in Championnat National, dove esercita la funzione di direttore tecnico. Retrocesso al termine della stagione, l'ASAG ritrova la division d'honneur. Despeyroux dirige il club per altri otto anni. Si dimise nel 2008 a causa di difficolt\u00e0 finanziarie del club e poi prende la sua laurea di allenatore.\nNell'aprile del 2011, \u00e8 stato nominato consigliere dipartimentale (CTD), della Haute-Garonne Midi e Tolosa, diventando cos\u00ec il primo ex professionista ad esercitare una tale posizione.\nStatistiche.\nPresenze e reti nei club.\n\"Statistiche aggiornate al 22 dicembre 2013.\""}
{"id": "4791595", "revid": "11959", "url": "https://it.wikipedia.org/wiki?curid=4791595", "title": "Basalti", "text": ""}
{"id": "4791597", "revid": "113142177", "url": "https://it.wikipedia.org/wiki?curid=4791597", "title": "Antonio Garc\u00eda Guti\u00e9rrez", "text": "Biografia.\nDopo avere studiato medicina nella citt\u00e0 natale, Garc\u00eda Guti\u00e9rrez si trasfer\u00ec a Madrid nel 1833, dove sbarcava il lunario traducendo commedie di Eug\u00e8ne Scribe e Alexandre Dumas. Non ottenendo successo, era sul punto di arruolarsi, quando divenne improvvisamente famoso come autore di una commedia, \"El trovador\" (\"Il trovatore\"), rappresentata per la prima volta il 1\u00ba marzo 1836, che narra la lotta tra due uomini ignari di essere fratelli, Manrico e il Conte di Luna, per la stessa donna, Leonora. Il secondo grande successo fu \"Sim\u00f3n Bocanegra\" del 1843.\nPur essendo stato riconosciuto come uno dei pi\u00f9 importanti esponenti del romanticismo spagnolo, i suoi lavori non ebbero un immediato riscontro economico, e Garc\u00eda Guti\u00e9rrez emigr\u00f2 in America, lavorando come giornalista a Cuba e in Messico fino al 1850, quando torn\u00f2 in patria.\nDopo il 1850 Garc\u00eda Guti\u00e9rrez divenne celebre in tutta Europa, grazie all'opera di Giuseppe Verdi \"Il trovatore\" (1853), tratta da \"El trovador\". Pi\u00f9 tardi lo stesso Verdi utilizz\u00f2 \"Sim\u00f3n Bocanegra\" per l'opera omonima del 1857.\nTra i lavori pi\u00f9 significativi dell'ultimo periodo la zarzuela \"El grumete\" (1853), e i drammi storici \"La venganza catalana\" (1864) e \"Juan Lorenzo\" (1865). Altri drammi storici furono \"El tesorero del rey\", \"Un duelo a muerte\" (adattamento molto personale di un dramma di Lessing ambientato a Firenze all'epoca di Cosimo II de' Medici), \"Do\u00f1a Urraca de Castilla\", \"Zaida\", \"Afectos de odio y amor\", \"Las bodas de do\u00f1a Sancha\", \"El bastardo\", \"El paje\", \"De un apuro otro mayor\".\nFu anche autore di drammi a tema, come \"Sendas opuestas\", in cui si cerca di dimostrare che tanto l'eccesso di rigore che la sua mancanza producono effetti disastrosi sull'educazione dei giovani; \"Los desposorios de In\u00e9s\", contro i matrimoni forzati; \"Eclipse parcial\", contro il divorzio; \"Un grano de arena\", \"Los millonarios\" e \"El caballero de industria\", che ribadiscono lo stesso concetto: il truffatore finisce per essere vittima della sua stessa truffa.\nScrisse anche numerose commedie, tra cui \"Cris\u00e1lida y mariposa\" (1872), una commedia degli equivoci sugli amori un giovane, e zarzuelas, come \"El robo de las Sabinas\", \"La tabernera de Londres\", \"La espada de Bernardo\", \"El grumete\", \"El capit\u00e1n negrero\", \"Cegar por ver\", \"Gal\u00e1n de noche\", \"La cacer\u00eda real\" (ambientata all'epoca di Filippo V, in cui un contadino d\u00e0 lezioni di patriottismo allo stesso re) e \"Llamada y tropa\" (in cui una ragazza convoca alla stessa ora i suoi quattro pretendenti per sceglierne uno e finisce col perderli tutti). Da ricordare anche la farsa picaresca \"Los hijos del T\u00edo Tronera\", scritta imitando la parlata andalusa.\nTra i melodrammi \"Nobleza obliga\", \"Empe\u00f1os de una venganza\", \"Gabriel\", \"Magdalena\" (sul tema della donna sedotta e abbandonata) e \"Un cuento de ni\u00f1os\".\nCome poeta produsse le \"Poes\u00edas\" (1840) e un altro volume di liriche, \"Luz y tinieblas\" (1842). Da ricordare inoltre il poema \"\u00a1Abajo los Borbones!\" del 1868, composto in occasione della rivoluzione di quell'anno, che divenne molto popolare.\nLa verseggiatura delle opere teatrali, e la sua capacit\u00e0 di analisi dei sentimenti femminili, hanno conferito a Garc\u00eda Guti\u00e9rrez una posizione dominante tra i drammaturghi spagnoli del XIX secolo. Tra i temi cari a Garc\u00eda Guti\u00e9rrez vi era quello della rivoluzione: affrontato marginalmente in \"El rey monje\" (1839) e \"El encubierto de Valencia\" (1840), assume particolare risalto in \"Sim\u00f3n Bocanegra\", in cui un pirata sale al governo nella Genova del XIV secolo ma poi deve confrontarsi con i limiti del potere e l'egoismo, e soprattutto in \"Juan Lorenzo\", ambientato al tempo di una rivolta spagnola all'inizio del XVI secolo, il cui protagonista si ribella alla nobilt\u00e0 ma viene tradito dai suoi compagni e soccombe. \nGarc\u00eda Guti\u00e9rrez ottenne numerose onorificenze e divenne direttore del museo archeologico di Madrid, citt\u00e0 dove mor\u00ec. "}
{"id": "4791600", "revid": "1833487", "url": "https://it.wikipedia.org/wiki?curid=4791600", "title": "Tiziana Andina", "text": "Biografia.\nSi laurea in filosofia a Torino nel 1994 sotto la guida di Gianni Vattimo, discutendo una tesi sulle letture angloamericane del pensiero di Nietzsche. In quest'ambito comincia la sua frequentazione del pensiero di Arthur Danto che segner\u00e0 profondamente i lavori successivi. \nNel 2003 consegue il dottorato in estetica e teoria delle arti presso il dipartimento di filosofia dell'Universit\u00e0 di Palermo, dove discute una tesi sul problema della percezione nella filosofia di Nietzsche. Nel 2006 diventa ricercatore e nel 2015 professore Associato presso l'Universit\u00e0 di Torino, dove insegna ontologia. I problemi posti dall'ontologia delle opere arte la portano a interessarsi direttamente della filosofia di Arthur Danto (a cui dedica una monografia edita in italiano e in inglese) e della questione della definizione del concetto di arte, sorta e sviluppatasi in modo particolare nell'ambito delle filosofie analitiche dell'arte.\nInsegna filosofia teoretica all'Universit\u00e0 di Torino.\nDal 2008 al 2009 \u00e8 stata visiting scholar presso il Dipartimento di Filosofia della Columbia University, nel 2014 Visiting Professor presso ITMO University di San Pietroburgo e nel 2015 \u00e8 Fellow presso il The K\u00e4te Hamburger Center. Dal 2007 managing editor della \"Rivista di Estetica\", una delle pi\u00f9 antiche riviste filosofiche italiane, nota internazionalmente. Collabora con Maurizio Ferraris e con il Labont sin dalla sua fondazione. Si occupa di filosofia e ontologia dell'arte (con particolare riferimento all'arte contemporanea), di ontologia sociale e delle filosofie di Friedrich Nietzsche e Arthur Coleman Danto, la cui opera ha contribuito a far conoscere in Italia. Dirige la collana di Estetica Analitica presso Mimesis Edizioni. \nDal 2016 ha assunto la direzione del Labont, centro di ricerca presso l'Universit\u00e0 di Torino.\nDirige con Gianmaria Ajani e Werner Gephart la rivista \"Brill Perspectives in Art and Law\" (Brill Publisher) e con David Carrier la collana, \"Analytic Aesthetics and Contemporary Art\" (Bloomsbury Academic)\".\" \nCollabora con il magazine d'arte \"Artribune\" e con il magazine d'arte newyorkese \"The Brooklyn Rail\"."}
{"id": "4791605", "revid": "729019", "url": "https://it.wikipedia.org/wiki?curid=4791605", "title": "Stac Levenish", "text": "Stac Levenish o Stac Leibhinis (spesso semplicemente \"Levenish/Leibhinis\") \u00e8 un faraglione che fa parte dell'arcipelago scozzese di Saint Kilda. Situato a poco pi\u00f9 di due chilometri da Village Bay sull'isola di Hirta, \u00e8 ci\u00f2 che rimane del cono di un vulcano estinto che include D\u00f9n, Ruaival e Mullach Sgar.\nL'altitudine massima \u00e8 di 62 metri. La scogliera settentrionale, se osservata provenendo in navigazione da est verso Saint Kilda, ha la particolarit\u00e0 di apparire come il profilo di un volto umano."}
{"id": "4791606", "revid": "287204", "url": "https://it.wikipedia.org/wiki?curid=4791606", "title": "Emilia Goggi", "text": "Vita e carriera.\nIl cognome esteso si deve alle unioni occorse nel XVIII secolo tra le due pi\u00f9 importanti famiglie nobili pratesi, i Goggi e i Marcovaldi. La Goggi mostr\u00f2 un precoce talento musicale e all'et\u00e0 di sei anni entr\u00f2 al Conservatorio di Santa Caterina dove studi\u00f2 canto con Giuseppe Orlandi. La prima apparizione pubblica fu all'et\u00e0 di diciotto anni, quando cant\u00f2 \"Casta Diva\" dalla \"Norma\" di Bellini in un concerto tenutosi al conservatorio. Continu\u00f2 gli studi a Firenze con Antonio Giuliani e cominci\u00f2 a recitare in ruoli secondari da soprano. \nNel 1841 debutt\u00f2 alla Fenice di Venezia, nel ruolo di Adalgisa della \"Norma\" con grande successo e da allora ottenne ruoli importanti nei teatri del Norditalia. Cant\u00f2 a Barcellona nel 1845 come Abigaille in \"Nabucco\" e nel 1846 come Elvira in \"Ernani\". L'estensione del registro vocale e il timbro scuro della voce la fecero cambiare in favore del repertorio da mezzosoprano, e nel 1853 ispir\u00f2 il ruolo di Azucena nella prima mondiale del \"Trovatore\" di Verdi al Teatro Apollo di Roma; nello stesso anno interpret\u00f2 lo stesso ruolo a Firenze, poi a Torino e Napoli nel 1854 e a Pisa nel 1856. \nOltre a quello di Azucena, Goggi ispir\u00f2 anche i ruoli di Diomira in \"Giulio d'Este\" di Fabio Campana (Teatro degli Avvalorati, Livorno, 28 agosto 1841) e di Erminia in \"Ernesto, duca di Sicilia\" di Josep Piqu\u00e9 i Cerver\u00f3 (Teatro Principal, Barcellona, 4 novembre 1844). Mor\u00ec improvvisamente all'et\u00e0 di 39 anni mentre preparava una tourn\u00e9e in Inghilterra e fu sepolta nella tomba di famiglia nel chiostro della Chiesa di Sant'Agostino a Prato. Non era sposata."}
{"id": "4791609", "revid": "113743897", "url": "https://it.wikipedia.org/wiki?curid=4791609", "title": "Andrej Pavlovi\u010d \u0160uvalov", "text": "Biografia.\nEra il primogenito di Pavel Andreevi\u010d \u0160uvalov (1777-1823), e di sua moglie, la principessa Varvara Petrovna \u0160achovskaja (1796-1870), pronipote del senatore P\u00ebtr Ivanovi\u010d \u0160uvalov.\nAll'et\u00e0 di cinque anni perse il padre e, insieme al fratello, un caro amico del padre, Michail Michajlovi\u010d Speranskij, venne nominato il loro tutore legale. \u00c8 stato educato a casa, l'infanzia e l'adolescenza la trascorse in gran parte all'estero.\nCarriera.\nContrario al terzo matrimonio della madre, nel 1835 si arruol\u00f2 nell'esercito e and\u00f2 al Caucaso, nel reggimento dei granatieri georgiano, ma ben presto venne trasferito nel reggimento dei dragoni. Tuttavia, vi \u00e8 un presupposto che \u0160uvalov fosse andato nel Caucaso, non volontariamente, ma fu esiliato da Nicola I per qualche reato. Nel Caucaso serv\u00ec nello stesso reggimento con Michail Jur'evi\u010d Lermontov.\nNel 1840 fu nominato aiutante di campo del principe Ivan F\u00ebdorovi\u010d Paskevi\u010d e, nello stesso anno, venne promosso al grado di tenente. Nel 1842 si ritir\u00f2 e se ne and\u00f2 all'estero. Sei anni dopo, di nuovo arruolato come aiutante al comandante dell'esercito e l'anno successivo venne promosso al grado di aiutante di campo.\nNel 1865 si ritir\u00f2 nuovamente. Nel 1867 l'imperatore lo esili\u00f2 a Parigi, dove rimase per i successivi tre anni.\nMatrimonio.\nSpos\u00f2, il 23 aprile 1844, la principessa Sof'ja Michajlovna Voroncova (1825-1879), figlia del principe Michail Sem\u00ebnovi\u010d Voroncov e Elizaveta Ksaver'evna Branickaja. Ebbero sette figli:\nMorte.\nMor\u00ec il 14 aprile 1876."}
{"id": "4791611", "revid": "304744", "url": "https://it.wikipedia.org/wiki?curid=4791611", "title": "False Pretenses", "text": ""}
{"id": "4791613", "revid": "287204", "url": "https://it.wikipedia.org/wiki?curid=4791613", "title": "\u00c9pagneul bleu de Picardie", "text": "L'\u00c9pagneul Bleu de Picardie \u00e8 un cane da ferma originario della Piccardia, specializzato nella caccia agli uccelli acquatici in palude e nei terreni umidi.\nLa razza fu selezionata in Francia agli inizi del '900 incrociando l'\u00c9pagneul Picard con il Setter Gordon e, probabilmente, anche con il Setter Inglese.\nOvviamente molto simile all\"'\u00c9pagneul Picard\", se ne differenzia, oltre che per il colore del mantello, anche per la minore velocit\u00e0 e per il temperamento meno vivace.\nCaratteristiche fisiche.\nL'Epagneul blu \u00e8 un cane abbastanza basso sugli arti e ben costruito per il lavoro.\nLa testa \u00e8 ovale, larga, con stop mediamente accentuato ma ben delineato, muso lungo e tartufo largo con narici ben aperte.\nGli occhi, dall'espressione calma, sono grandi e di colore scuro. Le orecchie incorniciano bene la testa, sono attaccate un po' sopra la linea dell'occhio, e sono ricoperte da bel pelo serico e ondulato.\nIl mantello \u00e8 formato da pelo piatto o leggermente ondulato, con frange che ricoprono gli arti e la coda. L'unico colore ammesso \u00e8 il grigio-nero moschettato, che crea un effetto bluastro con macchie nere (la moschettatura e le macchie nere si devono all'apporto del \"Setter Gordon\").\nLa coda non deve superare troppo il garretto e non dev'essere uncinata al fondo.\nTemperamento.\nL'Epagneul blu \u00e8 un cane piuttosto docile e facile da addestrare, ed \u00e8 inoltre un buon animale da compagnia."}
{"id": "4791615", "revid": "339392", "url": "https://it.wikipedia.org/wiki?curid=4791615", "title": "Epagneul Blue de Picardie", "text": ""}
{"id": "4791616", "revid": "111284529", "url": "https://it.wikipedia.org/wiki?curid=4791616", "title": "Casa (Mao e la Rivoluzione)", "text": "Casa \u00e8 il secondo disco del gruppo musicale italiano Mao e la Rivoluzione, pubblicato dalla Virgin Music il 13 ottobre 1997. Per via della partecipazione al Festival di Sanremo con la canzone \"Romantico\", il nome della band viene abbreviato in \"Mao\". Il disco rappresenta il secondo ed ultimo disco di Mao insieme alla formazione Mao e la Rivoluzione."}
{"id": "4791626", "revid": "123344975", "url": "https://it.wikipedia.org/wiki?curid=4791626", "title": "Brooke Lyons", "text": "Biografia.\nInfanzia.\nNata a Washington, D.C., dal chirurgo James Robert Lyons e dalla ballerina Penny A. Sousa, in una famiglia di discendenze italiane, irlandesi e portoghesi, nel corso dell'infanzia ha vissuto molteplici traslochi ed \u00e8 cresciuta tra Fairfield e New Haven, Connecticut.\nAppassionata di danza fin dalla pi\u00f9 tenera et\u00e0, ha studiato balletto classico presso il Joffrey Ballet School of the Dance, la New England Ballet School e il Boston Ballet svolgendo, contemporaneamente, numerosi corsi privati in Francia finch\u00e9, ancora bambina, le viene diagnosticata la scoliosi, debilitandola dall'intraprendere una carriera come ballerina.\nUniversit\u00e0 di Yale.\nPer tutta la durata delle scuole superiori dovette indossare un correttore e, successivamente, si sottopose, con successo, a un intervento chirurgico alla colonna vertebrale volto a correggerne la postura. Segnata dall'esperienza, durante il suo primo anno all'Universit\u00e0 di Yale fonda la Connecticut Scoliosis Association e scrive un libro sulla sua storia: \"Scoliosis: Ascending the Curve\", il quale viene pubblicato prima ancora che, nel 1999, essa inizi a frequentare l'istituto.\nLaureatasi a Yale in letteratura inglese, durante gli studi Lyons \u00e8 stata membro della societ\u00e0 segreta studentesca di arti e letteratura, Manuscript.\nCarriera.\nSviluppatosi in lei un crescente interesse verso la recitazione durante gli anni universitari, Lyons incomincia a prendere parte a varie rappresentazioni teatrali quali \"Le serve\" e \"Heartbreak House\", ottenendo poi il suo primo ruolo di rilievo nella farsa \"Rumors\" di Neil Simon. La nuova passione la porta poi a Los Angeles, dove studia presso la scuola di sketch \"The Groundlings\" con l'intento di una carriera da attrice.\nNel 2004 inizia la sua carriera in televisione, comparendo come guest star nelle serie TV: \"American Dreams\", \"Raven\", \"The Starter Wife\", \"Desperate Housewives\", \"Important Things with Demetri Martin\", ', \"Love Bites\", \"2 Broke Girls\", \"Jane stilista per caso\", \"Sullivan &amp; Son\", \"Royal Pains\", \"The Crazy Ones\", \"Due uomini e mezzo\", \"Anger Management\" e \"I miei peggiori amici\"; prendendo contemporaneamente parte a pellicole cinematografiche e film per la televisione quali: \"The Trap\", \"Protecting the King\", \"X's &amp; O's\", \"A casa con i miei\", \"The American Mall\", \"Dark Reel\", \"The Inner Circle\", \"Beautiful Boy\" e '.\nVerso l'inizio del 2017, Brooke Lyons viene per la prima volta scritturata nel cast regolare di una serie televisiva, ottenendo il ruolo di Elizabeth nella drammedia The CW \"Life Sentence\", che tuttavia \u00e8 stata cancellata dopo un'unica stagione.\nVita privata.\nIl 26 aprile 2014, con una cerimonia svoltasi a Ojai, California, Lyons sposa il produttore Maximillian Antony Osswald. Il 27 agosto 2017 la coppia ha il primo figlio, Sebastian.\nDoppiatrici italiane.\nNelle versioni in italiano dei suoi lavori, Brooke Lyons \u00e8 stata doppiata da:"}
{"id": "4791627", "revid": "36426", "url": "https://it.wikipedia.org/wiki?curid=4791627", "title": "Cattedrale di Santa Maria (Oradea)", "text": "La cattedrale di Santa Maria \u00e8 la chiesa cattedrale della diocesi di Gran Varadino dei Latini. Si trova nella citt\u00e0 di Oradea, in Romania.\nStoria e descrizione.\nLa basilica \u00e8 stata costruita tra il 1752 ed il 1780, su progetto dell'architetto italiano Giovanni Battista Ricca (1691-1757). Dopo la morte del primo architetto, la costruzione fu completata dal viennese Franz Anton Hillebrandt e la chiesa fu adornata con decorazioni in stile barocco austriaco."}
{"id": "4791628", "revid": "63326501", "url": "https://it.wikipedia.org/wiki?curid=4791628", "title": "S-Bahn di Lipsia-Halle", "text": ""}
{"id": "4791631", "revid": "287204", "url": "https://it.wikipedia.org/wiki?curid=4791631", "title": "Il Tigrane", "text": "Il Tigrane, o vero L'egual impegno d'amore e di fede \u00e8 un'opera in tre atti di Alessandro Scarlatti su libretto di Domenico Lalli, ispirato alle \"Storie\" di Erodoto. Fu rappresentata per la prima volta al Teatro San Bartolomeo di Napoli il 16 febbraio 1715. Accanto alla parte seria vi sono scene comiche che coinvolgono i servi Dorilla e Orcone.\nTrama.\nAtto I.\nLa regina Tomiri ha due figli. Uno \u00e8 stato rapito ed \u00e8 cresciuto come principe di Armenia, Tigrane. L'altro \u00e8 stato ucciso da Ciro, re di Persia. Per vendicarne la morte, Tomiri ha combattuto e sconfitto Ciro con l'aiuto di Policare e Doraspe. In cambio del loro aiuto, Tomiri ha promesso di sposare uno dei due, ma \u00e8 riluttante a prendere una decisione e si sente attratta da Tigrane, comandante dell'esercito alleato, inconsapevole che si tratta del proprio figlio. La figlia di Ciro, Meroe, \u00e8 innamorata di Tigrane e giunge sotto travestimento alla corte di Tomiri, decisa a vendicare il padre. Tomiri affida a Tigrane la scelta di chi dovr\u00e0 essere suo marito. Tigrane dice che quello tra i due re che sapr\u00e0 sconfiggerlo in combattimento avr\u00e0 la mano di Tomiri. Policare e Doraspe complottano contro Tigrane.\nAtto II.\nTomiri riesce a riconciliare i due re e Tigrane. Meroe sta per uccidere Tomiri nel sonno ma il piano \u00e8 sventato da Tigrane, il quale, sorpreso con il pugnale di Meroe in mano, \u00e8 accusato di avere tentato di assassinare Tomiri. Tigrane, temendo di mettere in pericolo Meroe, rifiuta di raccontare la verit\u00e0 e viene condannato a morte.\nAtto III.\nTigrane sta per essere ucciso, ma Meroe rivela la propria identit\u00e0. Ella viene condotta via in catene e Tigrane \u00e8 liberato. Si scopre finalmente la vera identit\u00e0 di Tigrane e Tomiri pu\u00f2 riunirsi al proprio figlio. Tomiri perdona Meroe e le concede di sposare Tigrane, poi sceglie Policare come marito."}
{"id": "4791647", "revid": "92723", "url": "https://it.wikipedia.org/wiki?curid=4791647", "title": "Cattedrale della Santissima Trinit\u00e0 (Gherla)", "text": "La cattedrale della Santissima Trinit\u00e0 \u00e8 la chiesa cattedrale della ordinariato di Romania per i fedeli della chiesa cattolica armena. Si trova nella citt\u00e0 di Gherla, in Romania.\nStoria.\nNel corso del secolo XVIII emigranti armeni provenienti dalla Moldavia giunsero nella citt\u00e0 grazie al permesso della corte imperiale di Vienna per scampare al protestantesimo e contribuirono notevolmente alla crescita della citt\u00e0. Costruirono quindi l'odierna cattedrale tra il 1748 ed il 1776 in stile neoclassico. La comunit\u00e0 armena accolta nell'impero austriaco port\u00f2 con s\u00e9 molta ricchezza e l'imperatore Francesco I, come segno di gratitudine, decise di regalare loro un dipinto a loro piacimento tra quelli presenti nella galleria imperiale di Vienna. La scelta cadde sul dipinto di Rubens \"La deposizione di Ges\u00f9 dalla croce\", tuttora conservato nella cattedrale."}
{"id": "4791649", "revid": "584834", "url": "https://it.wikipedia.org/wiki?curid=4791649", "title": "Cascata all'inferno", "text": ""}
{"id": "4791650", "revid": "287204", "url": "https://it.wikipedia.org/wiki?curid=4791650", "title": "\u00c9pagneul picard", "text": "L'\u00c9pagneul Picard \u00e8 un cane da ferma originario della Piccardia, in particolare della valle della Somme.\nCane robusto ed intelligente, dall'olfatto acuto, abile nella cerca e con una ferma solida, l\"'\u00c9pagneul Picard\" \u00e8 adatto ad ogni tipo di caccia. Predilige i terreni umidi ed \u00e8 specializzato nella caccia all'anatra selvatica.\nDa esso discende l'\u00c9pagneul Bleu de Picardie.\nCaratteristiche fisiche.\nLa testa, con cranio rotondo e largo, presenta stop obliquo, non ad angolo retto, muso lungo, abbastanza largo, con una leggera prominenza a met\u00e0 della canna nasale.\nGli occhi sono di color ambra scuro e ben aperti. Le orecchie, attaccate basse, inquadrano bene la testa e sono ricoperte da bel pelo serico ondulato.\nIl mantello \u00e8 formato da pelo grosso, fine sulla testa e leggermente ondulato sul corpo. Il colore del mantello \u00e8 grigio moschettato, con aree marroni sulle diverse parti del corpo e \nalla radice della coda: molto frequenti le focature sulla testa e sulle zampe.\nLa coda, non troppo lunga e ornata di belle frange, forma due leggere curve, convessa e concava.\nTemperamento.\n\u00c8 un cane molto intelligente, allegro, dolce e affettuoso con la famiglia d'appartenenza."}
{"id": "4791651", "revid": "729019", "url": "https://it.wikipedia.org/wiki?curid=4791651", "title": "Stazione di Halle (Saale) Centrale", "text": "La stazione di Halle (Saale) Centrale (in tedesco \"Halle (Saale) Hbf\") \u00e8 la principale stazione ferroviaria della citt\u00e0 tedesca di Halle (Saale)."}
{"id": "4791658", "revid": "22229", "url": "https://it.wikipedia.org/wiki?curid=4791658", "title": "Democrazia partecipativa", "text": ""}
{"id": "4791660", "revid": "767487", "url": "https://it.wikipedia.org/wiki?curid=4791660", "title": "Hello Little Girl", "text": "Hello Little Girl \u00e8 una canzone scritta da John Lennon nel 1957. \u00c8 la prima canzone che lui ha composto.\nIl brano.\nLa composizione del brano \u00e8 stata ispirata, secondo Lennon, dalla canzone \"It's De-Lovely\" del 1936. La canzone entr\u00f2 nel repertorio dei Beatles, dal 1958; della loro versione della canzone vi sono due registrazioni note: una demo casalinga con ancora Stuart Sutcliffe al basso, all'inizio degli anni sessanta, pubblicata su alcuni \"bootleg\"; inoltre, venne eseguita nei provini per la Decca Records: questa versione \u00e8 stata pubblicata nei vari \"bootleg\" dell'audizione, e sull\"'Anthology 1\".\n\"Hello Little Girl\" venne inizialmente offerta ai Gerry and the Pacemakers, appena usciti dal successo di \"How Do You Do It\", che ne registrarono una demo; essi per\u00f2 preferirono \"I Like It\" di Mitch Murray, lo stesso autore di \"How Do You Do It\". \"Hello Little Girl\" venne pubblicata allora dai Fourmost, un altro gruppo liverpooliano; venne registrata il 3 luglio 1963 agli Abbey Road Studios e pubblicata il 30 agosto dello stesso anno. Raggiunse la nona posizione sulle classifiche. La loro versione \u00e8 stata pubblicata sulla raccolta \"The Songs Lennon and McCartney Gave Away\".\nFormazione.\nVersione dell'Anthology 1\nDemo casalingo\nNel brano non \u00e8 presente la batteria"}
{"id": "4791666", "revid": "155634", "url": "https://it.wikipedia.org/wiki?curid=4791666", "title": "Campionati mondiali di pugilato dilettanti 2013 - Pesi gallo", "text": ""}
{"id": "4791674", "revid": "599013", "url": "https://it.wikipedia.org/wiki?curid=4791674", "title": "Gertrud Bacher", "text": "Ha al suo attivo due medaglie d'argento nell'eptathlon ai Giochi del Mediterraneo del 1997 e del 2001. Nel 2000 prese parte ai Giochi olimpici di Sydney ottenendo il quattordicesimo posto nell'eptathlon.\nDetiene il record italiano nell'eptathlon grazie al punteggio pari a 6185 punti ottenuto il 9 maggio 1999 a Desenzano del Garda."}
{"id": "4791677", "revid": "446353", "url": "https://it.wikipedia.org/wiki?curid=4791677", "title": "SMS Bremen", "text": "Lo SMS \"Bremen\" fu un incrociatore leggero della marina imperiale tedesca (Kaiserliche Marine), entrato in servizio nel maggio del 1904 come prima unit\u00e0 dell'omonima classe di incrociatori; dopo un lungo servizio nelle acque delle Americhe, la nave fu attiva durante le fasi iniziali della prima guerra mondiale, operando principalmente nel settore del mar Baltico e finendo affondata il 17 dicembre 1915 al largo di Ventspils per l'urto con una mina.\nCaratteristiche.\nIl \"Bremen\" fu la prima unit\u00e0 della sua classe di incrociatori, la quale riprendeva le linee generali della precedente classe Gazelle. L'unit\u00e0 era lunga fuori tutto 111,1 metri, larga nel punto massimo 13,3 metri e con un pescaggio di 5,53 metri, per un dislocamento a pieno carico di 3.797 tonnellate. Il sistema propulsivo era basato su due motori a vapore a tripla espansione con una potenza di progetto di 12.000 shp, alimentati da dieci caldaie a tubi d'acqua e capaci di generare una velocit\u00e0 massima di 23,3 nodi; il \"Bremen\" poteva ospitare nelle sue stive fino a 860 tonnellate di carbone, che gli conferivano un'autonomia di 4.690 miglia nautiche alla velocit\u00e0 di 12 nodi. L'equipaggio ammontava a 14 ufficiali e 274-287 sottufficiali e marinai.\nL'armamento era basato, come di consueto sugli incrociatori leggeri tedeschi del periodo, su dieci cannoni da 105\u00a0mm posti in impianti singoli, due collocati fianco a fianco sul castello di prua, sei lungo le fiancate (tre per lato) e due fianco a fianco sul castello di poppa; i cannoni avevano una gittata di 12.200 metri e una riserva di 150 colpi per pezzo. L'armamento era poi completato da tubi lanciasiluri da 450\u00a0mm, montati in impianti posti sotto la linea di galleggiamento lungo le fiancate. La protezione della nave era data da un ponte corazzato spesso 80 mm; la torre di comando era protetta da una corazzatura spessa 100\u00a0mm, mentre i cannoni erano protetti da una barbetta spessa 50\u00a0mm.\nStoria.\nIl servizio oltremare.\nOrdinata sotto il nome provvisorio di \"L\" e impostata nel 1902 nei cantieri navali della AG Weser di Brema, la nave venne varata il 9 luglio 1903 con il nome di \"Bremen\" in onore della stessa citt\u00e0 dove era stata costruita, entrando poi in servizio il 19 maggio 1904. Dopo le prove nelle acque di casa, il 27 agosto 1904 l'incrociatore fu destinato al Sud America come rappresentante degli interessi della Germania nell'area, arrivando a Rio de Janeiro il 25 settembre seguente; l'incrociatore spese gli anni seguenti in varie visite e crociere di rappresentanza in lungo e in largo per le Americhe, facendo spesso tappa nel porto di Newport News sulla costa est degli Stati Uniti.\nIl 16 dicembre 1906 il \"Bremen\" partecip\u00f2 alle operazioni di soccorso della nave passeggeri tedesca \"Prinzessin Victoria Luise\", finita spiaggiata sulle coste della Giamaica, recuperando alcuni dei suoi passeggeri e cercando senza successo di prenderla a rimorchio; nell'aprile del 1907, invece, si incontr\u00f2 con l'incrociatore corazzato SMS \"Roon\" per partecipare a una parata navale internazionale nelle acque della Baia di Chesapeake, nell'ambito delle celebrazioni per l'anniversario dell'arrivo dei primi coloni lungo le coste del Nord America. Il 2 novembre 1907 prese servizio a bordo del \"Bremen\", come sua prima assegnazione in mare, Wilhelm Canaris, futuro comandante del servizio segreto tedesco (Abwehr) durante la seconda guerra mondiale; dopo varie visite nei porti statunitensi, l'incrociatore fu spostato nei Caraibi e il 16 marzo 1908 fu inviato ad Haiti, in quel momento in preda a forti disordini interni, per prestare assistenza ai cittadini europei ivi residenti.\nDopo una serie di crociere nei Caraibi tra Costa Rica, Panama, Guatemala e Antille olandesi fino al febbraio del 1909 e lavori di riparazione a Newport News tra l'aprile e il maggio seguenti, l'incrociatore salp\u00f2 alla volta di un lungo tour nel Sud America, arrivando a Buenos Aires il 14 ottobre 1909 e visitando poi svariati porti sudamericani; tra il settembre e l'ottobre del 1909 il \"Bremen\" si ricongiunse con gli incrociatori protetti SMS \"Victoria Louise\" ed SMS \"Hertha\" e con l'incrociatore leggero SMS \"Dresden\" per rappresentare la Germania a New York nel corso delle celebrazioni per il tricentenario della scoperta del fiume Hudson.\nRipartito per il Sud America, il 12 maggio 1910 il \"Bremen\" si incontr\u00f2 a Montevideo con l'incrociatore leggero SMS \"Emden\", partecipando poi tra il 17 e il 30 maggio a una parata navale a Buenos Aires nell'ambito delle celebrazioni per i 100 anni di indipendenza dell'Argentina, mentre nell'ottobre seguente fu inviato al largo delle coste dell'Honduras per assistere i cittadini europei durante un periodo di moti rivoluzionari nel paese. Nel marzo del 1911 il \"Bremen\" scort\u00f2 l'incrociatore da battaglia SMS \"Von der Tann\" durante un suo viaggio a Rio de Janeiro per poi essere sottoposto a vari lavori di riparazione sempre a Newport News, intervallati da un nuovo dispiegamento nelle acque di Haiti tra il luglio e l'agosto del 1911; ai primi di giugno del 1912, invece, l'unit\u00e0 si incontr\u00f2 con l'incrociatore da battaglia SMS \"Moltke\" e l'incrociatore leggero SMS \"Stettin\" per intraprendere una serie di visite ufficiali lungo la costa orientale degli Stati Uniti, incontrandosi con la Atlantic Fleet statunitense e con il presidente William Howard Taft nelle acque di Hampton Roads.\nIl 20 dicembre 1912 il \"Bremen\" fu inviato nelle acque del Nord Africa per prestare assistenza alle unit\u00e0 della Kaiserliche Marine ivi dislocate, facendo scalo a Monrovia prima di rientrare in Sud America il 12 gennaio 1913; il rientro dell'unit\u00e0 in Germania era previsto per il giugno del 1913, ma l'incrociatore che doveva sostituirlo non era ancora pronto e il \"Bremen\" dovette trattenersi ancora per molti mesi nelle acque americane. Nel gennaio del 1914 fu inviato al largo delle coste orientali del Messico per fornire assistenza ai civili europei durante i disordini provocati dalla rivoluzione messicana, prima di ricevere finalmente l'ordine di rientrare in patria il 21 gennaio 1914; il \"Bremen\" arriv\u00f2 a Brema il 15 marzo 1914, dopo circa nove anni e mezzo di assenza dalla madrepatria.\nLa fine.\nMomentaneamente ritirato dal servizio, l'incrociatore fu posto in cantiere a Wilhelmshaven per vari lavori di riparazione e ammodernamento: durante questi, in particolare, quattro degli originali cannoni da 105\u00a0mm furono eliminati e rimpiazzati con due dei nuovi cannoni da 152\u00a0mm, oltre a varie modifiche agli alberi e ai fumaioli.\nL'incrociatore rientr\u00f2 in servizio il 27 maggio 1915, dopo l'inizio del primo conflitto mondiale, venendo assegnato alla flotta operante nelle acque del mar Baltico contro le unit\u00e0 della marina imperiale russa. Tra l'8 e il 19 agosto 1915 prese parte alla battaglia del golfo di Riga, scortando le navi da battaglia SMS \"Nassau\" e SMS \"Posen\" in un fallito tentativo di forzare le difese russe del golfo di Riga, conclusosi con la ritirata delle forze tedesche. Il 17 dicembre 1915 il \"Bremen\" corse in soccorso del cacciatorpediniere tedesco \"V191\", rimasto danneggiato per l'urto con una mina russa davanti Ventspils: l'incrociatore fin\u00ec esso stesso in un campo minato, urtando due mine che ne provocarono un rapido affondamento, con la perdita di 250 uomini dell'equipaggio."}
{"id": "4791678", "revid": "59785", "url": "https://it.wikipedia.org/wiki?curid=4791678", "title": "Selamlik", "text": "Il selamlik (in lingua turca selaml\u0131k) \u00e8 la porzione di un palazzo o casa turchi riservata agli uomini, in contrapposizione con il serraglio riservato alle donne e vietato agli uomini.\nIl selamlik \u00e8 anche una parte della casa riservata agli ospiti (dalla radice della parola\" Selam\", \"saluto\"), simili agli \"andronites\" (cortile degli uomini) nella Grecia antica, dove venivano accolti gli ospiti dai maschi della famiglia. l'harem era la parte riservata alla famiglia dove alloggiavano le donne, mogli e concubine, ed i bambini oltre alla servit\u00f9. Era sotto il governo della valide sultan (madre del sultano) e controllato dagli eunuchi."}
{"id": "4791679", "revid": "716642", "url": "https://it.wikipedia.org/wiki?curid=4791679", "title": "Bruno Vucinich", "text": "Carriera.\nNella stagione 1932-1933 ha segnato un gol in 33 partite in Serie B con la , con cui \u00e8 rimasto anche nella stagione successiva nella quale ha realizzato 3 reti in 18 presenze."}
{"id": "4791688", "revid": "854974", "url": "https://it.wikipedia.org/wiki?curid=4791688", "title": "Debito pubblico esplicito", "text": ""}
{"id": "4791695", "revid": "767487", "url": "https://it.wikipedia.org/wiki?curid=4791695", "title": "Blow Job (film 1964)", "text": "Blow Job \u00e8 un film sperimentale muto statunitense del 1964 diretto da Andy Warhol. Realizzato nel gennaio 1964, vi si vede il volto di un non ancora affermato DeVeren Bookwalter al quale sembra essere fatto del sesso orale da parte di un partner fuori campo non meglio identificato. \u00c8 filmato a 24 fotogrammi al secondo, secondo le indicazioni dello stesso Warhol che ne prescriveva invece la proiezione a 16 fotogrammi al secondo, facendolo cos\u00ec rallentare di un terzo.\nTrama.\nDiversamente dal titolo provocatorio, il film mostra esclusivamente l'espressione del volto del giovane protagonista: il rapporto sessuale a cui fa riferimento non viene invece mostrato. Non \u00e8 nemmeno esplicitato se la parte attiva di questo atto sessuale sia di genere maschile o femminile, giacch\u00e9 lo spettatore pu\u00f2 solamente presumere che lo stesso sia effettivamente in corso.\nL'attore, come in altri film di Warhol, viene lasciato a se stesso davanti ad una telecamera che si rivela pi\u00f9 che mai impietosa proprio per la particolarit\u00e0 della situazione che viene descritta e per come viene descritta. La lentezza del filmato poi (35 minuti), esagerata rispetto alla realt\u00e0, pone il protagonista in condizione di sembrare assolutamente inadatto rispetto alla situazione.\nRealizzazione.\n\u00c8 controversa l'identit\u00e0 della persona che ha effettuato l'atto di sesso orale, sebbene sia ampiamente riportato, dall'attore Gerard Malanga e da altri, che essa corrisponda a quella del realizzatore di film di avanguardia Willard Maas. Warhol, da parte sua, riporta nel suo libro \"Pop. Andy Warhol racconta gli anni Sessanta\" del 1980 che la fellatio sia stata eseguita da ben cinque ragazzi diversi. In questo libro Warhol scrive di aver inizialmente chiesto a Charles Rydell, il fidanzato del filmmaker Jerome Hill, di essere la star di questo film, promettendogli che avrebbe trovato \"cinque magnifici ragazzi\" ad eseguire l'atto di sesso orale.\nComunque, al momento di girare il film all'interno della Factory, Rydell non si present\u00f2. A Warhol, che lo cercava telefonandogli presso la sua suite all'Algonquin Hotel, Rydell rispose di aver pensato che Warhol scherzasse e, comunque, di non avere alcuna intenzione di essere il protagonista di un film simile. Al definitivo rifiuto di Rydell, Andy decise di utilizzare \"un bel ragazzo che girava quel giorno per la Factory\", in seguito identificato come DeVeren Bookwalter. Anche se ormai i cinque ragazzi se ne erano gi\u00e0 andati, Warhol, la cui memoria era notoriamente debole, li inser\u00ec lo stesso nella versione data nel suo famoso libro, uscito molto tempo dopo, \"POPism\".\nSequel.\nNel 1966 Warhol realizz\u00f2 il sequel sonoro \"Eating Too Fast\" (traducibile con \"Mangiando troppo velocemente\" ed originariamente intitolato \"Blow Job #2\"), che dura 67 minuti e che vede come protagonista il critico d'arte e scrittore Gregory Battcock.\nCritica.\nSecondo Peter Gidal il film allontana lo spettatore dall'esperienza che dichiaratamente sostiene di descrivere: \"Delle volte il giovane attore sembra annoiato, alcune volte sembra assorto nei suoi pensieri, altre volte sembra consapevole della presenza della telecamera e altre ancora come se questa non ci fosse\".\nDouglas Crimp afferma che dopo alcuni minuti \"diventa chiaro che non vedremo nulla di pi\u00f9 della ripetizione, con leggere variazioni, di ci\u00f2 che abbiamo gi\u00e0 visto\". Questo ci permette di vedere le cose in maniera diversa. Allo stesso modo l'atto sessuale ha il potere di distrarre l'attore dalla presenza della telecamera, creando cos\u00ec un genere unico di non coscienza di s\u00e9. Il film diventa \"una lezione su come ottenere un ritratto veramente bello senza bisogno di dire 'cheese'!\"\nIl critico Roy Grundmann sostiene che \"i dispositivi autoriflessivi di \"Blow Job\" creano un nuovo genere di indirizzo fruizionale che smuove in vari modi gli spettatori dalla loro visione contemplativa. La riflessivit\u00e0 di \"Blow Job\" rende gli spettatori fortemente coscienti che la visione di un film fa investire e proiettare una parte di s\u00e9 stessi verso un'immagine, il che lo rende pure un atto socializzato acculturato\". Grundmann sostiene anche la tesi secondo cui \"gli spettatori oscillano tra la consapevolezza della propria contingenza su una scala pi\u00f9 ampia e la promessa di un controllo ocular-centrico dell'immagine\""}
{"id": "4791698", "revid": "1566286", "url": "https://it.wikipedia.org/wiki?curid=4791698", "title": "Dennis Moore (attore)", "text": "Ha recitato in oltre 170 film dal 1932 al 1961 ed \u00e8 apparso in oltre 70 produzioni televisive dal 1950 al 1961. Fu accreditato anche con i nomi Denny Meadows, Dennis 'Smoky' Moore, Denny Moore e Smoky Moore.\nBiografia.\nDennis Moore nacque a Fort Worth, in Texas, il 26 gennaio 1908. Debutt\u00f2 al cinema in diverse parti non accreditate agli inizi degli anni trenta e in televisione nel 1950.\nIl grande schermo lo vide interprete di diversi personaggi tra cui quelli del dottor Von Grosch in \"Spooks Run Wild\" (1941), Smoky Moore in \"La corriera dell'ovest\" (1942), il detective Jack Ryan in \"The Master Key\" (1945), il tenente Lucas in \"Il terrore dei Navajos\" (1951) e tanti altri ruoli minori in moltissime produzioni, in particolare del genere western o produzioni di serie B.\nPer la televisione fu accreditato diverse volte grazie a numerose interpretazioni. Come personaggio regolare interpret\u00f2 il vicesceriffo Lee in sette episodi della serie \"Tombstone Territory\" (1958-1959), pi\u00f9 un altro episodio con un altro ruolo. Continu\u00f2 a collezionare molte altre partecipazioni dagli anni cinquanta agli inizi degli anni 60 come guest star o come interprete di personaggi minori, in tre episodi di \"The Public Defender\", tre episodi di \"Judge Roy Bean\", sette episodi di \"Buffalo Bill, Jr.\", quattro episodi di \"Roy Rogers\", cinque episodi di \"Il cavaliere solitario\", tre episodi di \"La pattuglia della strada\", tre episodi di \"Le avventure di Rin Tin Tin\", cinque episodi di \"Dragnet\" e cinque episodi di \"Bat Masterson\".\nTermin\u00f2 la carriera televisiva interpretando Clay Goodnight nell'episodio \"The Mortal Coil\" della serie \"Whispering Smith\" che fu mandato in onda il 24 luglio 1961. Per quanto riguarda le interpretazioni per il cinema, l'ultima fu quella nel film \"Il padrone di New York\" (1961), in cui recit\u00f2, non accreditato nel ruolo di un poliziotto.\nMor\u00ec nella contea di San Bernardino, in California, il 1\u00ba marzo 1964."}
{"id": "4791699", "revid": "46931", "url": "https://it.wikipedia.org/wiki?curid=4791699", "title": "Dennis Meadows", "text": ""}
{"id": "4791700", "revid": "1305772", "url": "https://it.wikipedia.org/wiki?curid=4791700", "title": "Nazionale di atletica leggera della Repubblica Dominicana", "text": "La nazionale di atletica leggera della Repubblica Dominicana \u00e8 la rappresentativa della Repubblica Dominicana nelle competizioni internazionali di atletica leggera riservate alle selezioni nazionali.\nBilancio nelle competizioni internazionali.\nLa nazionale dominicana di atletica leggera vanta 12 partecipazioni ai Giochi olimpici estivi su 28 edizioni disputate.\nLe medaglie olimpiche conquistate dagli atleti dominicani sono 3 e portano la firma di F\u00e9lix S\u00e1nchez, oro nei 400 metri ostacoli ad e , e Luguel\u00edn Santos, argento nei 400 metri piani a Londra 2012.\nAi Mondiali la Repubblica Dominicana pu\u00f2 annoverare quattro medaglie, anche in questo caso conquistate da F\u00e9lix S\u00e1nchez, 2 ori ( e ) ed 1 argento (), e Luguel\u00edn Santos, 1 bronzo ().\nL'unica medaglia conquistata dalla nazionale dominicana ai Mondiali indoor \u00e8 il bronzo vinto dalla staffetta 4\u00d7400 metri maschile a ."}
{"id": "4791701", "revid": "298229", "url": "https://it.wikipedia.org/wiki?curid=4791701", "title": "Nazionale dominicana di atletica leggera", "text": ""}
{"id": "4791704", "revid": "1450069", "url": "https://it.wikipedia.org/wiki?curid=4791704", "title": "New Generation Era", "text": "La New Generation Era fu un periodo nella World Wrestling Federation, durante la quale furono protagonisti molti personaggi come Shawn Michaels, Bret Hart, Razor Ramon, Stone Cold Steve Austin, The Undertaker.\nStoria.\nLa WWF visse un periodo di grande crisi nel momento in cui Vince McMahon, promotore di incontri di wrestling e molti dipendenti della federazione, vennero accusati nel 1993, di spaccio ed abuso di steroidi; vi fu addirittura un'accusa per violenza sessuale; alla fine, il 22 luglio 1994, McMahon venne scagionato, ma la vicenda lasci\u00f2 un segno molto profondo: il processo cost\u00f2 alla WWF circa 5 milioni di dollari in un momento in cui la reddittivit\u00e0 era al minimo storico. Per risollevare economicamente la federazione, McMahon tagli\u00f2 di circa il 40% gli stipendi di molti wrestler e staffer; molti dipendenti non accettarono questa decisione per cui lasciarono la WWF. Tra il 1994 ed il 1996 molti fra i \"main eventer\" passarono alla concorrenza, la World Championship Wrestling di Ted Turner. La WWF fu costretta a rivolgere la sua attenzione a coloro che fino a poco tempo prima erano lottatori di secondo piano. In particolare, per prendere distanza dai lottatori dalla grande stazza dell'Era Gimmick, al centro dello scandalo steroidi, la federazione diede spazio maggiore ai wrestler pi\u00f9 agili, il cui punto forte era la tecnica, anche a causa di un fisico meno imponente. Fu cos\u00ec che alcuni giovani talenti come Shawn Michaels, Bret Hart, Diesel, Razor Ramon e The Undertaker sostituirono le star principali della WWF, giungendo a vincere i titoli pi\u00f9 importanti della federazione. Nacque cos\u00ec la \"WWF New Generation\" (\"Nuova Generazione della WWF\"). Per questa federazione inizi\u00f2 per\u00f2 un periodo di stasi, a causa di storyline molto blande e personaggi eccessivamente caratterizzati e al di fuori della realt\u00e0. I fan si erano infatti stancati dell'Era Gimmick, per cui, anche star come Hulk Hogan iniziarono a perdere il loro appeal, anche a causa dello scandalo steroidi. L'intero mondo del wrestling aveva avviato un lento processo di trasformazione. Nel frattempo la WWF aveva rivoluzionato il panorama del wrestling televisivo col debutto dello show settimanale via cavo, \"WWF Monday Night Raw\". Dopo il successo dello show, la WCW nel 1995 rispose con il \"WCW Monday Nitro\", show via cavo situato nella stessa fascia oraria del Raw, per la WWF fu una scelta infausta.\nShawn Michaels vs. Diesel.\nL'alleanza tra Michaels e Diesel fin\u00ec dopo Survivor Series. Al WrestleMania XI Diesel, accompagnato da Pamela Anderson, sconfisse Shawn Michaels, accompagnato da Jenny McCarthy. Diesel mantenne comunque il titolo di WWF Championship.\nBret Hart vs. Yokozuna.\nA WrestleMania IX il samoano, Yokozuna sconfisse Bret Hart in quanto il manager del samoano, Mr. Fuji gett\u00f2 del sale negli occhi di Bret Hart. Dopo il match il samoano dovette sfidare Hulk Hogan il quale vinse il WWF Championship. Al King of the Ring 1993 Yokozuna riconquist\u00f2 il titolo battendo Hulk Hogan, mentre al WrestleMania X Yokozuna venne battuto da Bret Hart vincendo cos\u00ec il titolo WWF.\nWWF Monday Night Raw.\nNel gennaio 1993 fu messa in onda la prima puntata del WWE Raw. Nel corso di questo periodo presero avvio delle faide, come quella di Bret Hart contro Yokozuna oppure quella di Shawn Michaels contro Razor Ramon e tante altre.\nL'ascesa di Stone Cold Steve Austin.\nIn questo periodo, il wrestler e attore statunitense, Stone Cold Steve Austin inizi\u00f2 la sua ascesa adottando la gimmick da ribelle; inoltre Austin si ras\u00f2 i capelli a zero. La sua ascesa inizi\u00f2 a King of the Ring 1996 dove batt\u00e9 in finale Jake Roberts vincendo il torneo King of the Ring. Dopo la vittoria a King of The Ring, Austin fece un promo dicendo \"\"You sit there and you thump your Bible, and you say your prayers, and it didn't get you anywhere! Talk about your Psalms, talk about John 3:16... \"Austin 3:16\" says I just whipped your ass!\",\" poi diventato uno dei pi\u00f9 popolari slogan di wrestling della storia, inizi\u00f2 poi una faida con Bret Hart; alle Survivor Series 1996 fu il canadese a vincere. La faida tra i due continu\u00f2 anche nel 1997 dove si scontrano al WrestleMania XIII nel famoso \"Submission Match\" dove a vincere fu Bret Hart grazie alla sua Sharpshooter. Qui ci fu un doppio \"turn\": Hart divenne heel ed Austin divenne face, o per meglio dire un Tweener.\nBret Hart vs. Shawn Michaels.\nQuesta faida venne considerata come la faida principale della New Generation Era. Alla Royal Rumble 1996 Shawn Michaels vinse la rissa a 30 uomini eliminando per ultimo Diesel, mentre il canadese Bret The Hitman Hart perse per squalifica contro The Undertaker mantenendo il WWF Championship. Nelle settimane successive al PPV venne annunciato che Hart e Michaels si sarebbero affrontati in un 60 Minute Iron-Man Match valevole per il WWF Championship. Al WrestleMania XII HBK sconfisse Bret Hart conquistando il titolo di campione WWF. Bret Hart dal maggio 1996 usc\u00ec dalla WWF fino al novembre dello stesso anno.\nBret Hart vs. Stone Cold Steve Austin.\nLa rivalit\u00e0 tra questi due inizi\u00f2 dopo che Austin vinse il torneo King of The Ring 1996, battendo in finale Jake Roberts. Nei mesi successivi Stone Cold critic\u00f2 pesantemente il canadese, quindi Bret dopo sei mesi di assenza, torn\u00f2 a lottare alla Survivor Series affrontando Austin. A vincere sar\u00e0 il canadese. La faida tra i due continu\u00f2 nel 1997 nel mese di marzo, quando si scontrarono al WrestleMania XIII nel corso del famoso \"Submission match.\" A vincere fu Bret Hart. Da ricordare per\u00f2 che Austin non cedette alla Sharpshooter del canadese. Durante l'incontro vi fu un doppio \"Turn\": Bret Hart divenne Heel e Austin divenne Face."}
{"id": "4791706", "revid": "131145", "url": "https://it.wikipedia.org/wiki?curid=4791706", "title": "Gertrud Bacher Schoepf", "text": ""}
{"id": "4791709", "revid": "697352", "url": "https://it.wikipedia.org/wiki?curid=4791709", "title": "Black Friday (film)", "text": ""}
{"id": "4791710", "revid": "767487", "url": "https://it.wikipedia.org/wiki?curid=4791710", "title": "A Bachelor's Finish (film 1917)", "text": "A Bachelor's Finish \u00e8 un cortometraggio muto del 1917 diretto e interpretato da John Francis Dillon.\nProduzione.\nIl film fu prodotto dalla Triangle Film Corporation.\nDistribuzione.\nDistribuito dalla Triangle Distributing, il film - un cortometraggio in una bobina - usc\u00ec nelle sale cinematografiche statunitensi il 25 febbraio 1917."}
{"id": "4791713", "revid": "767487", "url": "https://it.wikipedia.org/wiki?curid=4791713", "title": "The Songs Lennon and McCartney Gave Away", "text": "The Songs Lennon and McCartney Gave Away \u00e8 una raccolta della EMI di canzoni che il duo compositivo Lennon-McCartney hanno donato ad altri artisti. La prima edizione \u00e8 stata pubblicata nel 1971; una seconda edizione, contenente anche \"I'm the Greatest\", un brano del solo Lennon che Ringo Starr ha pubblicato nel suo album \"Ringo\".\nStoria.\nMolti brani di Lennon-McCartney vennero donati ad altri artisti. Alcuni erano stati scartati dalla lavorazione degli album (come \"That Means a Lot\"), altri mai registrati, perch\u00e9 considerati negativamente dal gruppo (come \"I Call Your Name\", che non appare in questa raccolta), mentre altri ancora scritti proprio per un artista (come \"Misery\", non presente sull'album, destinata ad Helen Shapiro, che la rifiut\u00f2, ed infine donata a Kenny Linch, prima di essere pubblicata dai Beatles).\nL'idea di creare questa raccolta venne a Martin Lewis, che aveva scritto la prima biografia ufficiale del gruppo, nel 1970; la EMI accett\u00f2, e pubblic\u00f2 l'album sotto l'etichetta \"Music for Pleasure\", che pubblicava album a basso costo, e che era stata inaugurata proprio con una compilation dei Beatles, \"Rock 'n' Roll Music\", nel 1971. Venne ripubblicata nel 1979.\nTracce.\nLato A\nLato B"}
{"id": "4791714", "revid": "599013", "url": "https://it.wikipedia.org/wiki?curid=4791714", "title": "Fran Clough", "text": "Biografia.\nStudente all'Universit\u00e0 di Cambridge, Fran Clough fu tra i giocatori di alto livello selezionati per l'annuale \"Varsity Match\" di rugby contro i rivali di Oxford, in una squadra che vedeva anche altri elementi di spicco come lo scozzese Gavin Hastings e l'inglese Rob Andrew.\nAll'Orrell fino al 1987, fu durante tale militanza che divenne internazionale per l', venendo selezionato per la prima volta durante il Cinque Nazioni 1986 contro l' a Twickenham, e successivamente rappresentando il suo Paese alla , in cui scese in campo una volta sola, la sua ultima partita internazionale, contro gli a Sydney.\nDopo la Coppa del Mondo fu ai London Wasps con cui vinse la Premiership 1989-90, e fu in tale squadra fino al 1994, quando si trasfer\u00ec ai Bedford Blues, con cui termin\u00f2 la carriera nel 1996."}
{"id": "4791715", "revid": "119772144", "url": "https://it.wikipedia.org/wiki?curid=4791715", "title": "Dio, essere e ragione in Tommaso d'Aquino", "text": "Nato a Roccasecca (nei pressi di Aquino) nel 1225, Tommaso d'Aquino frequent\u00f2 l'Universit\u00e0 di Napoli e, mentre vi si trovava, entr\u00f2 nell'Ordine dei Domenicani. Poi si diresse al nord per proseguire i suoi studi sotto Alberto Magno, anche lui un domenicano, a Parigi e Colonia. Venne nominato lettore e successivamente professore all'Universit\u00e0 di Parigi, ma poi ritorn\u00f2 a Napoli per organizzarvi la casa domenicana di studio. Tommaso mor\u00ec nel 1274, mentre si dirigeva a Roma per prender parte al Secondo Concilio di Lione, colpito alla testa da un ramo troppo basso, e venne canonizzato cinquanta anni dopo.\nIl placido decorso di vita dell'aquinate cela la magnificenza della sua opera. Questo frate taciturno, della cui modesta personalit\u00e0 poco si conosce, viene annoverato tra i pi\u00f9 grandi teologi, a livelli raggiunti soltanto da Paolo di Tarso e Agostino d'Ippona. Delle sue pubblicazioni, il fulcro \u00e8 rappresentato dalla gigantesca \"Summa Theologiae\". Nella sua maniera secca, dinamica, semplice, questo formidabile compendio di teologia, metafisica, etica e psicologia va dalle celebrate dimostrazioni dell'esistenza di Dio alla vita morale, a Cristo e ai sacramenti. Oggi la \"Summa\" forma gran parte delle fondamenta della Chiesa cattolica, sebbene a suo tempo non godesse di tale considerazione privilegiata: rappresentava semplicemente una delle tante scuole scolastiche medievali e a volte era fortemente controversa.\nAristotelismo, anima e materia.\nPer la costernazione di alcuni studiosi tradizionali, Tommaso d'Aquino era convinto che il pensiero del pagano Aristotele offrisse i mezzi pi\u00f9 filosoficamente adatti ad esporre la fede cristiana, ed \u00e8 soprattutto grazie a questa possente sintesi che viene annoverato tra gli immortali della filosofia. Il conflitto su Aristotele infuri\u00f2 con particolare ferocia all'Universit\u00e0 di Parigi, dove molti colleghi dell'aquinate aderivano alle dottrine di Agostino e del neoplatonismo, e consideravano il pensiero aristotelico come incompatibile con il cristianesimo. Ci\u00f2 che Tommaso dibatte quindi, \u00e8 un dibattito infiammato, sebbene lo faccia in stile imperturbato e sommesso.\nTommaso d'Aquino si scontr\u00f2 con le autorit\u00e0 per il suo supposto materialismo. Non perch\u00e9 sostenesse la noiosa opinione che esiste solo la materia. Il suo materialismo non era una sorta di riduzionismo brutale. Al contrario, egli capiva che \"la materia implica molto di pi\u00f9 di quanto non sembri all'odierno materialista medio\". La sua critica dei materialisti coi quali aveva a che fare, non era perch\u00e9 fossero incompetenti in argomentazioni di mente o spirito, ma perch\u00e9 non erano affatto capaci in argomentazioni sulla materia.\nTommaso credeva nell'anima, ma una delle ragioni per cui ci credeva era perch\u00e9 forniva la migliore comprensione di quel coagulo di materia noto come \"corpo\". Come Wittgenstein ebbe a dire una volta: \"se vuoi un'immagine dell'anima, guarda il corpo.\" L'anima per Tommaso non \u00e8 un fantomatico extra, come asserivano i cristiani platonici del suo tempo; non la si deve considerare come un rene spirituale o un pancreas spettrale. La domanda \"Dove nel corpo risiede l'anima?\" secondo lui commetteva un errore di categoria, come se uno chiedesse quanto fosse vicina all'ascella l'invidia. Per l'aquinate l'anima \u00e8 ovunque nel corpo, proprio perch\u00e9 essa \u00e8 quella che egli chiama, seguendo Aristotele, la sua 'forma', significando il modo in cui \u00e8 specialmente organizzata per essere espressiva nel significato. L'anima non \u00e8 una qualche sorta di cosa, ma il modo distintivo nel quale una particolare porzione di materia \u00e8 viva. Ci\u00f2 \u00e8 certamente visibile quanto lo pu\u00f2 essere un piede storto. Affermare che un ragno abbia un differente tipo di anima da quella umana, \u00e8 secondo Tommaso come dire che ha una forma differente di vita. Ci\u00f2 che distingue il corpo animale da un cappello o un tubo \u00e8 il fatto che sia cosa significativa, comunicativa, autotrasformativa, in contrasto con la materia insignificantemente inerte di tanto materialismo contemporaneo. \u00c8 'materia articolata'.\nI materialisti d'oggi, si lamenta il teologo Denys Turner, parlano di materia ma, a differenza di Tommaso, non la sentono parlare. Proprio come la lingua \u00e8 cosa materiale che significa, cos\u00ec secondo l'aquinate \u00e8 il corpo, che viene meglio visto non come un oggetto bens\u00ec come un significante. Su questo concetto si basa la teologia del Verbo incarnato, e dell'eucaristia in particolare, ove questo Verbo \u00e8 presente in roba ordinaria come pane e vino, quasi come nel modo in cui il significato \u00e8 presente in un segno verbale. Se Tommaso trovava difficile ignorare il corpo, era forse perch\u00e9 egli stesso era di corporatura considerevole, sebbene non molto agile: sovrappeso, la leggenda narra che un pezzo del suo tavolo dovesse essere intagliato per permettergli di avvicinare l'addome. Era inoltre noto per la sua laconicit\u00e0 \u2013 i suoi confratelli lo avevano soprannominato \"il bue muto\".\nNe consegue che, dagli insegnamenti di Tommaso d'Aquino, non esista un corpo morto. Un cadavere sono semplicemente i resti, una massa di materiale dalla quale il significato si \u00e8 prosciugato, non pi\u00f9 quindi l'articolo originale. L'aquinate rende chiaro che, se qualcosa non coinvolge il mio corpo, non coinvolge me. \"Non ti sono fisicamente presente al telefono, nel senso che non condivido lo stesso spazio materiale, ma ci\u00f2 nondimeno ti sono presente corporealmente.\" Il cristianesimo riguarda la trasfigurazione del corpo, non l'immortalit\u00e0 dell'anima. Tommaso certamente credeva nella anime incorporee, ma non riteneva che la propria anima fosse se stesso. L'identit\u00e0 umana, pensava, \u00e8 un'identit\u00e0 animale. A differenza dei platonici, supponeva che \"noi siamo totalmente animali, animali dalla cima ai piedi\". Coloro che protestano che ci\u00f2 lasci fuori un extra invisibile chiamato anima, non riescono a comprendere la natura peculiarmente creativa di questa animalit\u00e0.\nRagione e linguaggio divino.\nLa ragione umana per Tommaso d'Aquino \u00e8 una razionalit\u00e0 distintivamente animale. Grosso modo, abbiamo quei tipi di mente per quei tipi di corpo. Il nostro pensiero, per esempio, \u00e8 digressivo, che si sviluppa nel tempo poich\u00e9 la nostra esperienza sensoriale fa lo stesso. Tommaso insegna che il ruolo dei concetti astratti \u00e8 quello di ingrossare e arricchire la nostra esperienza, non quello di sminuirla. Marx sostiene esattamente lo stesso caso nel \"Grundrisse\". L'aquinate insegna inoltre che la metafora \u00e8 la modalit\u00e0 di linguaggio pi\u00f9 adatta agli animali umani a causa del suo carattere sensoriale concreto. Sebbene venga spesso accusato di razionalismo scolastico esangue, egli \u00e8 in qualche modo maggiormente vicino agli empiricisti. L'obiettivo naturale della mente, insiste, non \u00e8 Dio, il s\u00e9 o le idee, ma le cose materiali. Qualsiasi conoscenza abbiamo di Dio deve iniziare qui, ed in particolare da \"quel patetico fallimento di oggetto materiale che \u00e8 Ges\u00f9.\"\nNon che la frase \"conoscenza di Dio\" non fosse per Tommaso senza problemi. Sarebbe certamente stato d'accordo con un Daniel Dennett o un Richard Dawkins che quando parliamo di Dio, non sappiamo veramente cosa stiamo dicendo. Tutto il linguaggio su Dio per l'aquinate \u00e8 metaforico, fortuito, confrontato costantemente dai limiti del dicibile. I cristiani affermano, per esempio, che Dio \u00e8 uno e non molti; ma come per qualsiasi altra parte di affermazione linguistica su Dio, questa non pu\u00f2 esser considerata letteralmente. Secondo Tommaso d'Aquino, Dio non \u00e8 un qualche tipo di essere, principio, entit\u00e0 o individuo che possa essere messo alla pari di tali entit\u00e0. Non \u00e8 nemmeno un qualche tipo di persona, nel senso in cui Daniel Dennett o Richard Dawkins sono evidentemente persone. Dio e l'universo non fa due. I credenti possono fare tanti altri errori, ma non quello di contare: non ritengono che ci sia un ulteriore oggetto al mondo in pi\u00f9 di quanti gi\u00e0 ce ne sono. Dio per Tommaso non \u00e8 una cosa dentro o fuori dal mondo, ma la base della possibilit\u00e0 di qualsiasi cosa. Se dovessimo cascar via dalle Sue mani, verremmo ad essere annullati; la fede quindi \u00e8 la fiducia che, non importa quanto odiosi noi possiamo essere l'un l'altro, Egli non ci lascer\u00e0 cascar via dalle Sue mani.\nEssere e Creazione.\nL'idea che Dio sorregge ogni cosa in essere col Suo amore \u00e8 nota come la dottrina della Creazione. Tuttavia, nonostante le asserzioni dei nuovi atei, non ha nulla a che fare con come \u00e8 iniziato il mondo. Infatti, Tommaso d'Aquino stesso pensava che fosse perfettamente ragionevole affermare insieme ad Aristotele che il mondo non fosse mai cominciato, ma che esistesse dall'eternit\u00e0. La Creazione configura come una relazione di dipendenza ontologica dove Dio \u00e8 il fondamento delle possibilit\u00e0 per l'esistere ed essa non \u00e8 suscettibile ad alcuna misurazione temporale poich\u00e9 l'inizio del mondo \u00e8 simultaneo rispetto alla condizione esistenziale di Dio. Non che fosse di questa opinione egli stesso, poich\u00e9 il Libro della Genesi sembrava escluderlo, ma non ci vedeva niente di intrinsecamente implausibile. La dottrina della Creazione non \u00e8 scienza fasulla, come certi razionalisti sembrerebbero assumere, ma in realt\u00e0 attesta l'estrema fragilit\u00e0 delle cose. L'aquinate postula che tutto ci\u00f2 che esiste sia contingente, nel senso che non ce ne sia assolutamente nessuna necessit\u00e0. Dio ha fatto il mondo per amore, non per necessit\u00e0. Il suo essere \u00e8 puramente gratuito, che \u00e8 come dire una questione di grazia e donazione. Come un'opera d'arte modernista, o come qualcuno che contempli la propria mortalit\u00e0, il mondo \u00e8 attraversato da un senso del nulla, che scaturisce dall'inquietante consapevolezza che esso potrebbe benissimo non essere mai stato. La Creazione \u00e8 l\u2018\"acte gratuit\" originale. Tommaso non pensa che noi potremmo riuscire a comprenderlo come un tutto proprio perch\u00e9 non riusciamo a comprendere il suo opposto, il nulla; pensa per\u00f2 che sia ragionevole chiedere perch\u00e9 ci sia qualcosa invece di nulla, mentre altri filosofi non lo pensano. E dato che pensa che la risposta a questa domanda sia Dio, questa \u00e8 la ragione per cui egli sostiene che l'esistenza di Dio, mentre non \u00e8 in nessun modo autoevidente, possa essere dimostrata razionalmente.\nTommaso d'Aquino possiede quindi una fede tipicamente cattolica nel potere della ragione, in contrasto con lo scetticismo protestante che ritiene l'intelletto oscuro e corrotto. Ma sebbene l'essere umano perisca senza ragione, e sebbene la ragione sprofondi in infime regioni, per Tommaso non sprofonda per\u00f2 in abissi incolmabili, come non lo fa per Marx o per Freud. Alla fine, ci\u00f2 che sostiene la ragione \u00e8 la fede, che \u00e8 un tipo di amore. Nemmeno Dawkins \u2013 sostiene Terry Eagleton \u2013 entrerebbe nel proprio laboratorio senza certe implicite credenze e convenzioni. E che questo fosse il modo in cui l'aquinate considerava la questione, viene drammaticamente illustrato dalla fine della sua vita.\nVisione e crisi.\nQualcosa successe a Tommaso il 6 dicembre 1273. Non si sa se ebbe una visione, o una crisi nervosa, o entrambe. Tuttavia, dopo una vita di produzione quasi sovrannaturale (ad un certo punto il suo rendimento mentre scriveva la \"Summa Theologiae\" era equivalente a due o tre romanzi di media lunghezza al mese), mise gi\u00f9 la penna e si ferm\u00f2. Si narra che abbia detto al suo segretario che non poteva pi\u00f9 scrivere dopo ci\u00f2 che aveva visto quel giorno: \"Non posso pi\u00f9. Perch\u00e9 tutto quello che ho scritto \u00e8 come paglia per me, in confronto a ci\u00f2 che ora mi \u00e8 stato rivelato.\" Seguirono tre mesi di silenzio e poi la morte.\nLa \"Summa\" era completa per sette-ottavi, e se l'aquinate deliberatamente si astenne dal completarla, ci\u00f2 deve aver richiesto una disciplina e un sacrificio straordinari. Nonostante la sua umilt\u00e0, Tommaso deve aver saputo che l'opera era un capolavoro. Come Turner osserva, la \"Summa\" \u00e8 \"un universo di pensiero convincentemente elaborato, che pone il suo autore ai livelli di Omero, Platone, Dante e Shakespeare.\" Alcuni studiosi reputano che ci sia un significato teologico nell'incompletezza dell'opera. Come il mondo che Tommaso descriveva, questa magnifica opera di teologia \u00e8 pervasa dal silenzio. \u00c8 importante notare la persistente anonimit\u00e0 esternata dall'aquinate, il fatto che si diminuisca, si oscuri in quel suo modo di scrivere impassibile, meticoloso, senza pretese, cos\u00ec da non intromettere la sua personalit\u00e0 tra lettore e verit\u00e0. Paolo e Agostino si permeano passionalmente in ogni loro parola, e Meister Eckhart \u00e8 \"un effervescente esibizionista\", ma Tommaso \u00e8 \"il santo quasi del tutto indistinguibile, maestro dello sparire, la cui invisibilit\u00e0 \u00e8 di per se stessa una forma di santit\u00e0\". Se il suo testo appare anonimo, se egli rifiuta di brillare, \u00e8 perch\u00e9, come osserv\u00f2 una volta, \"\u00e8 meglio gettare luce sugli altri, piuttosto che brillare per se stessi.\" In questo senso, pare giusto che la \"Summa\" alla fine cada nel silenzio, dato che \u00e8 stata cos\u00ec riservata sin dall'inizio. Se spinge la ragione al suo estremo limite \u00e8 perch\u00e9, come nel sublime Kantiano, possa illuminare con la negazione ci\u00f2 che sta al di l\u00e0 dei suoi limiti.\nAmore e redenzione.\n\u00c8 Tommaso d'Aquino che, sopra tutti, diede forma a quella che oggi potrebbe esser chiamata una visione cattolica caratteristica della realt\u00e0. In questo modo di vedere, come sono le cose non \u00e8 solo come noi diciamo che siano. Al contrario, il mondo \u00e8 ricco ed intricato gi\u00e0 di per se stesso, fittamente stratificato e significativamente strutturato, e persino l'Altissimo deve riconoscerlo. \"Potrebbe certo aver creato un cosmo dove non esiste torta al cioccolato o Bruce Willis; ma poich\u00e9 non l'ha fatto, deve accettare la logica della Sua stessa creazione, piuttosto che decidere in una qualche capricciosa maniera da prima donna che i pinguini possano far capriole o che Citt\u00e0 del Capo giace nell'emisfero settentrionale.\" Comunque \u00e8 la mente umana che secondo Tommaso porta le cose a maturazione, cosicch\u00e9 parlarne le rende pi\u00f9 complete di quanto non lo siano gi\u00e0. Anche gli individui si portano vicendevolmente a maturazione, nel senso che il loro essere \u00e8 interamente relazionale. Al centro della visione morale dell'aquinate sta l'idea dell'amicizia. \u00c8 questo tipo di amore, non la sorta di amore erotico o romantico, che \u00e8 la migliore immagine dell'insondabile amore di Dio, che chiama uomini e donne ad essere suoi amici piuttosto che suoi servitori. Tommaso, per il quale la vita umana \u00e8 basilarmente sociale, non avrebbe capito l'individualismo moderno. N\u00e9 avrebbe ben compreso il pregiudizio liberale che potere, autorit\u00e0, sistemi, dottrine e istituzioni sono intrinsecamente oppressivi.\nDa un punto di vista tomistico, tutto l'essere \u00e8 benigno. Il male \u00e8 un tipo di non-essere. In uomini e donne esiste una forma difettiva di esistenza che non riesce a renderli umani. Gli esseri umani hanno un estremo bisogno di essere redenti, come evidenzia la cronaca moderna. Ma tale redenzione non viene bruscamente rifilata loro controvoglia. Al contrario, le loro nature sono prone a questa profonda trasformazione e la desiderano fortemente, anche quando non ne sono completamente consapevoli. La vita morale implica riuscire a penetrare la fitta nebbia della falsa coscienza e del pio autoinganno, per poter scoprire ci\u00f2 che veramente e fondamentalmente desideriamo.\nDal pensiero tomistico sull'essere ne consegue che la vita buona \u00e8 una vita fruttuosa e riccamente abbondante. Pi\u00f9 una cosa \u00e8 se stessa e pi\u00f9 bella diviene. I santi sono coloro che sono riusciti nell'opera impegnativa di essere umani: la moralit\u00e0 secondo Tommaso non \u00e8 principalmente una questione di doveri e obblighi, ma di felicit\u00e0 e benessere. Il perch\u00e9 uno voglia esser felice secondo Tommaso \u00e8 il vero prototipo della domanda stupida."}
{"id": "4791731", "revid": "47767", "url": "https://it.wikipedia.org/wiki?curid=4791731", "title": "San Gianuario vescovo", "text": ""}
{"id": "4791736", "revid": "314905", "url": "https://it.wikipedia.org/wiki?curid=4791736", "title": "San Proto martire", "text": ""}
{"id": "4791741", "revid": "247222", "url": "https://it.wikipedia.org/wiki?curid=4791741", "title": "Schizophrenia (Wayne Shorter)", "text": "Schizophrenia \u00e8 un album di Wayne Shorter, pubblicato dalla Blue Note Records nel 1967. Il disco fu registrato il 10 marzo 1967 al \"Rudy Van Gelder Studio\" di Englewood Cliffs, New Jersey (Stati Uniti)."}
{"id": "4791743", "revid": "1543377", "url": "https://it.wikipedia.org/wiki?curid=4791743", "title": "The Bartons Arms", "text": "The Bartons Arms \u00e8 un pub di Aston a Birmingham, Inghilterra ubicato sulla High Street (che \u00e8 parte della A34) nella Newtown della citt\u00e0.\nFu costruito nel 1901 dallo studio di architettura James e Lister Lea noto per la progettazione di pub per Mitchells &amp; Butlers; \u00e8 un Monumento classificato di secondo grado, famoso per le piastrelle da parete Mintons-Hollins e suoi schermi snob \nche consentono ai clienti della classe media di vedere la classe operaia nel bar accanto, ma non viceversa. Venne acquistato nel 2002 dalla Oakham Ales che restaur\u00f2 l'edificio riportandolo al suo antico splendore. Il 28 luglio 2006 il pub \u00e8 stato danneggiato da un incendio, che secondo quanto riferito, \u00e8 stato causato da un guasto elettrico.\nNel corso del Disordini in Inghilterra del 2011 il pub venne saccheggiato, le finestre furono rotte e vi furono dei principi di incendio, che vennero prontamente spenti da parte del gestore, Wichai Thumjaron. Sono stati sparati otto colpi contro la polizia che ha assistito all'incidente.\nIl pub \u00e8 comparso nel film del 1999 di Atom Egoyan ambientato a Birmingham \"Il viaggio di Felicia\". \u00c8 comparso anche nel romanzo del 2006 di Ron Dawson, \"The Last Viking: The Untold Story of the World's Greatest Heist\" nel punto in cui la banda di ladri si riunisce al pub. Stanlio e Ollio vi soggiornarono una volta, dopo essere comparsi presso l'adiacente Ippodromo di Aston (ora demolito e rimpiazzato dal Centro d'arte The Drum), e sono stati fotografati servendo birra da dietro il bar. Nel pub da agosto 2012 vengono adoperati i codici QRpedia per far conoscere ai clienti la storia del locale dalla sua fondazione."}
{"id": "4791747", "revid": "1833487", "url": "https://it.wikipedia.org/wiki?curid=4791747", "title": "Lobo (cantante)", "text": ""}
{"id": "4791750", "revid": "22356", "url": "https://it.wikipedia.org/wiki?curid=4791750", "title": "Ctenorhachis jacksoni", "text": "Lo ctenorachide (Ctenorhachis jacksoni) \u00e8 un tetrapode estinto, appartenente ai pelicosauri. Visse nel Permiano inferiore (Artinskiano, circa 285 milioni di anni fa) e i suoi resti fossili sono stati ritrovati in Nordamerica.\nDescrizione.\nQuesto animale \u00e8 noto solo per le vertebre e il bacino. Le vertebre articolate dell'esemplare tipo possedevano spine neurali molto allungate, simili a lame; tuttavia, queste strutture non erano lunghe quanto quelle di altri animali simili ma pi\u00f9 derivati, come \"Dimetrodon \"e \"Secodontosaurus\", nei quali formavano grandi vele. La pelvi era quasi identica a quella di \"Dimetrodon\". Le somiglianze tra i due generi hanno portato gli autori della prima descrizione di \"Ctenorhachis \"a ipotizzare che quest'ultimo potesse rappresentare la forma femminile di \"Dimetrodon\", dalle spine neurali pi\u00f9 corte, anche se questa ipotesi \u00e8 ritenuta improbabile.\nClassificazione.\nQuesto animale, descritto per la prima volta nel 1991, \u00e8 noto solo grazie a due esemplari molto incompleti, ritrovati nella contea di Baylor e nella contea di Archer (Texas centrosettentrionale), nel Wichita Group. \"Ctenorhachis \"\u00e8 considerato un rappresentante degli sfenacodonti, il gruppo di pelicosauri pi\u00f9 derivato. In ogni caso, \"Ctenorhachis\" non sembrerebbe appartenere alla sottofamiglia Sphenacodontinae, comprendente le forme pi\u00f9 derivate come \"Sphenacodon \"e \"Dimetrodon\"."}
{"id": "4791754", "revid": "22356", "url": "https://it.wikipedia.org/wiki?curid=4791754", "title": "Ctenorhachis", "text": ""}
{"id": "4791758", "revid": "287204", "url": "https://it.wikipedia.org/wiki?curid=4791758", "title": "Rochester Zeniths", "text": "I Rochester Zeniths sono stati una franchigia di pallacanestro della AABA e della CBA, con sede a Rochester, nello stato di New York, attivi tra il 1977 e il 1983.\nNella loro stagione inaugurale vinsero il titolo nella AABA, terminando la stagione con un record di 10-1.\nSi trasferirono in seguito nella CBA, dove vinsero il titolo nel 1979 e nel 1981, perdendo la finale del 1980. Scomparvero dopo la stagione 1982-83."}
{"id": "4791760", "revid": "1439131", "url": "https://it.wikipedia.org/wiki?curid=4791760", "title": "DeSoto Firedome", "text": "La Firedome \u00e8 un'autovettura full-size prodotta dalla DeSoto dal 1952 al 1959. Dal 1952 al 1954 fece parte dell'alta gamma della DeSoto, mentre dal 1955 al 1956 venne retrocessa nel ruolo di modello pi\u00f9 economico del marchio. Dal 1957 al 1959 la Firedome fu invece collocata in una posizione intermedia della gamma DeSoto. La Firedome aveva il motore montato anteriormente e la trazione posteriore.\nLa prima serie: 1952\u20131954.\nLa Firedome \u00e8 stata introdotta nel 1952 per il model year 1953 in occasione del 25\u00ba anniversario della fondazione della DeSoto e venne collocata al top della gamma. Il modello sostitu\u00ec quindi, in questo ruolo, la Custom, che infatti fu ritirata alla fine del model year 1952. Nell'occasione, l'intera gamma DeSoto venne rivista.\nLa Firedome era offerta in versione berlina quattro porte, coup\u00e9 due porte, familiare quattro porte, cabriolet due porte. Tra le opzioni, era offerta l'autoradio. La Firedome aveva installato un motore a V8 da 4,5 L di cilindrata che erogava 160 CV di potenza e che permetteva al modello di raggiungere una velocit\u00e0 massima di 160\u00a0km/h. L'accelerazione da 0 a 97\u00a0km/h era invece di 15,5 secondi. La Firedome fu il primo modello DeSoto, dal 1931, a montare un motore a otto cilindri. \nLa seconda serie: 1955\u20131956.\nNel 1955 il gruppo Chrysler elimin\u00f2 dalla gamma la Powermaster. Nell'occasione venne per\u00f2 aggiunta la Fireflite che prese il posto, nell'offerta DeSoto, della Firedome. Quest'ultima, quindi, venne retrocessa a modello pi\u00f9 economico del marchio. La Firedome era dotata di un motore V8 da 4,8 L (la cilindrata venne aumentata grazie all'allungamento dell'alesaggio). Il cambio poteva invece essere manuale a due rapporti o automatico a tre marce. \nLa terza serie: 1957\u20131959.\nNel 1957, dopo il lancio della Firesweep, la Firedome venne promossa a modello medio della gamma DeSoto. La Firedome ora montava un motore V8 da 5,9 L. Ora, grazie al nuovo propulsore, l'accelerazione da 0 a 97\u00a0km/h era inferiore agli 8 secondi, e la velocit\u00e0 massima toccava i 185\u00a0km/h.\nComunque, nel 1958 le vendite della DeSoto scesero del 60% rispetto all'anno precedente. Ci\u00f2 era dovuto alla recessione economica in atto in quegli anni e anche ai problemi che erano stati riscontrati sui modelli DeSoto dell'anno precedente. Per attrarre nuovi clienti, la DeSoto offr\u00ec la Firedome in ben 26 colori differenti. Nonostante questo, alla fine del 1959 il gruppo Chrysler faceva sempre pi\u00f9 fatica a trovare nuovi acquirenti per i modelli DeSoto. Ci\u00f2 era principalmente collegato al fatto che, gi\u00e0 da tempo, circolavano voci sulla possibile soppressione del marchio. Il gruppo Chrysler decise quindi di togliere dai mercati la Firedome nel 1959 e poi di sopprimere il marchio DeSoto nel 1961. "}
{"id": "4791765", "revid": "1149807", "url": "https://it.wikipedia.org/wiki?curid=4791765", "title": "Imparando con Hello Kitty", "text": " \u00e8 una serie anime prodotta dalla Sanrio, in 16 episodi da 10 minuti ciascuno, per il mercato home video giapponese dal 1994 nel formato VHS. La serie \u00e8 stata realizzata per i bambini in et\u00e0 prescolare ed \u00e8 a sfondo educativo.\nIn Italia l'anime, distribuito dalla Dynit in DVD, . La serie \u00e8 andata in onda per la prima volta in chiaro su Ka-Boom dal 23 settembre 2013 con doppi episodi.\nTrama.\nKitty e Mimmy imparano dai loro genitori alcune nozioni base per diventare grandi attraverso l'istruzione e l'educazione.\nComputer grafica.\nAlla fine di ogni episodio \u00e8 stata aggiunta una sequenza di quasi 1 minuto dove si vedono i personaggi realizzati in 3D, anche le sigle di apertura e chiusura sono realizzate con la stessa tecnica. Questa \u00e8 stata la prima volta che Sanrio ha introdotto in un cartone animato di Hello Kitty la computer grafica: le animazioni sono elementari e di discreta qualit\u00e0, considerando l'epoca in cui \u00e8 stata realizzata. Tuttavia questa serie ha gettato le basi per la realizzazione di \"Le avventure di Hello Kitty\".\nSigla italiana.\nLa sigla: \"Imparando con Hello Kitty\" \u00e8 stata realizzata da Paolo Carnevali (testi e musica); \u00e8 cantata da Angela Di Vincenzo."}
{"id": "4791772", "revid": "287204", "url": "https://it.wikipedia.org/wiki?curid=4791772", "title": "Museo di storia d'Amburgo", "text": "Il Museo di storia d'Amburgo (in tedesco: Museum f\u00fcr Hamburgische Geschichte e per fini promozionali Hamburg Museum) \u00e8 il museo di storia di Amburgo, Germania. \u00c8 stato istituito nella sua sede attuale nel 1922, anche se la sua organizzazione madre \u00e8 stata avviata nel 1839 in altra sede. Il museo \u00e8 stato denominato anche Hamburg Museum nel 2006. Si trova vicino al parco Planten un Blomen nel centro di Amburgo. Il museo ha aperto le porte ai codici QRpedia a novembre 2012."}
{"id": "4791774", "revid": "767487", "url": "https://it.wikipedia.org/wiki?curid=4791774", "title": "Bloodline (film 2010)", "text": "Bloodline \u00e8 un film horror italiano del 2010 diretto da Edo Tagliavini.\nIl film, inizialmente girato solo in versione digitale, \u00e8 stato successivamente convertito anche in formato 3D.\nTrama.\nIl film inizia mostrando ci\u00f2 che accadde quindici anni prima degli avvenimenti attuali: due sorelle gemelle, Sandra e Giulia, fanno un picnic in un bosco con i loro genitori. Le due sorelle, mentre aspettano di pranzare, si mettono a giocare a nascondino. Tuttavia, ad un certo punto, Giulia assiste all'omicidio di una donna da parte di un serial killer, il \"chirurgo\". Mentre Sandra rimane intrappolata in una trappola per orsi, Giulia va a cercare aiuto ma viene catturata e uccisa dal killer. Quindici anni dopo Sandra \u00e8 una giornalista di una web-tv e lavora insieme a Marco, il suo cameramen. I due cercano di riprendere con una videocamera degli spacciatori, ma vengono scoperti. Alla fine riescono a scappare e a salvarsi, ma vengono derubati della videocamera. La direttrice della web-tv li costringe cos\u00ec a realizzare un backstage di un film pornografico, se non vogliono essere licenziati. Il set del film pornografico \u00e8 in una villa situata nello stesso luogo in cui quindici anni prima venne uccisa Giulia. Nonostante Sandra sia inizialmente contraria, Marco alla fine riesce a convincerla ad accettare il lavoro. Una volta giunti sul posto incontreranno il regista del film Klaus Kinki, il protagonista e produttore del film Tony Capone, la famosa pornostar Victoria, il direttore della fotografia Gianni Belcompagni, l'addetto alle location Jerry e quattro attori esordienti nel porno (Riccardo, Samantha, Christian e Luana). Durante una cena nella villa Jerry racconta che vent'anni prima in quel luogo abitava un dottore assieme a sua moglie. Quando sua moglie mor\u00ec per una deformazione al cuore il dottore divenne un serial killer, il \"chirurgo\", che catturava le sue vittime per poi estrarre il loro cuore quando queste erano ancora vive. Alla fine il chirurgo decise di impiccarsi.\nUna volta iniziate le riprese, Riccardo comincia ad essere geloso della sua compagna Samantha, cos\u00ec decide di portarla via dal set e di andarsene. Mentre se ne stanno andando via la loro macchina si ferma e quando scendono si accorgono che qualcuno ha bucato il serbatoio della benzina. In quel momento compare un uomo vestito come il chirurgo che fa perdere loro i sensi e poi li cattura. La notte seguente Sandra vede in sogno il punto preciso in cui \u00e8 sepolta sua sorella Giulia, situato all'interno del labirinto presente nel giardino della villa, cos\u00ec vi si reca immediatamente seguita da Marco. Una volta raggiunto il posto inizia a scavare fino a quando non trova effettivamente il cadavere di Giulia, liberandone per\u00f2 lo spirito. Subito dopo si accorgono che un uomo si sta sbarazzando in una serra l\u00ec vicino dei cadaveri di Riccardo e Samantha. Si rendono conto perci\u00f2 che il chirurgo \u00e8 tornato e scappano impauriti verso la villa per raccontare agli altri ci\u00f2 che hanno visto. Intanto il fantasma di Giulia trasforma in zombie i due cadaveri. Lo zombie di Samantha raggiunge la villa e uccide Gianni, dopodich\u00e9 verr\u00e0 a sua volta eliminata da Tony. Il fantasma di Giulia trasforma in zombie anche il cadavere di Gianni, il quale verr\u00e0 eliminato questa volta da Sandra. Tony e Christian vanno cos\u00ec a cercare dei cavalli per poter scappare da quel posto, Christian viene per\u00f2 attaccato e ucciso dal chirurgo. Nel frattempo anche lo zombie di Riccardo raggiunge la villa e uccide Jerry, venendo a sua volta eliminato da Victoria. Klaus, che si rivela essere un pazzo, decide di girare un film su quello che sta succedendo e prende in ostaggio Sandra, minacciando i presenti di fare quello che dice, ma viene colpito alle spalle da Tony e cade a terra senza sensi.\nMarco, notando lo strano atteggiamento di Tony, capisce che in realt\u00e0 \u00e8 lui l'assassino e che il fantasma di Giulia voleva aiutarli, cos\u00ec scappa insieme a Sandra e Luana. Tony e Victoria sono infatti i figli del chirurgo e ne stanno continuando l'opera. Luana viene uccisa, Sandra e Marco vengono invece catturati e portati in una sorta di sala operatoria. Mentre il corpo di Marco viene smembrato da Tony arriva sul posto anche lo zombie di Christian, il quale uccide Victoria. Tony riesce ad eliminarlo ma nel frattempo Sandra si libera e si ricongiunge al fantasma della sorella Giulia. Sandra, unita allo spirito di Giulia, uccide Tony ed infine decide di togliersi la vita, per poter stare finalmente insieme a sua sorella.\nDistribuzione.\nBloodline \u00e8 stato proiettato per la prima volta al \"Ravenna Nightmare Film Festival\" il 27 ottobre 2010. Il film \u00e8 stato poi distribuito in alcune sale cinematografiche italiane a partire dal 9 dicembre 2011, con il divieto ai minori di 14 anni.\nNel 2012 il film \u00e8 stato distribuito anche in DVD e in Blu-ray dalla Cecchi Gori Home Video."}
{"id": "4791778", "revid": "187", "url": "https://it.wikipedia.org/wiki?curid=4791778", "title": "Revolver Enfield", "text": ""}
{"id": "4791791", "revid": "1305772", "url": "https://it.wikipedia.org/wiki?curid=4791791", "title": "Webley", "text": ""}
{"id": "4791792", "revid": "599058", "url": "https://it.wikipedia.org/wiki?curid=4791792", "title": "Monopoli (gioco)", "text": ""}
{"id": "4791796", "revid": "399", "url": "https://it.wikipedia.org/wiki?curid=4791796", "title": "Webley &amp; Scott", "text": "Webley &amp; Scott \u00e8 una casa costruttrice di armi con sede a Birmingham, in Inghilterra. Webley ha prodotto pistole e armi lunghe dal 1834 al 1979, quando la societ\u00e0 ha cessato di fabbricare armi da fuoco e si \u00e8 invece focalizzata sulla produzione di pistole e fucili ad aria compressa. Nel 2010 Webley &amp; Scott ha ripreso la produzione di fucili tradizionali.\nWebley \u00e8 famosa per le rivoltelle e le pistole automatiche fornite dal 1887 alle truppe dell'Impero britannico, in particolare l'esercito, anche nella prima e nella seconda guerra mondiale.\nStoria.\nLa Webley \u00e8 stata fondata nel XVIII secolo da William Davies, che produceva gli stampi per proiettili. Fu rilevata nel 1834 da suo genero, Philip Webley, che inizi\u00f2 a produrre armi sportive a percussione. A quel tempo la societ\u00e0 si chiamava \"P. Webley &amp; Son\". Nel 1897 la Webley si fuse con la \"W. &amp; C. Scott &amp; Sons\" per diventare la \"Webley e Scott Revolver &amp; Arms Company Ltd\" di Birmingham.\nIl Revolver Webley divenne nel 1887 l'arma corta d'ordinanza britannica, rimanendo in servizio fino al 1964. A partire dal 1921, tuttavia, i revolver Webley servizio furono fabbricati dalla Royal Small Arms Factory di Enfield, di propriet\u00e0 del governo.\nNel 1932 la rivoltella Enfield No.2 calibro .38, basata sulla Webley Mark IV , divenne il revolver inglese d'ordinanza, ma il succedersi di fasi di fabbisogno bellico fece s\u00ec che tutti i modelli della Webley, compresi i modelli in .455 e in .38/200, rimanessero in uso sino alla seconda guerra mondiale, e la pistola rimase in servizio come arma alternativa standard sino ai primi anni sessanta.\nNel 1920 l'approvazione della legge sulle armi nel Regno Unito, che limitava la possibilit\u00e0 di porto di pistola ai civili, fece precipitare le vendite; conseguentemente l'azienda inizi\u00f2 a produrre pistole pneumatiche (ad aria compressa), la prima essendo la pistola ad aria Mark I.\nLa domanda di pistole ad aria aument\u00f2 rapidamente negli anni venti e il business per la Webley cominci\u00f2 a crescere di nuovo, con un inevitabile rialzo legato alla fornitura di armi per uso militare britannico durante la Seconda Guerra Mondiale. Il calo delle vendite port\u00f2 nel 1979 alla decisione di abbandonare completamente le armi da fuoco, ma la produzione di fucili ad aria compressa presso lo stabilimento di Birmingham prosegu\u00ec fino al 22 dicembre 2005, quando l'azienda chiuse. Chiuse anche la controllata Venom Custom Shop, che si occupava di commercializzazione per la Webley. Il tutto fu acquistato dalla societ\u00e0 Airgunsport, con sede a Wolverhampton, che trasfer\u00ec la produzione di tutte le armi Webley in Turchia."}
{"id": "4791805", "revid": "187", "url": "https://it.wikipedia.org/wiki?curid=4791805", "title": "Rivoltella Enfield", "text": ""}
{"id": "4791806", "revid": "110157", "url": "https://it.wikipedia.org/wiki?curid=4791806", "title": "NCAA Division I 2013 (pallavolo maschile)", "text": "La NCAA Division I 2013 si \u00e8 svolta dal 2 al 4 maggio 2013: al torneo hanno partecipato 4 squadre di pallavolo universitarie e la vittoria finale \u00e8 andata per la quarta volta, la seconda consecutiva, alla .\nPremi individuali.\nAl termine della finale viene assegnato il premio di Most Outstanding Player al miglior giocatore della finale e vengono eletti i sei giocatori che fanno parte dell\"'All-Tournament Team\"."}
{"id": "4791807", "revid": "196390", "url": "https://it.wikipedia.org/wiki?curid=4791807", "title": "Webley revolver", "text": ""}
{"id": "4791808", "revid": "767487", "url": "https://it.wikipedia.org/wiki?curid=4791808", "title": "Zhang Yang Yang", "text": "\u00c8 divenuto famoso nel 2013 grazie a \"Super Boy\", una gara canora televisiva molto popolare.\nBiografia.\nSi \u00e8 laureato presso l'Accademia di polizia della regione autonoma dello \"Xinjiang\". Tuttavia, invece di diventare un agente, ha scelto di inseguire il suo sogno, partecipando, nel 2013, al concorso musicale \"Super Boy\", classificandosi al sesto posto su scala nazionale.\nDiscografia.\nColonne sonore.\n\u300aAddio Giovent\u00f9 \u9752\u6625\u518d\u89c1\u300b \uff08con \u534e\u6668\u5b87\uff0c\u767d\u4e3e\u7eb2\uff0c\u5de6\u7acb\uff09 dal film \u300a\u6012\u653e2013\u300b\n\u300a\u4ed6\u4e0d\u613f\u300bdella serie \"SWAP\""}
{"id": "4791814", "revid": "322321", "url": "https://it.wikipedia.org/wiki?curid=4791814", "title": "Cattedrale di Opava", "text": ""}
{"id": "4791817", "revid": "253269", "url": "https://it.wikipedia.org/wiki?curid=4791817", "title": "Sidney Clute", "text": "Recit\u00f2 dal 1946 al 1983 in oltre 30 film e dal 1953 al 1988 in oltre 110 produzioni televisive. Nel corso della sua carriera, fu accreditato anche con il nome Sid Clute.\nBiografia.\nSidney Clute debutt\u00f2 nel cinema a met\u00e0 degli anni quaranta e alla televisione agli inizi degli anni cinquanta. Fu proprio la carriera sul piccolo schermo ad essere pi\u00f9 fruttuosa; fu interprete, infatti, di diversi personaggi per serie televisive, tra cui il sergente Gerke in quattro episodi della serie \"Steve Canyon\" (1958-1959), il dottor Bernstein in due episodi della serie \"Mannix\" (1968), Pasco in due episodi della serie \"Daniel Boone\" (1969), oltre a due episodi con altri ruoli, il detective Simms in 10 episodi della serie \"Uno sceriffo a New York\" (1972-1977), Mr. Schwartz in due episodi della serie \"L'uomo da sei milioni di dollari\" (1975), l'editore nazionale in 11 episodi della serie \"Lou Grant\" (1978-1981), l'ispettore DeCarlo in due episodi della serie \"The Amazing Spider-Man\" (1978) e il detective Paul La Guardia in 68 episodi della serie \"Cagney &amp; Lacey\" (1982-1988). \nDagli anni cinquanta agli anni ottanta continu\u00f2 a collezionare numerose presenze in decine di serie televisive come guest star o personaggio minore, talvolta con ruoli diversi in pi\u00f9 di un episodio, come in due episodi di \"Letter to Loretta\", quattro episodi di \"Steve Canyon\", quattro episodi di \"Avventure in elicottero\", due episodi di \"87\u00aa squadra\", quattro episodi di \"Carovane verso il west\", tre episodi di \"Perry Mason\", tre episodi di \"Gli eroi di Hogan\", sette episodi di \"Dragnet 1967\", quattro episodi di \"Daniel Boone\", quattro episodi di \"Room 222\", tre episodi di \"Ironside\", tre episodi di \"Io e i miei tre figli\", quattro episodi di \"Vita da strega\", quattro episodi di \"Cannon\" e tre episodi di \"Il tenente Kojak\".\nCollezion\u00f2 inoltre diverse presenze per il cinema, recitando in ruoli pi\u00f9 o meno secondari, come Henry Beery in \"Dodici uomini da uccidere\" (1959), Ben Harvey in \"L'urlo dei Marines\" (1961), il colonnello Ryker in \"Grido di battaglia\" (1963), Sheldon Levine in \"Un duro per la legge\" (1973), Rudy Moran in \"Uccidete Mister Mitchell\" e Mr. Johnson in \"Moses Wine detective\" (1978).\nTermin\u00f2 la carriera televisiva con un episodio postumo di \"New York New York\". Per quanto riguarda le interpretazioni per il cinema, l'ultima \u00e8 quella nel film \"La stangata 2\" (1983).\nMor\u00ec a Los Angeles il 2 ottobre 1985 e fu seppellito al Mount Sinai Memorial Park Cemetery."}
{"id": "4791819", "revid": "481666", "url": "https://it.wikipedia.org/wiki?curid=4791819", "title": "The Closed Door", "text": ""}
{"id": "4791820", "revid": "767487", "url": "https://it.wikipedia.org/wiki?curid=4791820", "title": "The Closed Door (film 1913)", "text": "The Closed Door \u00e8 un cortometraggio muto del 1913 diretto da Harry Solter e sceneggiato da Leslie T. Peacocke. Prodotto dalla Victor Film Company, il film - di genere drammatico - aveva come interpreti Florence Lawrence, Owen Moore, Claire Whitney, Harry Solter, James W. Horne, Alexander F. Frank, Tom Moore.\nTrama.\nFlorence, un'orgogliosa fanciulla del Sud appartenente a una famiglia aristocratica ma in rovina, deve contrarre un matrimonio di convenienza e sposare un ricco agente di cambio.\nProduzione.\nIl film fu prodotto dalla Victor Film Company.\nDistribuzione.\nDistribuito dall'Universal Film Manufacturing Company, il film - un cortometraggio in due bobine - usc\u00ec nelle sale cinematografiche degli Stati Uniti il 3 ottobre 1913."}
{"id": "4791826", "revid": "1543377", "url": "https://it.wikipedia.org/wiki?curid=4791826", "title": "Irineo Leguisamo", "text": "Gareggi\u00f2 per oltre 57 anni in ippodromi uruguaiani e argentini, ed \u00e8 considerato il pi\u00f9 importante fantino sudamericano del XX secolo.\nBiografia.\nAncora bambino, dopo aver perso il padre quando aveva nove anni si dedic\u00f2 ai lavori agricoli. A 10 anni inizi\u00f2 a partecipare ad alcune gare e a 13 anni, quando pesava 35 kg, vinse la sua prima gara ufficiale all'ippodromo di Salto cavalcando la cavalla \"Mentirosa\". Altre vittorie successive gli permisero di correre a Uruguaiana e in Brasile. Tornato dal Brasile nel 1919 inizi\u00f2 a correre all'ippodromo di Maro\u00f1as, nei pressi di Montevideo, principale ippodromo dell'Uruguay. Non ottenendo risultati, cerc\u00f2 fortuna all'ippodromo di Florida, dove inizi\u00f2 a vincere numerose gare.\nNel 1922 arriv\u00f2 in Argentina per correre all'ippodromo Palermo, dove avrebbe iniziato una lunga serie di vittorie per i successivi 17 anni, in gran parte con l'allenatore Francisco Maschio, fino al 1939 quando si ruppe la societ\u00e0 tra fantino e allenatore. Intanto qualche anno prima aveva conosciuto il cantante Carlos Gardel, ottenendo alcune vittorie anche con un suo cavallo, \"Lun\u00e1tico\".\nL'anno con il maggior numero di vittorie fu il 1944, quando tagli\u00f2 per primo il traguardo in ben 144 occasioni.\nSi ritir\u00f2 dalle piste nel 1974 all'et\u00e0 di 70 anni, dopo aver corso 12.700 gare vincendo 3.200 volte negli ippodromi Palermo e San Isidro, in quello di Maro\u00f1as e in altri sparsi per il continente sudamericano, in Cile, Per\u00f9, Venezuela, Panama, Ecuador, Colombia, Messico e Brasile.\nCorse l'ultima gara, vincendola, all'ippodromo di Maro\u00f1as quando aveva pi\u00f9 di settant'anni, nel 1974.\nEra un amico intimo del cantante Carlos Gardel e fu menzionato da questi e altri cantanti dell'epoca in alcune canzoni popolari argentine.\nMor\u00ec a Buenos Aires il 2 dicembre 1985, all'et\u00e0 di 82 anni."}
{"id": "4791829", "revid": "1573940", "url": "https://it.wikipedia.org/wiki?curid=4791829", "title": "Murina feae", "text": "Murina feae () \u00e8 un pipistrello della famiglia dei Vespertilionidi diffuso in Asia orientale.\nEtimologia.\nL'epiteto specifico \u00e8 dedicato all'esploratore torinese Leonardo Fea, il quale cattur\u00f2 l'olotipo presso Biapo, nel Myanmar, ora conservato presso il Museo di storia naturale Giacomo Doria di Genova con numero di catalogo MSNG 44307.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 35 e 48\u00a0mm, la lunghezza dell'avambraccio tra 27,5 e 36\u00a0mm, la lunghezza della coda di 35,8\u00a0mm, la lunghezza del piede di 7,9\u00a0mm, la lunghezza delle orecchie tra 12 e 15\u00a0mm e un peso fino a 6,4\u00a0g.\nAspetto.\nLa pelliccia \u00e8 lunga e si estende sulle ali fino all'altezza dei gomiti e delle ginocchia. Le parti dorsali sono grigie chiare con la base dei peli marrone scura, mentre le parti ventrali sono bianche con la base dei peli marrone scura. Il muso \u00e8 stretto, allungato, con le narici protuberanti e tubulari. Gli occhi sono molto piccoli. Le orecchie sono arrotondate, il trago \u00e8 lungo circa la met\u00e0 del padiglione auricolare ed \u00e8 sottile. Le ali sono attaccate posteriormente alla base dell'artiglio dell'alluce. I piedi sono piccoli e ricoperti di peli. La coda \u00e8 lunga ed inclusa completamente nell'ampio uropatagio, il quale \u00e8 ventralmente ricoperto di peli biancastri. Il calcar \u00e8 lungo. Il cariotipo \u00e8 2n=44 FN=50.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa negli stati indiani del West Bengal ed Arunachal Pradesh, nel Myanmar, Thailandia, Vietnam, Laos settentrionale e nella Cambogia orientale.\nVive nelle foreste miste sempreverdi e decidue tra 300 e 1.230 metri di altitudine.\nTassonomia.\nInizialmente descritta come nuova specie \"M.cineracea\" nel 2011, successivamente l'osservazione dell'olotipo di \"M.feae\" ha dimostrato che si tratta della medesima forma e che quindi quest'ultima combinazione ha la precedenza sulla prima. \nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4791831", "revid": "767487", "url": "https://it.wikipedia.org/wiki?curid=4791831", "title": "The Derelict and the Man", "text": "The Derelict and the Man \u00e8 un cortometraggio muto del 1914 scritto e diretto da Leslie T. Peacocke.\nProduzione.\nIl film fu prodotto dalla Victor Film Company.\nDistribuzione.\nDistribuito dall'Universal Film Manufacturing Company, il film - un cortometraggio in due bobine - usc\u00ec nelle sale cinematografiche USA il 4 settembre 1914."}
{"id": "4791838", "revid": "1573940", "url": "https://it.wikipedia.org/wiki?curid=4791838", "title": "Murina bicolor", "text": "Murina bicolor () \u00e8 un pipistrello della famiglia dei Vespertilionidi endemico di Taiwan.\nDescrizione.\nDimensioni.\nPipistrello di piccole dimensioni, con la lunghezza dell'avambraccio tra 37,2 e 41,6\u00a0mm.\nAspetto.\nLa pelliccia \u00e8 lunga e si estende sulle ali fino all'altezza dei gomiti e delle ginocchia. Le parti dorsali sono bruno-rossastre con la base dei peli nera, mentre le parti ventrali sono giallastre. Il muso \u00e8 stretto, allungato, con le narici protuberanti e tubulari e con una maschera facciale pi\u00f9 scura. Gli occhi sono molto piccoli. Le orecchie sono ovali, ben separate tra loro e con una rientranza a met\u00e0 del bordo posteriore. Le ali sono attaccate posteriormente alla base dell'alluce. I piedi sono piccoli e ricoperti di peli. La coda \u00e8 lunga ed inclusa completamente nell'ampio uropatagio, il quale \u00e8 densamente ricoperto di peli sulla superficie dorsale e con il margine libero frangiato. Il calcar \u00e8 lungo.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto sull'isola di Taiwan.\nVive nelle foreste a foglia larga, di conifere o miste in zone montane tra 400 e 3.020 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4791846", "revid": "287204", "url": "https://it.wikipedia.org/wiki?curid=4791846", "title": "Sesto Cornelio Repentino", "text": "Biografia.\nLa sua carriera lo vide iniziare come esattore delle tasse (\"advocatus fisci\"). In seguito fu questore e prefetto del pretorio durante gli ultimi anni del principato di Antonino Pio (dal 160 circa) e gli inizi di quello di Marco Aurelio (dal 161). Era originario di \"Scilio\", un'antica citt\u00e0 vicino a Cartagine, nella provincia dell'Africa proconsolare (la moderna Tunisia). Al culmine della sua carriera ottenne il titolo di \"vir clarissimus\".\nIl figlio, anch'egli Sesto Cornelio Repentino, divenne governatore della Lusitania attorno al 188, per poi sposare nel 193 la figlia dell'imperatore Didio Giuliano, Didia Clara. Sempre il figlio divenne \"praefectus urbis\" della citt\u00e0 di Roma."}
{"id": "4791849", "revid": "15756", "url": "https://it.wikipedia.org/wiki?curid=4791849", "title": "Ruthless Aggression Era", "text": "La Ruthless Aggression Era fu un periodo storico della federazione di wrestling statunitense nota come World Wrestling Entertainment in cui essa assunse il monopolio degli show televisivi dopo aver acquisito la rivale World Championship Wrestling da Ted Turner.\nLa Ruthless Aggression Era ebbe inizio il 7 maggio 2002, quando la World Wrestling Federation fu costretta a cambiare il proprio nome in World Wrestling Entertainment, e termin\u00f2 il 22 luglio 2008, quando la federazione pass\u00f2 ad una programmazione definita dal \"Parental Guidance\".\nPanoramica.\nDurante questo periodo venne deciso di separare i \"roster\" di \"Raw\" e \"SmackDown!\" e di farli competere ciascuno nel proprio programma televisivo di appartenenza; ogni settimana il luned\u00ec sera per tutti i wrestler di \"Raw\" e il gioved\u00ec sera per i wrestler di \"SmackDown!\". Ciascun \"roster\" avrebbe avuto tipologie di titoli ed eventi in pay-per-view esclusivi e ci\u00f2 sarebbe servito a creare una vera e propria divisione fra i wrestler dei due \"roster\", permettendo il venirsi a creare di rivalit\u00e0 tra \"Raw\" e \"SmackDown!\" per determinare il \"roster\" dominante. I \"roster\" si sarebbero incontrati solo nei quattro eventi in pay-per-view pi\u00f9 importanti che vennero denominati \"interpromozionali\" (che la WWE definiva come \"interbrand\") \u2013 ovvero dove competevano entrambi i \"roster \u2013 e\" tali eventi erano: Royal Rumble, WrestleMania, SummerSlam e Survivor Series. Per questi motivi \u00e8 conosciuta anche come \"Brand Extension Era\".\nNel novembre 2005 \"SmackDown!\" venne spostato al venerd\u00ec sera, mentre nel 2006 fu aggiunto un terzo \"roster\", ovvero l\"'ECW\", i cui wrestler competevano il marted\u00ec sera. Dal 2007 la divisione dei pay-per-view dei due \"roster\" divenne molto meno radicale e i tre \"roster\" iniziarono a comparire insieme in tutti gli eventi a pagamento, anche perch\u00e9 il \"roster\" della \"ECW\" possedeva un solo evento in pay-per-view esclusivo che venne disputato una sola e unica volta nel 2006: December to Dismember.\nQuesto periodo inizi\u00f2 nel 2002 e fin\u00ec nel 2008 e vide l'affermazione di wrestler gi\u00e0 affermati come Bill Goldberg, Kurt Angle, Triple H, Shawn Michaels, Big Show, The Undertaker e Kane oltre all'imporsi di wrestler emergenti quali Brock Lesnar, Chris Benoit, Eddie Guerrero, John Bradshaw Layfield, Randy Orton, Batista, John Cena, Edge e Rey Mysterio.\nStoria.\nNel 2000 il World Wide Fund for Nature (il cui acronimo era WWF, come la federazione), un'organizzazione ambientalista, querel\u00f2 la World Wrestling Federation, per aver violato un accordo del 1994 che limitava l'uso da parte della Titan Sports dell'acronimo \"WWF\" fuori dai confini degli Stati Uniti d'America. La causa si risolse con la vittoria del World Wide Fund, che costrinse la federazione a cambiare nome. Il 5 maggio 2002 fu lanciato lo slogan \u00ab\"Get the \"F\" out\"\u00bb e l'URL del sito ufficiale cambi\u00f2 da \"WWF.com\" a \"WWE.com\". Il giorno dopo in una conferenza stampa fu ufficializzato il cambio di nome della compagnia in World Wrestling Entertainment, Inc. (WWE). Il cambio di nome fu ribadito la sera dello stesso giorno durante la puntata di \"Raw\", tenutosi a Hartford, nel Connecticut.\nL'ultimo evento televisivo targato WWF fu l'evento in pay-per-view Insurrextion, ma la Ruthless Aggression inizi\u00f2 ufficialmente poco dopo WrestleMania X8. \"Ruthless Aggression\" divenne anche la marca ufficiale di molte vecchie edizioni delle \"action figure\" WWE. \u00ab\"Ruthless aggression\"\u00bb era inoltre uno slogan che veniva nominato ripetutamente da diversi wrestler durante questa era, tanto che Chris Benoit cre\u00f2 anche un suo slogan molto simile \u00ab\"Toothless aggression\"\u00bb, in riferimento al fatto che a lui mancava un dente. Come ulteriore conferma di ci\u00f2 anche nei videogiochi \"WWE SmackDown! vs. Raw 2006\", \"2007\" e \"2008\" il telecronista Jerry \"The King\" Lawler ripete pi\u00f9 volte la seguente frase: \u00ab\"This is what the company is all about. Ruthless Aggression is the name of the game!\"\u00bb.\nLa Ruthless Aggression Era inizia al termine della Attitude Era e si conclude con l'inizio della PG Era nel 2008; La Ruthless Aggression Era gi\u00e0 prima di quell'anno iniziava ad avvicinarsi a un pubblico pi\u00f9 giovane per le storie e il \"merchandising\" (alcune puntate di \"SmackDown!\" venivano addirittura gi\u00e0 classificati come TV PG gi\u00e0 durante la Ruthless Aggression Era). Tuttavia questo periodo non poteva venire definita come \"PG\" in quanto i programmi televisivi della WWE possedevano ancora molti contenuti espliciti, simili a quelli dell'Attitude Era, quali violenza, sangue e altre cose inadatte ai bambini come parolacce e intervalli tra Diva dallo sfondo erotico, come i Bikini contest e i Bra and panties e Fullfill your fantasy match. La maggior parte della programmazione della Ruthless Aggression Era continu\u00f2 quindi a essere classificata come programmi televisivi vietati ai minori di quattordici anni.\nL'inizio della Ruthless Aggression Era.\nA dare inizio all'era Ruthless Aggression fu Vince McMahon, che in un episodio di \"Raw\" defin\u00ec Brock Lesnar, da poco uscito vittorioso dal torneo King of the Ring, il wrestler che aveva pi\u00f9 \u00ab\"ruthless aggression\u00bb\" e dicendo che da quel momento in poi sarebbe iniziata una nuova era, nella quale si sarebbero affermati solo i wrestler che, come Lesnar, avrebbero dimostrato di possedere questa qualit\u00e0.\nAlla scenografia di \"SmackDown!\" furono apportate delle modifiche come il pugno gigante che divenne un vero e proprio simbolo di questo periodo.\nDurante le puntate dei programmi televisivi settimanali si continu\u00f2 a parlare del movimento \"aggressione spietata\", in particolare Kurt Angle, che lanciava settimanalmente sfide a nuovi promettenti wrestler (durante il suo debutto John Cena scand\u00ec proprio le parole \u00ab\"ruthless aggression\u00bb\" prima di affrontare Angle), e soprattutto Brock Lesnar, con i suoi slogan del tipo \"Here comes the pain\" (\"Arriva il dolore!\") furono i wrestler simbolo del periodo iniziale di questa Era per quanto riguardava il roster di Smackdown! mentre per quanto riguardava Raw il wrestler principale era Triple H che dominava gran parte della programmazione essendo quasi sempre in competizione per il titolo mondiale spesso come campione in carica sconfiggendo avversari del calibro di Chris Jericho, Bill Goldberg e Booker T. Nel 2003 a Smackdown invece, Lesnar ed Angle si contendevano il posto di wrestler dominante sfidandosi in molti match, tra i quali quelli di WrestleMania XIX valido per il WWE Championship e il 60 minutes Iron Man Match sempre valido per il titolo WWE, entrambi vinti da Lesnar e un triple threat match che coinvolgeva anche Big Show che vide invece vittorioso Kurt Angle.\nI protagonisti della Ruthless Aggression Era.\nI regni con il WWE Championship di Brock Lesnar (2002\u20132004).\nIl 22 luglio 2002 Brock Lesnar pass\u00f2 dal \"roster\" di \"Raw\" a quello di \"SmackDown\". Inizi\u00f2 quindi una faida con il detentore del WWE Undisputed Championship The Rock la cui faida culmin\u00f2 a SummerSlam con la vittoria di Brock Lesnar che riusc\u00ec a diventare il pi\u00f9 giovane campione nella storia della WWE a soli 25 anni. Secondo quanto stabilito dalla federazione, il WWE Undisputed Championship doveva essere difeso in entrambi i \"roster\". Tuttavia l'allora \"general manager\" di \"SmackDown!\" Stephanie McMahon annunci\u00f2 che per contratto Lesnar avrebbe potuto combattere solo nello \"show\" da lei gestito. Eric Bischoff, \"general manager\" di \"Raw\", decise quindi di dividere nuovamente il WWE Undisputed Championship, tenendo per il suo \"show\" il World Heavyweight Championship e lasciando a \"SmackDown!\" il WWE Championship; ci\u00f2 ovviamente determin\u00f2 la fine del WWE Undisputed Championship. Nel mese di settembre Brock Lesnar intraprese una faida con The Undertaker; i due si scontrarono a Unforgiven, con il match che fin\u00ec in una doppia squalifica. Il \"rematch\" tra Brock Lesnar e The Undertaker avvenne a No Mercy in un Hell in a Cell match dove a vincere fu Brock Lesnar che riusc\u00ec quindi a mantenere il WWE Championship.\nNel novembre 2002 Brock Lesnar inizi\u00f2 una faida con Big Show; i due si affrontarono a Survivor Series dove a vincere fu Big Show, che conquist\u00f2 il WWE Championship grazie al tradimento di Paul Heyman ai danni di Lesnar. Alla Royal Rumble Brock Lesnar vinse il Royal Rumble match entrando con il numero ventinove ed eliminando per ultimo The Undertaker e decise quindi di sfidare il campione Kurt Angle a WrestleMania XIX. Brock Lesnar sconfisse Kurt Angle riuscendo a conquistare il WWE Championship per la seconda volta in carriera. Il mese successivo Brock Lesnar inizi\u00f2 una faida con John Cena dopo che quest'ultimo era riuscito a vincere un torneo che determinava il contendente numero uno al WWE Championship detenuto da Lesnar. A Backlash Lesnar conserv\u00f2 il titolo sconfiggendo Cena. Pi\u00f9 tardi nel mese di giugno inizi\u00f2 una nuova rivalit\u00e0 con Big Show, culminata a Judgment Day in uno Stretcher Match con la vittoria di Brock Lesnar che mantenne il titolo mondiale. Nell'evento di luglio Vengeance Lesnar perse il titolo in un Triple threat match al quale parteciparono Big Show e Kurt Angle e a vincere fu proprio questo ultimo che conquist\u00f2 il WWE Championship.\nNella puntata di \"SmackDown!\" del 7 agosto Brock Lesnar divenne \"heel\" attaccando Kurt Angle. a SummerSlam Brock Lesnar non riusc\u00ec a riconquistare il WWE Championship venendo sconfitto da Kurt Angle. Il 18 settembre a \"SmackDown!\" Brock Lesnar riconquist\u00f2 per la terza volta il WWE Championship battendo Kurt Angle in un 60 minutes Iron Man match. Pi\u00f9 tardi inizi\u00f2 una rivalit\u00e0 con The Undertaker, difendendo il titolo con successo a No Mercy in un Biker Chain Match. Nel gennaio 2004 Brock intraprese una faida con Hardcore Holly tornato dopo un anno di assenza a causa di un infortunio al collo procurato proprio da Brock Lesnar; alla Royal Rumble Brock Lesnar mantenne il WWE Championship battendo proprio Hardcore Holly e pi\u00f9 tardi attacc\u00f2 Goldberg nel Royal Rumble match non permettendogli di vincere e iniziando una faida con questi.\nA febbraio Brock Lesnar inizi\u00f2 una rivalit\u00e0 con Eddie Guerrero e a No Way Out Brock Lesnar perse il WWE Championship proprio contro Eddie Guerrero a causa dell'intervento di Goldberg che colp\u00ec Brock Lesnar con una spear mentre l'arbitro era svenuto, per vendicarsi di quanto aveva fatto Brock Lesnar alla Royal Rumble. A WrestleMania XX Brock disputa il suo ultimo match in WWE perdendo contro Goldberg, dopo il match Brock Lesnar e Goldberg vennero colpiti da una \"Stunner\" da Stone Cold Steve Austin (arbitro speciale del match). Nella puntata di \"SmackDown!\" dopo WrestleMania il sito ufficiale della WWE annunci\u00f2 che Brock Lesnar non faceva pi\u00f9 parte della federazione perch\u00e9 come dichiarato da Brock Lesnar stesso quest'ultimo voleva tentare una carriera in National Football League.\nEddie Guerrero e Chris Benoit campioni del mondo (2004).\nBrock Lesnar e Kurt Angle continuarono ad essere i protagonisti di questo periodo fino agli inizi del 2004 quando Chris Benoit vinse la Royal Rumble del 2004, entrando per primo ed eliminando in finale Big Show. Chris Benoit decise di sfruttare la title shot ottenuta per WrestleMania XX per affrontare Triple H con in palio World Heavyweight Championship, passando quindi al roster di \"Raw\". Durante una puntata di SmackDown! venne quindi deciso dall'allora \"general manager\" Paul Heyman di far disputare una speciale Royal Rumble match a quindici uomini con i migliori wrestler appartenenti esclusivamente a \"SmackDown!\", ed il vincitore sarebbe divenuto il contendente numero uno a No Way Out per il WWE Championship di \"SmackDown!\" allora detenuto da Brock Lesnar. Il vincitore di questo speciale match fu Eddie Guerrero che in finale elimin\u00f2 Kurt Angle, ottenendo cos\u00ec il grado di \"main eventer\".\nEddie Guerrero riusc\u00ec poi a vincere il WWE Championship, diventando cos\u00ec campione del mondo, sconfiggendo proprio Brock Lesnar a No Way Out. Nel match Eddie Guerrero si dimostr\u00f2 capace di tenere testa all'avversario nonostante la notevole differenza di peso che c'era tra loro. In particolare Eddie Guerrero prese di mira le gambe di Brock Lesnar cercando di fiaccare la resistenza di quest'ultimo tramite mosse di sottomissione. Alla fine Eddie Guerrero riusc\u00ec a trionfare grazie ad un errore di Brock Lesnar che nell'eseguire una F-5 colp\u00ec l'arbitro, permettendo cos\u00ec a Goldberg di intromettersi nel match per favorire il wrestler messicano. Tuttavia l'intervento di Goldberg pur aiutando Eddie Guerrero non fu determinante per la sua vittoria visto che Eddie vinse il match poco dopo grazie alla sua abilit\u00e0 nel rovesciare un secondo tentativo di F-5 di Brock Lesnar trasformando la mossa in una Tornado DDT e chiudendo l'incontro con una Frog Splash che gli permise di aggiudicarsi la contesa e il WWE Championship.\nNel frattempo a \"Raw\", Chris Benoit iniziava una faida con il detentore del World Heavyweight Championship Triple H e con Shawn Michaels, deciso a partecipare anch'egli all'incontro valido al titolo di Triple H a WrestleMania XX. A \"SmackDown!\", Eddie Guerrero invece appena divenuto campione del mondo fu sfidato da Kurt Angle per il titolo a WrestleMania XX. Durante la ventesima edizione di WrestleMania nei due incontri principali, Eddie Guerrero sconfisse Kurt Angle mantenendo il WWE Championship nella sua prima difesa del titolo mondiale, mentre, Chris Benoit sconfisse Shawn Michaels e Triple H dopo aver fatto cedere quest'ultimo alla sua Crippler Crossface diventando il nuovo detentore del World Heavyweight Championship dopo un match molto combattuto e che vide Shawn Michaels e Triple H sanguinare copiosamente. La vittoria di Chris Benoit fu accolta da una grande ovazione del pubblico che si era schierato quasi interamente dalla sua parte, e alla fine anche Eddie Guerrero, suo amico di vecchia data sal\u00ec sul ring per congratularsi con Chris Benoit per la sua vittoria, ed insieme conclusero WrestleMania XX entrambi da campioni del mondo di \"SmackDown!\" e \"Raw\", festeggiando le loro vittorie tra gli applausi del pubblico e circondati da una pioggia di coriandoli. Eddie e Benoit continuarono ad essere i campioni di Smackdown e Raw per diversi mesi prima di venire sconfitti rispettivamente da JBL e Randy Orton.\nJohn Bradshaw Layfield WWE Champion (2004\u20132005).\nDurante il regno di WWE Champion di Eddie Guerrero, Bradshaw cambi\u00f2 il suo personaggio, passando dal wrestler generico membro degli Acolytes Protection Agency (The APA) alla \"gimmick\" dell'arrogante miliardario texano utilizzando il suo nome John Layfield e il suo soprannome Bradshaw per crearsi l'acronimo di \"JBL\", John Bradshaw Layfield. JBL, appoggiato dall'allora General Manager Kurt Angle, lanci\u00f2 sfida aperta proprio al campione Eddie Guerrero, attaccandolo a sorpresa durante un suo match contro Booker T. JBL inizi\u00f2 quindi un feud con Eddie Guerrero durante il quale si ricorda il loro cruento match per il WWE Championship a Judgment Day, che termin\u00f2 con la vittoria di JBL, sebbene solo per squalifica, con Eddie Guerrero che riusc\u00ec comunque a mantenere il titolo WWE e a vendicarsi degli affronti subiti nelle settimane precedenti per mano di JBL, iniziando una vera e propria rissa post-match con quest'ultimo ed eseguendo su di lui la sua Frog splash. Da ricordare inoltre durante il match il doppio \"bladejob\" eseguito da entrambi i lottatori che li vide sanguinare in modo particolarmente copioso, soprattutto Eddie Guerrero che affront\u00f2 pi\u00f9 della met\u00e0 del match ricoperto da una maschera di sangue a seguito di una violenta sediata di JBL, il quale verr\u00e0 ferito anch'egli, col medesimo oggetto, da Eddie Guerrero, ma solo nel finale.\nAvendo comunque vinto l'incontro anche se solo per squalifica, JBL ebbe diritto ad un \"rematch\" che gli venne prontamente concesso per The Great American Bash dall'allora \"general manager\" di \"SmackDown!\" Kurt Angle che cercava ormai da mesi di far terminare il regno da campione di Eddie Guerrero a favore di JBL. Bradshaw, cos\u00ec, richiese e ottenne la possibilit\u00e0 di affrontare Guerrero in un Texas Bullrope march, che vista la sua maggiore forza fisica lo vedeva favorito sul campione. Tuttavia Eddie Guerrero riusc\u00ec comunque a mettere JBL in serie difficolt\u00e0, riuscendo addirittura a farlo sanguinare nuovamente. Eddie Guerrero sembr\u00f2 trionfare, ma Kurt Angle us\u00f2 il suo potere di \"general manager\" per ribaltare la decisione arbitrale facendo notare che JBL aveva effettivamente toccato i quattro angoli prima di Eddie Guerrero, sebbene involontariamente avendo toccato il quarto angolo con la spalla a seguito di una spinta del messicano, tuttavia secondo la stipulazione del match la vittoria spettava comunque a JBL che venne cos\u00ec dichiarato nuovo campione del mondo. Il miliardario texano riuscir\u00e0 inoltre a sconfiggere nuovamente Eddie Guerrero in uno Steel cage match venendo ancora aiutato da Kurt Angle a fuggire dalla gabbia, da ricordare nel match la spettacolare Frog Splash eseguita dalla cima della gabbia da Eddie Guerrero ai danni di JBL, che tuttavia riusc\u00ec ad evitare lo schienamento. Ormai divenuto campione di \"SmackDown!\" JBL continuer\u00e0 a mantenere il titolo per circa nove mesi sconfiggendo diversi altri importanti wrestler di \"SmackDown!\" tra cui The Undertaker, Booker T, Big Show e lo stesso Kurt Angle, in diverse stipulazioni di match, sebbene quasi sempre in maniera scorretta o comunque controversa ricevendo spesso aiuti da parte del suo Cabinet (Orlando Jordan e i fratelli Basham). Dopo ben nove mesi di regno che all'epoca gli valsero il titolo di campione pi\u00f9 duraturo della storia di \"SmackDown!\", JBL venne infine battuto da John Cena a WrestleMania 21.\nI regni da campione mondiale di Randy Orton (2004\u20132007).\nDurante la lunga faida tra Triple H e il nuovo campione, Chris Benoit, Triple H non riusc\u00ec a battere Chris Benoit in incontri validi per il titolo e non riusc\u00ec dunque a ritornare campione. Venne dunque nominato un nuovo contendente numero uno al titolo di Chris Benoit, Randy Orton, alleato di Triple H nonch\u00e9 membro dell'Evolution, una delle pi\u00f9 grandi \"stable\" della WWE. A sorpresa Randy Orton riusc\u00ec a sconfiggere Chris Benoit a SummerSlam diventando il campione del mondo pi\u00f9 giovane nella storia della WWE, avendo solo 24 anni. Dopo il match Chris Benoit stesso si congratul\u00f2 con Randy Orton che era riuscito a sconfiggerlo in maniera pulita. Tuttavia il regno da campione di Randy Orton era destinato a finire presto in quanto il \"leader\" dell'Evolution, Triple H invidioso del successo inaspettato di Randy Orton, lo trad\u00ec mettendogli contro gli altri membri della squadra, ovvero Batista e Ric Flair, riuscendo in seguito a rimpossessarsi del titolo meno di un mese dopo la vittoria di Randy Orton, con il quale intraprese una lunga faida che terminer\u00e0 alla Royal Rumble con la vittoria di Triple H.\nOrton poi effettu\u00f2 un \"turn\" \"heel\" e inizi\u00f2 una rivalit\u00e0 con The Undertaker, tentando di fermare la sua \"Streak\" a WrestleMania 21, ma senza successo. Trasferito dal \"\" a \"SmackDown!\" Randy riusc\u00ec per\u00f2 a battere Undertaker a SummerSlam e a No Mercy, in quest'ultimo in coppia con il padre Bob Orton Jr., ed apparentemente a concludere la rivalit\u00e0. Alle Survivor Series Randy Orton port\u00f2 alla vittoria il \"team\" di \"SmackDown!\" facendo squadra con Batista, John Bradshaw Layfield, Rey Mysterio e Bobby Lashley e battendo il \"team\" di \"Raw\" composto da Shawn Michaels, Big Show, Kane, Carlito e Chris Masters. Al termine del match Randy Orton venne per\u00f2 attaccato da Undertaker tornato da una bara infuocata e deciso a terminare la faida con Randy Orton una volta e per tutte. I due si affrontarono in un cruento Hell in a Cell match che vide vittorioso Undertaker, che pose fine alla faida.\nRandy Orton tent\u00f2 poi di vincere il World Heavyweight Championship WrestleMania 22 in un incontro contro l'allora campione Kurt Angle e Rey Mysterio che per\u00f2 fu lui a vincere. Perse diverse altre volte in match valevoli per il titolo contro Rey Mysterio. Nel 2007 Randy Orton partecip\u00f2 ad un match contro John Cena, Shawn Michaels ed Edge valido per il WWE Championship, ma perse. Riusc\u00ec comunque ad essere ottenere il titolo mondiale a ottobre 2007, dopo l'infortunio del precedente campione, John Cena che aveva una rivalit\u00e0 in corso con lui. Perse poi il titolo contro Triple H per poi riconquistarlo nel corso della stessa serata a No Mercy, mantenendo poi il titolo fino ad aprile del 2008 quando la Ruthless Aggression Era stava ormai per terminare.\nBatista conquista il World Heavyweight Championship (2005\u20132007).\nNel 2005 Batista vinse la Royal Rumble e sfid\u00f2 quindi il detentore del World Heavyweight Championship Triple H effettuando quindi un \"turn\" \"face\" ed uscendo quindi dalla \"stable\" dell'Evolution, che dopo la sua uscita di squadra si sciolse. A WrestleMania 21 Batista vinse il titolo battendo Triple H, diventando per la prima volta campione del mondo. Triple H prov\u00f2 a riconquistare il titolo del mondo a Backlash e a Vengeance ma in nessuno dei due casi ci riusc\u00ec, poich\u00e9 Batista riusc\u00ec sempre ad avere la meglio sul suo ex mentore. Pass\u00f2 quindi a \"SmackDown!\" dove ottenne varie vittorie difendendo il titolo contro wrestler di punta dello \"show\" tra cui JBL ed Eddie Guerrero.\nIl 9 gennaio 2006 a \"SmackDown!\" Batista fu costretto a rendere vacante il World Heavyweight Championship a causa di un infortunio. Torn\u00f2 in federazione nel luglio 2006 attaccando Mark Henry (nella \"storyline\" fu Mark Henry ad infortunare Batista) e nel novembre 2006 Batista vinse per la seconda volta il World Heavyweight Championship battendo King Booker a Survivor Series. Batista perse poi nuovamente il titolo a WrestleMania 23 contro The Undertaker, Batista tent\u00f2 a riconquistare il titolo del mondo a Backlash non riuscendo a vincere. Inizi\u00f2 poi una faida con Edge (nel frattempo diventato campione del mondo dopo aver incassato il Money in the Bank in una puntata di \"SmackDown\" del maggio 2007 dopo che Undertaker e Batista hanno lottato in uno Steel cage match finito in parit\u00e0) e a Judgment Day Batista venne sconfitto da Edge non riuscendo a vincere il titolo di campione del mondo.\nNel settembre 2007 Batista vinse il World Heavyweight Championship battendo The Great Khali e Rey Mysterio in un Triple threat match, perse il titolo ad Armageddon in Triple threat match in cui parteciparono oltre a Batista anche Undertaker ed Edge dove a vincere il titolo del mondo fu proprio quest'ultimo.\nJohn Cena pluricampione WWE (2005\u20132007).\nNel 2005 John Cena divenne il nuovo contendente numero uno al WWE Championship battendo Kurt Angle a No Way Out alla fine di un torneo indotto a \"SmackDown!\" dall'allora \"general manager\" Theodore Long. A Wrestlemania 21 Cena sconfisse John Bradshaw Layfield diventando il nuovo campione di \"SmackDown!\" e vincendo dunque il suo primo titolo mondiale. Venne selezionato durante il \"\" per passare a \"Raw\", dove sconfisse wrestler come Chris Jericho e Kurt Angle. Cena mantenne il titolo per quasi un anno, ovvero fino a New Year's Revolution, dove pur dopo aver mantenuto il WWE Championship sconfiggendo Chris Masters, Kurt Angle, Kane, Shawn Michaels, Carlito in un Elimination Chamber match, \u00e8 affrontato dopo il match da Edge, che riusc\u00ec a sconfiggere facilmente un sanguinante Cena, incassando la valigetta del Money in the Bank e diventando cos\u00ec nuovo campione del mondo. Cena riusc\u00ec tuttavia a vincere nuovamente il titolo alla Royal Rumble sconfiggendo Edge. Durante questo regno \u00e8 da ricordare che Cena sconfisse Triple H a Wrestlemania 22 in un match valido per il titolo mondiale.\nCena perse di nuovo il titolo a One Night Stand contro Rob Van Dam, proprio a causa di un'intromissione di Edge. La faida con Edge, divenuta una dei pi\u00f9 importanti dell'anno, termin\u00f2 nel settembre 2006 in una puntata di \"Raw\" dopo uno steel cage match in cui Cena riusc\u00ec a mantenere il titolo che aveva precedentemente vinto per la terza volta in carriera a Vengeance, in un TLC match sempre contro Edge. Durante questo nuovo regno Cena collezion\u00f2 diverse vittorie contro Umaga tra cui si ricorda la difesa del titolo da parte di Cena, in un brutale Last man standing match alla Royal Rumble. A WrestleMania 23 John Cena sconfisse Shawn Michaels mantenendo il WWE Championship, in quella che forse fu fino a quel momento la sua pi\u00f9 grande vittoria, ed infatti festeggi\u00f2 dopo il match circondato da coriandoli. Shawn Michaels e John Cena avevano inoltre formato un team vincendo i World Tag Team Championship, ma li mantennero solo per breve tempo a causa di dissidi tra i due. John Cena detenne il WWE Championship per pi\u00f9 di un anno, difendendo il titolo contro molti wrestler tra cui Randy Orton, Edge e The Great Khali, ma nell'ottobre 2007 dopo aver sconfitto Mr. Kennedy, venne infortunato da Randy Orton nella \"storyline\", e rese vacante il titolo. Il duraturo regno da campione di John Cena gli permise di diventare molto probabilmente il wrestler pi\u00f9 popolare di quest'era, avendo dominato gran parte della programmazione degli eventi della WWE durante la Ruthless Aggression Era.\nEdge Mr. Money in the Bank e WWE Champion (2006\u20132007).\nEdge riusc\u00ec a imporsi nella Ruthless Aggression Era vincendo il primo Money in the Bank ladder match della storia a WrestleMania 21 e conquistando cos\u00ec la possibilit\u00e0 di sfidare uno dei due campioni del mondo. Decise quindi di sfruttare tale \"title shot\", al termine dell'estenuante Elimination Chamber match di New Year's Revolution affrontando un sanguinante John Cena e vincendo il WWE Championship dopo un brevissimo match. Malgrado la clamorosa strategia con cui Edge era riuscito a portar via il titolo a Cena, che gli avrebbe valso il soprannome di \"The Ultimate Opportunist\" (\"L'opportunista per eccellenza\"), il suo primo regno da campione mondiale dur\u00f2 un mese scarso, in quanto alla Royal Rumble venne sconfitto proprio dall'ex campione John Cena.\nTuttavia Edge riusc\u00ec vincere nuovamente il titolo pi\u00f9 in la nel corso dello stesso anno, battendo Rob Van Dam che aveva sconfitto John Cena per il WWE Championship proprio grazie al suo aiuto. Edge perse di nuovo il titolo due mesi pi\u00f9 tardi contro John Cena in un TLC match ad Unforgiven. Edge riusc\u00ec a vincere nuovamente un titolo mondiale nel 2007, dopo essere passato a \"SmackDown\" ed aver incassato il Money in the Bank contract che aveva sottratto ad un infortunato Mr. Kennedy. Questa volta Edge sfrutt\u00f2 i contratti della valigetta per affrontare Batista e vincere il World Heavyweight Championship, titolo che dovette rendere vacante diversi mesi dopo a causa di un infortunio, ma che torn\u00f2 a vincere ad Armageddon sconfiggendo Undertaker e Batista.\nRey Mysterio conquista il World Championship (2006).\nDopo la prematura scomparsa dell'amico, Eddie Guerrero nel novembre 2005, Rey Mysterio inizier\u00e0 ad indossare polsini e T-Shirts con loghi o immagini riguardanti proprio a Guerrero nonch\u00e9 a dedicare le sue vittorie all'amico scomparso. Fu cos\u00ec che la WWE decise di concedere a Mysterio la sua opportunit\u00e0 per essere al vertice della federazione. All'inizio del 2006 un notevole record si aggiunse al palmar\u00e8s di Rey Mysterio: la vittoria della \"Royal Rumble 2006\", avvenuta il 29 gennaio 2006. Partecipando col numero 2 alla Rumble, dopo essere entrato con una \"lowrider\" alla Eddie Guerrero per rendergli omaggio, Rey resiste fino alla fine dell'incontro in cui elimina per ultimo Randy Orton per vincere il match. Vincendo la Royal Rumble, Mysterio guadagn\u00f2 una Title shot per il titolo del mondo a \"WrestleMania XXII\", primo match per il titolo mondiale ad un pay-per-view per Rey Mysterio. Inoltre, i 62 minuti di permanenza di Rey nel ring sono un record nella storia della \"Royal Rumble\", fino ad oggi ancora imbattuto. La vittoria di Rey suscit\u00f2 l'ira di Randy Orton, eliminato alla fine della Rumble da Rey; Orton sfid\u00f2 subito Rey ad un match con in palio la Title Shot a No Way Out e la sfida fu subito accettata da Rey. Orton riusc\u00ec a strappare a Rey Mysterio, barando, la Title shot per WrestleMania nel match di \"No Way Out 2006\". Il general manager Theodore Long, accortosi dell'ingiusta vittoria di Orton, rimise le cose a posto mettendo Rey Mysterio in un Triple Threat Match per il titolo del mondo a WrestleMania XXII contro il campione del mondo dei pesi massimi WWE Kurt Angle ed appunto Randy Orton. Nessuno pensava che Rey Mysterio a WrestleMania 22 potesse cambiare la storia nel wrestling. Nel triple treath match contro Kurt Angle e Randy Orton, Rey Mysterio ne usc\u00ec vincitore, battendo il neo rivale Randy Orton, conquistando per la prima volta il titolo di campione del mondo dei pesi massimi WWE. Rey dedic\u00f2 naturalmente il titolo al suo leggendario amico di vecchia data Eddie Guerrero e festeggi\u00f2 a fine match con la moglie di Eddie, Vickie Guerrero e col nipote Chavo Guerrero Jr.. Con questa vittoria Rey \u00e8 entrato nella storia anche come il pi\u00f9 basso (165\u00a0cm) e leggero (73\u00a0kg) campione del mondo nella storia della WWE, tanto che durante il suo regno da campione, il titolo perse la dicitura \"Heavyweight\". \u00c8 inoltre il terzo wrestler mascherato (dopo Kane e Mankind) e il terzo wrestler ispanico (dopo Pedro Morales ed Eddie Guerrero) a vincere un titolo mondiale in WWE. Rey difender\u00e0 il suo titolo sino al pay-per-view The Great American Bash dove perder\u00e0 il match titolato contro King Booker, il quale si aggiudica la contesa grazie al prezioso aiuto della moglie Sharmell e all'inatteso turn heel di Chavo Guerrero.\nRob Van Dam WWE e ECW Champion (2006).\nNel 2006 dopo essere stato eliminato alla Royal Rumble, vinta da Rey Mysterio, wrestler di Smackdown!, nel roster di Raw Rob Van Dam punt\u00f2 subito al WWE Championship detenuto da John Cena, partecipando al Road to Wrestlemania Tournament 2006 arrivando fino alla finale del torneo contro Big Show e Triple H. Van Dam non riusc\u00ec a vincere, ma ovvi\u00f2 al problema guadagnando un posto nel Money in the Bank match di WrestleMania 22 sconfiggendo, durante l'edizione di Raw del 27 febbraio 2006, Trevor Murdoch.\nVan Dam arriv\u00f2 a WrestleMania da favorito e riusc\u00ec a vincere l'incontro ottenendo la possibilit\u00e0 di disputare un match per uno dei due Titoli del Mondo in qualunque momento desiderasse, ma al massimo entro un anno. RVD vinse nuovamente il Titolo Intercontinentale a Backlash contro Shelton Benjamin, perdendolo appena due settimane dopo contro lo stesso Benjamin. RVD decise quindi di usare l'opportunit\u00e0 datagli dalla vittoria nel Money in the Bank Ladder Match a One Night Stand 2006 contro John Cena. Dopo che Edge, uscito dal sotto ring con un casco, fece una devastante spear su John Cena contro un tavolo, Mr. Money in the Bank divenne Mr. WWE Champion con la Five Star Frog Splash su un Cena provato.\nA seguito della vittoria RVD torn\u00f2 nella rediviva ECW dove gli venne regalato l'ECW World Championship, da Paul Heyman, riattivato per l'occasione. Divenne quindi il primo wrestler a detenere tale titolo assieme al WWE Championship.\nRVD intraprese una faida con Edge per il titolo WWE, che fu difeso con successo dal lottatore ECW, in quel di Vengeance.\nTuttavia il regno di campione del mondo di RVD era destinato a durare poco, infatti il 3 luglio a Raw, dopo soli 22 giorni di regno, Van Dam perse il suo primo e finora unico WWE Championship in favore di Edge in un Triple Threat match che includeva anche John Cena. La sera successiva a ECW on Sci Fi, perse l'ECW World Championship contro Big Show quando Heyman volt\u00f2 le spalle a RVD, passando heel; questa situazione divenne in seguito conosciuta con il nome di \"South Philly Screwjob\". Pi\u00f9 tardi, sul sito ufficiale della WWE, Heyman dichiar\u00f2 di aver sospeso Van Dam per 30 giorni (kayfabe), senza fornire ragioni in merito. In realt\u00e0, la WWE sospese davvero Szatkowski per 30 giorni poich\u00e9 arrestato qualche giorno prima per possesso di droga.\nAltri eventi rilevanti.\nLa Ruthless Aggression Era vide diversi altri eventi come il ritorno della Hall of Fame reintrodotta, il giorno prima di WrestleMania XX, e che \u00e8 tuttora in vigore, e molti vecchi wrestler tra cui Hulk Hogan, Stone Cold Steve Austin, Bob Orton, Roddy Piper furono introdotti nelle leggende della WWE e fecero sporadiche apparizioni durante gli \"show\" ed alcuni disputarono anche alcuni match come Hulk Hogan che combatt\u00e9 un memorabile match a SummerSlam contro Shawn Michaels, vincendo. Questo periodo vide inoltre il ritorno di Undertaker a Wrestlemania XX che torn\u00f2 ad usare la \"gimmick\" del \"Deadman\", vincendo contro il suo fratellastro Kane che era riuscito a seppellirlo in un Buried alive match tra Undertaker e Vince McMahon alle Survivor Series. Durante il 2003 vi fu una grande faida tra Kurt Angle e Brock Lesnar con vittorie da ambedue le parti e che fu vinta definitivamente da Lesnar durante un 60 minutes Iron Man match a \"SmackDown!\". Sempre nel 2003 si ricorda anche il No disqualification match match disputato a \"SmackDown!\" tra Eddie Guerrero ed Edge, il quale dopo una lunga rivalit\u00e0 riusc\u00ec a prevalere sul messicano, incontro che valse gli applausi del pubblico a Eddie Guerrero pur venendo sconfitto.\nDa segnalare anche la rivalit\u00e0 tra Randy Orton e Mick Foley nel 2004 che terminer\u00e0 a Backlash e che far\u00e0 guadagnare ad Orton l'appellativo di \"Legend killer\". Inoltre Triple H riusc\u00ec a comparire nei main event titolati di ben cinque edizioni consecutive di WrestleMania (18, 19, 20, 21 e 22), tre delle quali da campione in carica, sebbene sia uscito vittorioso solamente da due delle suddette edizioni del PPV.\nPer tutto il 2004 vi fu una faida tra Kurt Angle ed Eddie Guerrero, il quale aveva perso il WWE Championship contro JBL proprio a causa delle scorrettezze di Kurt Angle che aveva favorito JBL durante il suo match contro Eddie Guerrero. Kurt Angle infatti non aveva mai digerito le sconfitte subite contro Eddie Guerrero nei primi mesi del 2004, quando perse la possibilit\u00e0 di sfidare Brock Lesnar per il WWE Championship a No Way Out, dopo essere stato eliminato da Eddie Guerrero in una speciale 15-man battle royal match a \"SmackDown!\", e la successiva sconfitta patita a Wrestlemania XX ancora contro Guerrero per il WWE Championship. Per mesi Angle si nascose dietro un finto infortunio temendo di scoprire di non poter battere Guerrero ed asserendo che Latino Heat era stato in grado di batterlo solamente con l'imbroglio. Kurt Angle si prese quindi la rivincita sconfiggendo Eddie Guerrero a SummerSlam, mentre Eddie Guerrero sconfisse Luther Reigns, la guardia del corpo di Kurt Angle, a No Mercy. La faida si concluse con la vittoria di Eddie Guerrero e del suo \"team\" che riusc\u00ec a sconfiggere il \"Team\" Angle alle Survivor Series.\nUn'altra delle principali faide del 2004 fu anche quella tra Chris Benoit e Triple H, i quali si affrontarono numerosissime volte nel corso dell'anno e quasi sempre con in palio il World Heavyweight Championship, con Chris Benoit che in un modo o nell'altro riusciva sempre a prevalere sul suo avversario, finch\u00e9 il canadese non perse il titolo contro Randy Orton che divenne il pi\u00f9 giovane campione della federazione e che inizi\u00f2 a sua volta una faida con il suo ex mentore Triple H che riusc\u00ec dopo mesi a riprendersi il titolo che Chris Benoit gli aveva sottratto a WrestleMania XX.\nDurante la Ruthless Aggression Era, furono combattuti anche numerosi Hell in a Cell match tra cui ricordiamo quello tra Triple H e Batista a Vengeance dove a vincere fu quest'ultimo, e quello tra The Undertaker e Randy Orton ad Armageddon dove a vincere fu il primo. Vennero disputati nuovamente gli \"I quit\" match, match che non veniva disputato pi\u00f9 dalla Royal Rumble del 1999 dove si sfidarono Mankind e The Rock. Il primo \"I quit\" match della Ruthless Aggression Era fu disputato da John Cena e JBL a Judgment Day con la vittoria del primo, e ancora il match venne riproposto a SummerSlam tra Mick Foley e Ric Flair con la vittoria di quest'ultimo, entrambi furono match molto violenti e combattuti. Si ricordano inoltre numerosi grandi match durante questa era tra cui tre Money in the Bank ladder match e numerosi Elimination Chamber match, tra cui ricordiamo i pi\u00f9 spettacolari come quello di Survivor Series che fu vinto da Shawn Michaels, e quello di New Year's Revolution vinto da Triple H.\nFurono inoltre disputati molti match spettacolari a WrestleMania molti dei quali combattuti da Shawn Michaels che puntualmente riusciva a realizzare il \"Match of the Year\" (\"match dell'anno\"). Si ricorda il Triple threat match di WrestleMania XX dove Shawn Michaels ha combattuto contro Chris Benoit e Triple H, e dove a vincere fu il canadese, il match di WrestleMania 21 che Shawn Michaels disput\u00f2 contro Kurt Angle, con quest'ultimo che ne usc\u00ec vittorioso, il No Holds Barred Match di WrestleMania 22 contro Vince McMahon dove a vincere stavolta fu proprio Shawn Michaels e il match a Wrestlemania 23 contro John Cena, il quale riusc\u00ec a prevalere sul texano. Si ricorda anche la rivalit\u00e0 tra Ric Flair e il suo ex migliore amico Triple H, con diversi cruenti match a Taboo Tuesday in uno steel cage match vinto da Ric Flair che mantenne l'Intercontinental Championship, e alle Survivor Series dove i due si affrontarono in un Last man standing match dove stavolta a vincere fu Triple H.\nAltra faida molto duratura e combattuta fu quella tra John Cena ed Edge alla rincorsa del WWE Championship che vide vittorie da ambedue le parti per tutto il 2006 e che si concluse con le vittorie di John Cena in un Tables, Ladders and Chairs match ad Unforgiven e di nuovo in uno Steel cage match a \"Raw\". Successivamente vi fu un memorabile Hardcore match tra Edge e Mick Foley a WrestleMania 22 e che fu vinto dal primo.\nNel 2006 inoltre la WWE acquist\u00f2 il marchio della ECW includendola come terzo \"roster\" nei propri \"show\", facendo assumere a Paul Heyman il ruolo di \"general manager\". Molti vecchi wrestler della Extreme Championship Wrestling ebbero faide o comunque si esibirono in vari match contro i wrestler della WWE ma anche tra di loro, tra i quali vi sono Sabu, Tommy Dreamer, The Sandman e Rob Van Dam. Altri nuovi wrestler vennero inclusi nel roster estremo tra cui Marcus Cor Von ed Elijah Burke e promettenti divas come Kelly Kelly. Rob Van Dam riusc\u00ec a vincere anche il WWE Championship nel 2006 incassando il suo Money in the Bank contract vinta a WrestleMania 22 e venne anche proclamato nuovo detentore dell'ECW Championship, in quanto Paul Heyman fece reinstaurare il vecchio titolo della ECW.\nSempre nel 2006 venne riproposto il torneo King of the Ring che fu vinto da Booker T che rinomin\u00f2 il suo personaggio in King Booker vincendo poi il titolo di campione del mondo dei pesi massimi contro Rey Mysterio, aggiungendolo ai suoi altri 5 titoli mondiali vinti in WCW. Successivamente King Booker vinse anche l'incontro tra i tre campioni del mondo della WWE, sconfiggendo i campioni del mondo di \"Raw ed \"ECW\",\" ovvero John Cena e The Big Show, in un Triple Threat Match a \"Cyber Sunday.\"\nNel 2007 vi fu una rivalit\u00e0 tra il \"chairman\" della WWE, Vince McMahon e Donald Trump i quali fecero affrontare a WrestleMania 23, Bobby Lashley ed Umaga, il primo dalla parte di Trump e il secondo dalla parte di McMahon. Il match venne arbitrato inoltre da Stone Cold Steve Austin e vide vittorioso Lashley, e quindi Trump che costrinse secondo la particolare stipulazione del match a far rasare completamente i capelli a Vince McMahon.\nTragedie.\nLa morte di Eddie Guerrero e l'istituzione del Wellness Program.\nLa mattina del 13 novembre 2005 gli atleti di entrambi i \"roster\" si trovavano in un hotel di Minneapolis, citt\u00e0 nella quale avrebbero dovuto svolgersi alcuni \"show\" della federazione. Eddie Guerrero per\u00f2 non rispose alla telefonata per il risveglio mattutino e il personale della sicurezza si trov\u00f2 costretta ad aprire la sua stanza. Chavo Guerrero Jr. fu il primo ad entrare e trov\u00f2 suo zio privo di conoscenza. Chavo Guerrero tent\u00f2 la respirazione artificiale ma Eddie Guerrero fu dichiarato morto all'istante. Eddie Guerrero fu il primo lottatore sotto contratto dalla WWE a morire dopo l'incidente di Owen Hart. Vickie Guerrero, moglie di Eddie Guerrero, annunci\u00f2 successivamente che l'autopsia aveva rivelato un decesso dovuto ad infarto e sment\u00ec coloro che pensavano che la morte fosse dovuta all'uso di droghe e alcool (sostanze che comunque il wrestler messicano aveva assunto in passato per diversi anni).\nEddie Guerrero mor\u00ec proprio nel giorno in cui avrebbe dovuto sostenere un match per il World Heavyweight Championship, contro Batista e Randy Orton, che lo vedeva favorito. La compagnia organizz\u00f2 una serata tributo dove si tennero due puntate di \"Raw\" e di \"SmackDown!\" dedicate entrambe al wrestler da poco deceduto. Il 1\u00ba aprile 2006 Eddie Guerrero fu introdotto postumo nella Hall of Fame da Rey Mysterio, Chris Benoit e il nipote Chavo Guerrero.\nVince McMahon annunci\u00f2 un nuovo piano antidroga per la WWE che riduceva, attraverso controlli pi\u00f9 frequenti e precisi, la possibilit\u00e0 di problemi di salute dei lottatori, ossia il (Wellness Program). Il primo atleta a far le spese di questi test fu Eugene, che fu trovato positivo all'uso di una sostanza dopante e venne allontanato per qualche tempo dalla federazione.\nDopo la morte di Eddie Guerrero, la WWE ha continuato ad utilizzare il nome dell'atleta in varie \"storyline\", tra le quali la pi\u00f9 famosa resta quella tra Randy Orton e Rey Mysterio. Rey Mysterio fu battuto da Randy Orton, ma ottenne ugualmente un incontro per il World Heavyweight Championship a WrestleMania 22 che vinse, dedicando il titolo all'amico defunto.\nL'omicidio/suicidio di Chris Benoit.\nLuned\u00ec 25 giugno 2007 la WWE ha annunciato, attraverso un comunicato sul proprio sito internet, la morte del wrestler canadese Chris Benoit. Il corpo di Chris Benoit \u00e8 stato rinvenuto nella sua casa di Fayetteville, in Georgia, assieme a quello della moglie Nancy Benoit e di loro figlio Daniel di sette anni. Il 26 giugno la polizia ha ufficialmente dichiarato che si era trattato di un caso di doppio omicidio e suicidio: Chris Benoit uccise la moglie venerd\u00ec 22 giugno strangolandola e poi soffoc\u00f2 Daniel sabato 23 giugno, per poi suicidarsi nella notte tra sabato e domenica. Fu la stessa WWE a chiedere alla polizia della Contea di Fayette il 25 giugno di recarsi a casa di Benoit per controllare che egli stesse bene; alcuni dipendenti della federazione erano allarmati poich\u00e9 avevano ricevuto degli strani messaggi da Chris Benoit nella notte tra sabato e domenica e chi si era messo in contatto con lui nel pomeriggio di sabato rimase colpito dal suo tono di voce dimesso e stanco. La federazione prov\u00f2 a contattare Benoit in tutti i modi nella giornata di domenica, senza riuscirvi.\nSulle prime la federazione, che non era a conoscenza della effettiva portata di quanto accaduto, annull\u00f2 la puntata di \"Raw\" prevista per la serata di luned\u00ec, trasformandola in uno spettacolo di tributo di tre ore in memoria del lottatore. Vince McMahon ruppe la \"kayfabe\" (nella programmazione televisiva della WWE McMahon era ufficialmente \"morto\" in un'esplosione) apparendo sul ring e annunciando che lo spettacolo sarebbe stato dedicato al ricordo di Benoit; nel corso del programma molti wrestler ricordarono Benoit con le loro parole e furono mandati in onda dei filmati tratti dal DVD dedicato a Benoit. Sul sito della federazione furono anche pubblicati testi e filmati nei quali wrestler e addetti ai lavori ricordavano a modo loro la figura di Benoit.\nTuttavia col passare delle ore si fece chiarezza su ci\u00f2 che realmente avvenne nella casa di Chris Benoit ed il comportamento della federazione in merito cambi\u00f2 radicalmente: tutti i contenuti commemorativi del wrestler canadese furono eliminati dal sito web, assieme a tutti gli oggetti di merchandising (come magliette e DVD) ricollegabili alla figura di Chris Benoit. In seguito la WWE rilasci\u00f2 alcuni comunicati, nei quali erano riportate le cronologie dei fatti per quanto riguarda la federazione: furono inseriti tutti gli avvenimenti a partire dalla giornata di sabato che spinsero in seguito la federazione a contattare le autorit\u00e0. Il drastico cambiamento di rotta fu confermato dallo stesso Vince McMahon nel corso della puntata settimanale della \"ECW\": Vince McMahon disse che quanto fatto a \"Raw\" era stata una conseguenza delle scarse informazioni in possesso della federazione, ma che dal quel momento, giacch\u00e9 le notizie giunte erano pi\u00f9 chiare, di Benoit non si sarebbe mai pi\u00f9 parlato. Tuttavia per una forma di rispetto ed in segno di lutto nella puntata in questione, cos\u00ec come nella successiva puntata di \"SmackDown\", i wrestler si sarebbero limitati esclusivamente a lottare, senza alcun riferimento a \"faide\", \"angle\" o \"storyline\".\nSempre il 26 giugno, la WWE annunci\u00f2 ufficialmente l'annullamento del \"tour\" previsto per la met\u00e0 di luglio in Canada. La puntata di \"Raw\" di tributo a Chris Benoit non fu distribuita ad alcuna televisione estera ad eccezione di ART Sport (tv araba) e BSkyB (televisione inglese) che la mandarono in onda integralmente. SKY Italia e le altre televisioni trasmisero invece un'edizione contenente i migliori match del biennio 2006-2007.\nDopo la morte di Chris Benoit l'emittente televisiva italiana Italia 1 che trasmetteva per l'Italia \"SmackDown!\" decise di non trasmettere pi\u00f9 il programma."}
{"id": "4791853", "revid": "4175", "url": "https://it.wikipedia.org/wiki?curid=4791853", "title": "Danny Wilson (allenatore)", "text": ""}
{"id": "4791854", "revid": "4175", "url": "https://it.wikipedia.org/wiki?curid=4791854", "title": "Danny Wilson", "text": ""}
{"id": "4791857", "revid": "4175", "url": "https://it.wikipedia.org/wiki?curid=4791857", "title": "Livingston (Lothian dell'ovest)", "text": ""}
{"id": "4791862", "revid": "599013", "url": "https://it.wikipedia.org/wiki?curid=4791862", "title": "Daniel Wilson", "text": "Daniel Wilson, Dan Wilson o Danny Wilson possono riferirsi a:"}
{"id": "4791866", "revid": "4175", "url": "https://it.wikipedia.org/wiki?curid=4791866", "title": "Dan Wilson", "text": ""}
{"id": "4791872", "revid": "1573940", "url": "https://it.wikipedia.org/wiki?curid=4791872", "title": "Murina recondita", "text": "Murina recondita () \u00e8 un pipistrello della famiglia dei Vespertilionidi endemico di Taiwan.\nDescrizione.\nDimensioni.\nPipistrello di piccole dimensioni, con la lunghezza dell'avambraccio tra 28 e 31,3\u00a0mm.\nAspetto.\nLa pelliccia \u00e8 lunga e si estende sulle ali fino all'altezza dei gomiti e delle ginocchia. Le parti dorsali variano dal marrone al bruno-giallastro con la base dei peli nera e cosparse di lunghi peli gialli, mentre le parti ventrali sono bianche con la base dei peli nera e l'addome grigiastro. Il muso \u00e8 stretto, allungato, con le narici protuberanti e tubulari. Gli occhi sono molto piccoli. Le orecchie sono larghe, ben separate tra loro e con una leggera rientranza lungo il bordo posteriore. Il trago \u00e8 lungo ed affusolato. Le ali sono attaccate posteriormente alla base dell'artiglio dell'alluce. I piedi sono piccoli e ricoperti di peli. La coda \u00e8 lunga ed inclusa completamente nell'ampio uropatagio, il quale \u00e8 densamente ricoperto di peli sulla superficie dorsale e con il margine libero frangiato. Il calcar \u00e8 lungo.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto sull'isola di Taiwan.\nVive nelle foreste fino a 1.400 metri di altitudine, eccezionalmente fino a 2.200.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4791877", "revid": "63177593", "url": "https://it.wikipedia.org/wiki?curid=4791877", "title": "Cerchi di Apollonio", "text": ""}
{"id": "4791878", "revid": "228587", "url": "https://it.wikipedia.org/wiki?curid=4791878", "title": "Brian Johnson (disambigua)", "text": ""}
{"id": "4791881", "revid": "1573940", "url": "https://it.wikipedia.org/wiki?curid=4791881", "title": "Murina gracilis", "text": "Murina gracilis () \u00e8 un pipistrello della famiglia dei Vespertilionidi endemico di Taiwan.\nDescrizione.\nDimensioni.\nPipistrello di piccole dimensioni, con la lunghezza dell'avambraccio tra 28,4 e 30,7\u00a0mm.\nAspetto.\nLa pelliccia \u00e8 lunga e si estende sulle ali fino all'altezza dei gomiti e delle ginocchia. Le parti dorsali sono marroni scure con la base dei peli nera e cosparse di lunghi peli dorati, mentre le parti ventrali variano dal bianco-grigiastro al bruno-grigiastro con la base dei peli nera. Il muso \u00e8 stretto, allungato, con le narici protuberanti e tubulari. Gli occhi sono molto piccoli. Le orecchie sono larghe, ben separate tra loro e con una leggera rientranza lungo il bordo posteriore. Il trago \u00e8 lungo ed affusolato. Le ali sono attaccate posteriormente alla base dell'artiglio dell'alluce. I piedi sono piccoli e ricoperti di peli. La coda \u00e8 lunga ed inclusa completamente nell'ampio uropatagio, il quale \u00e8 densamente ricoperto di peli sulla superficie dorsale e con il margine libero frangiato. Il calcar \u00e8 lungo.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto sull'isola di Taiwan.\nVive tra 1.450 e 2.565 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4791882", "revid": "4175", "url": "https://it.wikipedia.org/wiki?curid=4791882", "title": "Frank Turner (cantautore)", "text": ""}
{"id": "4791884", "revid": "1573940", "url": "https://it.wikipedia.org/wiki?curid=4791884", "title": "Cheilinus lunulatus", "text": "Cheilinus lunulatus () \u00e8 un pesce marino appartenente alla famiglia Labridae.\nDistribuzione e habitat.\nProviene dalle barriere coralline dell'oceano Indiano e del Mar Rosso, in particolare dal Golfo di Oman, Seychelles, dalle coste di Somalia, Eritrea e Gibuti. Si trova anche nelle zone ricche di vegetazione acquatica come le praterie di fanerogame marine solitamente non al di sotto dei 45 m di profondit\u00e0.\nDescrizione.\nL'aspetto di questa specie varia molto tra gli esemplari giovani e gli adulti. I primi hanno un corpo compresso lateralmente, con la testa dal profilo appuntito e una colorazione prevalentemente grigiastra con diverse macchie bianche. La pinna caudale \u00e8 grigia e ha il margine arrotondato, le pinne pettorali sono trasparenti. \nGli adulti, invece, sono quasi completamente verdi scuri, eccetto una fascia chiara verticale a volte presente poco dietro la testa, la quale ha un profilo molto schiacciato, con la mandibola prominente. La loro pinna caudale \u00e8 nera, formata da tanti filamenti, mentre le pinne pettorali sono giallastre. La pinna dorsale e la pinna anale sono abbastanza allungate. La lunghezza massima registrata \u00e8 di 50 cm, anche se di solito non supera i 35. Pu\u00f2 vivere fino a 19 anni.\nBiologia.\nComportamento.\nNuota in banchi composti di solito da 4-8 esemplari.\nAlimentazione.\nLa sua dieta, prevalentemente carnivora, \u00e8 composta soprattutto da molluschi e da altre specie di invertebrati acquatici, in particolare da quelli dotati di guscio.\nRiproduzione.\n\u00c8 un pesce oviparo, ermafrodita, e la fecondazione \u00e8 esterna. Non vi sono cure verso uova e avannotti.\nConservazione.\nViene classificato come \"a rischio minimo\" (LC) dalla lista rossa IUCN perch\u00e9 la pesca di questa specie, non particolarmente rara, non sembra per\u00f2 essere cos\u00ec frequente da minacciarne la popolazione."}
{"id": "4791888", "revid": "1543377", "url": "https://it.wikipedia.org/wiki?curid=4791888", "title": "Torta di matrimonio cercasi", "text": "Torta da matrimonio cercasi (titolo originale \"Amazing Wedding Cakes\") \u00e8 un reality show a puntate di genere documentario e culinario.\nLo show \u00e8 centrato sull'attivit\u00e0 di diverse pasticcerie, sparse in varie parti degli Stati Uniti, i cui team sono alle prese con la realizzazione di una torta di matrimonio. Lo show mostra le tecniche utilizzate dai vari pasticceri, ma anche i momenti di tensione, di litigio e vari momenti divertenti che accadono all'interno delle singole pasticcerie.\nOriginariamente il reality show \u00e8 andata in onda sulla rete televisiva americana \"We tv\" a partire dal 7 settembre 2008. In Italia lo show \u00e8 stato trasmesso a partire dal 4 febbraio 2013 sulla rete Real Time.\nCast.\nIl cast del programma \u00e8 composto dalle seguenti pasticcerie e il relativo staff:\nCake Alchemy.\nLa \"Cake Alchemy\" \u00e8 una pasticceria newyorkese aperta nel 1993 da Lauri Ditunno. la specialit\u00e0 di questa pasticceria sono i fiori in pasta di zucchero e le creazione fatte zucchero soffiato. Lo staff \u00e8 composto da:\nCake Girls.\nLa \"Cake Girls\" \u00e8 una pasticceria aperta dalle sorella Maher a Chicago. Sono specializzate in torte moderne e inusuali. Lo staff \u00e8 composto da:\nChristopher Garren's Cakes.\nLa pasticceria venne aperta nel 2001 presso Newport, in California. Lo staff \u00e8 composto da:\nGateaux Inc..\nLa pasticceria \"Gateaux Inc.\" \u00e8 stata aperta nel 1996 da Robin Martin a Minneapolis. Lo staff \u00e8 composto da:\nMerci Beaucoup Cakes.\nIl \"Merci Beaucoup Cakes\" \u00e8 stato aperto da Reva Alexander-Hawk circa cinque anni fa a Los Angeles. Lo staff \u00e8 composto da:\nThe Cake Artist.\nLa pasticceria \"The Cake Artist\" \u00e8 stata aperta nel 2010, quando il proprietario, nonch\u00e9 primo pasticcere, Vincent \"Vinny\" Buzzetta aveva 21 anni. Lo staff \u00e8 composto da:\nWhite Flower Cake Shoppe.\nLa pasticceria \u00e8 stata aperta nel 2007 dal amiche Marianne Carroll e Lauren Bozich a Beachwood, in Ohio. Lo staff \u00e8 composto da:"}
{"id": "4791891", "revid": "1543377", "url": "https://it.wikipedia.org/wiki?curid=4791891", "title": "Tonnante", "text": "La Tonnante fu una batteria galleggiante classe D\u00e9vastation, in servizio con la Marine nationale dal 1855 al 1871.\nServizio.\nCostruita nei cantieri navali di Brest, fu varata nel marzo 1855. In giugno fu armata nei cantieri di Rochefort. Assieme alle sorelle \"Lave\" e \"D\u00e9vastation\" fu inviata nel Mar Nero per assistere la flotta in legno francese impegnata nella guerra di Crimea. A causa delle forti limitazioni all'apparato propulsivo tipiche delle batterie galleggianti, la \"Tonnante\" non sarebbe riuscita ad affrontare il viaggio. Da Brest fu quindi rimorchiata dalla \"Darien\" fino alla baia di \"Kamiesch\", a sud di Sebastopoli. Il 17 ottobre la \"Tonnante\", la \"Lave\" e la \"D\u00e9vastation\" attaccarono Kinburn, radendo al suolo le difese terrestri russe. Nel 1856 torna a Tolone. \nNel 1859, sempre assieme alla \"Lave\" e alla \"D\u00e9vastation\", viene trasferita nel Mar Adriatico, dove svolge alcune operazioni nel corso della seconda guerra d'indipendenza italiana. \nFu radiata nel 1871."}
{"id": "4791897", "revid": "123439842", "url": "https://it.wikipedia.org/wiki?curid=4791897", "title": "Un posto al sole coi fiocchi", "text": "Un posto al sole coi fiocchi \u00e8 un film TV del 2013, derivato dalla nota soap opera di Rai 3 \"Un posto al sole\". Il film vede tra i protagonisti alcuni tra i protagonisti pi\u00f9 popolari della soap, come Patrizio Rispo, Marzio Honorato e Marina Tagliaferri. Pur essendo a tutti gli effetti un film tv, viene conteggiato come una puntata della soap, esattamente la 3896.\nTrama.\nIl film \u00e8 ambientato in tre diverse parti dell'Italia: Napoli, Sorrento e Cervinia.\nNapoli.\nQuesta parte vede come protagonisti Marina Tagliaferri ed Enzo De Caro. Rimasta sola durante le vacanze natalizie, Giulia si ritrover\u00e0, suo malgrado, a dover ospitare in casa un noto attore televisivo, tale Walter Diamanti (nome vero Salvatore De Luca), scappato dal set a causa dei suoi ripetuti attacchi di panico. Durante la loro iniziale forzata convivenza, i due avranno modo di conoscersi meglio, ritrovandosi complici e confidenti in molti aspetti delle loro vita. Walter ha modo di confrontarsi con Giulia sulla sua vita superficiale e fatta di scelte pi\u00f9 vicine alla comodit\u00e0 che alle sue aspirazioni e lei, invece, riscoprir\u00e0 il suo lato di donna e amante che, negli ultimi anni, aveva completamente accantonato.\nSorrento.\nQuesto episodio vede per protagonisti Luca Turco e Cristiana Dell'Anna, con la partecipazione di Corrado Tedeschi. Tornata a Napoli a causa della forte malinconia per la fine della sua storia con Niko (Luca Turco), Manuela Cirillo (Cristiana Dell'Anna) si finge, per un breve attimo, la sorella Micaela. Subito scoperta, Manuela si ritrover\u00e0 a dichiarare nuovamente a Niko la sua sensazione di inadeguatezza nel dover vivere, cos\u00ec precocemente, le vesti di madre, pur non essendolo. Durante questo sfogo Niko riesce comunque a convincerla a fare una breve vacanza a Sorrento. Durante il soggiorno i due ritroveranno completamente la loro passione mai sopita, ma rimarranno comunque ancorati alle loro convinzioni sul loro futuro. Dopo la vacanza, Niko cerca nuovamente di convincere Manuela a fidarsi del loro amore e di comprendere che la presenza del figlio Jimmy non \u00e8 da considerarsi un limite alla loro libert\u00e0. Manuela, alla fine, arrendendosi al forte sentimento che nutre per Niko, si lascia convincere.\nCervinia.\nQui i protagonisti sono Patrizio Rispo, Marzio Honorato, Marina Giulia Cavalli, Fiorenza Tessari e Stefano Marotta. In vacanza con una parte delle loro famiglie, Renato (Marzio Honorato) e Raffaele (Patrizio Rispo) si ritroveranno a dover decidere sulle sorti di uno zaino contenente 1 milione di euro.\nAscolti.\nIl film \u00e8 stato visto da 1.612.000 telespettatori, pari al 7,20% di share."}
{"id": "4791901", "revid": "643662", "url": "https://it.wikipedia.org/wiki?curid=4791901", "title": "Lolland-Falster Alliancen", "text": ""}
{"id": "4791903", "revid": "1372005", "url": "https://it.wikipedia.org/wiki?curid=4791903", "title": "Felix Gilbert", "text": "Biografia.\nFiglio di William Heinrich Gilbert (1860\u20131906), oculista di origini inglesi, e di C\u00e9cile Mendelssohn Bartholdy (1874\u20131923), figlia del chimico Paul Mendelssohn Bartholdy, esponenti della classe media ebraica, studi\u00f2 con Friedrich Meinecke all'Universit\u00e0 di Berlino. Nel 1936, dopo l'avvento del nazismo, emigr\u00f2 negli USA, ottenendo nel 1943 la cittadinanza statunitense. Insegn\u00f2 all'Institute for Advanced Study di Princeton, e allo Smith College di Northampton. I suoi interessi spaziarono nella storia politica e diplomatica e in quella delle idee, con un'attenzione particolare al Rinascimento e al pensiero politico italiano. Il suo primo lavoro, la dissertazione di laurea su \"Johann Gustav Droysen und die preussisch-deutsche Frage\" (M\u00fcnchen, Oldenbourg, 1931), fu recensito da Benedetto Croce ne \"La Critica\" del 1931 . Il suo archivio \u00e8 conservato alla Stanford University . Ha raccontato le sue memorie in \"A European past: memoirs 1905-1945\". New York-London, W.W. Norton &amp; company, 1988. Nel 1962 \u00e8 stato insignito del premio Bancroft per la sua opera \"To the Farewell Address: Ideas of Early American Foreign Policy\". "}
{"id": "4791906", "revid": "1573940", "url": "https://it.wikipedia.org/wiki?curid=4791906", "title": "Murina eleryi", "text": "Murina eleryi () \u00e8 un pipistrello della famiglia dei Vespertilionidi diffuso nell'Ecozona orientale.\nDescrizione.\nDimensioni.\nPipistrello di piccole dimensioni, con la lunghezza dell'avambraccio tra 27,7 e 31,3\u00a0mm, la lunghezza della coda tra 26,5 e 31,7\u00a0mm, la lunghezza del piede tra 5,6 e 7,7\u00a0mm, la lunghezza delle orecchie tra 11,5 e 13,3\u00a0mm e un peso fino a 5,5\u00a0g.\nAspetto.\nLa pelliccia \u00e8 lunga e si estende sulle ali fino all'altezza dei gomiti e delle ginocchia. Le parti dorsali sono rosso ramato con la base dei peli marrone scura e cosparse di lunghi peli dorati, mentre le parti ventrali sono bianco crema con la base dei peli nerastra, i fianchi e il petto sono marrone chiaro. Il muso \u00e8 stretto, allungato, con le narici protuberanti e tubulari. Gli occhi sono molto piccoli. Le orecchie sono arrotondate, ben separate tra loro, con il bordo anteriore convesso e una piccola concavit\u00e0 alla base del bordo posteriore. Il trago \u00e8 lungo ed affusolato, con il bordo anteriore quasi diritto. Le ali sono attaccate posteriormente alla base dell'artiglio dell'alluce. I piedi sono piccoli e ricoperti di peli. La coda \u00e8 lunga ed inclusa completamente nell'ampio uropatagio, il quale \u00e8 densamente ricoperto di peli. Il calcar \u00e8 lungo.\nBiologia.\nAlimentazione.\nSi nutre di insetti.\nRiproduzione.\nDue femmine che allattavano sono state catturate nel mese di maggio.\nDistribuzione e habitat.\nQuesta specie \u00e8 diffusa nel Vietnam e Laos settentrionali e centrali, nell'estrema parte meridionale della provincie cinesi del Guangxi, Hunan, Guangdong e del Guizhou, nella Thailandia nord-occidentale e nella Cambogia centro-orientale.\nVive nelle foreste secche sempreverdi sub-montane tra 250 e 2.550 metri di altitudine.\nStato di conservazione.\nQuesta specie, essendo stata scoperta solo recentemente, non \u00e8 stata sottoposta ancora a nessun criterio di conservazione."}
{"id": "4791931", "revid": "63756", "url": "https://it.wikipedia.org/wiki?curid=4791931", "title": "Tommaso Susanna", "text": "Ministro della Guerra della Repubblica Napoletana del 1799.\nBiografia.\nFiglio di Rocco Susanna, e descritto come di \"statura piedi 5, e pulgata una, capello biondo, calvo all'occipite, ciglio biondo, occhio celeste, naso profilato, e pieno, barba bianca, e piena, due grossi segni al labbro dritto, e sinistro, fronte alto, ed ossuto.\", fu allievo della Reale Accademia Militare della Nunziatella di Napoli. \nNel 1798, mentre ricopriva il grado di maggiore dell'Esercito delle Due Sicilie, fu nominato comandante interino della Nunziatella, in sostituzione del colonnello Giuseppe Parisi, il quale mosse verso Gaeta per contrastare le truppe francesi.\nInsieme con altri ex allievi e professori dell'istituto, tra cui Leopoldo De Renzis, lontano parente di Carlo Lauberg; Gabriele Manthon\u00e9, Pietro Colletta e Guglielmo Pepe, Susanna partecip\u00f2 ai moti rivoluzionari che scossero il Regno delle Due Sicilie nel 1799. Una volta proclamata la Repubblica, assunse l'incarico di Ministro della guerra. In seguito alla vittoria dell'Esercito della Santa Fede, comandato dal cardinale Fabrizio Ruffo, Susanna fu processato e condannato a tre anni di esilio a Marsiglia in Francia, dove arriv\u00f2 nel 1800.\nCon la riconquista del Regno nel 1805 da parte dei francesi, Susanna fu nominato da Giuseppe Bonaparte, con decreto del 13 agosto 1806, Intendente di Basilicata e si insedi\u00f2 a Potenza, presso la sede provvisoria di Palazzo Loffredo, il 18 settembre 1806."}
{"id": "4791932", "revid": "119980528", "url": "https://it.wikipedia.org/wiki?curid=4791932", "title": "Zambia ai Giochi della XXII Olimpiade", "text": "Lo Zambia partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 37 atleti impegnati in quattro discipline."}
{"id": "4791935", "revid": "1543377", "url": "https://it.wikipedia.org/wiki?curid=4791935", "title": "Zimbabwe ai Giochi della XXII Olimpiade", "text": "Lo Zimbabwe partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 42 atleti impegnati in dieci discipline."}
{"id": "4791938", "revid": "1543377", "url": "https://it.wikipedia.org/wiki?curid=4791938", "title": "Sri Lanka ai Giochi della XXII Olimpiade", "text": "Lo Sri Lanka partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 4 atleti impegnati in una disciplina."}
{"id": "4791940", "revid": "1543377", "url": "https://it.wikipedia.org/wiki?curid=4791940", "title": "Algeria ai Giochi della XXII Olimpiade", "text": "L'Algeria partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 54 atleti impegnati in nove discipline."}
{"id": "4791943", "revid": "1543377", "url": "https://it.wikipedia.org/wiki?curid=4791943", "title": "Angola ai Giochi della XXII Olimpiade", "text": "L'Angola partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 11 atleti impegnati in tre discipline."}
{"id": "4791946", "revid": "119980135", "url": "https://it.wikipedia.org/wiki?curid=4791946", "title": "Etiopia ai Giochi della XXII Olimpiade", "text": "L'Etiopia partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 41 atleti impegnati in tre discipline."}
{"id": "4791950", "revid": "119980115", "url": "https://it.wikipedia.org/wiki?curid=4791950", "title": "Seychelles ai Giochi della XXII Olimpiade", "text": "Le Seychelles parteciparono ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 11 atleti impegnati in due discipline."}
{"id": "4791955", "revid": "1543377", "url": "https://it.wikipedia.org/wiki?curid=4791955", "title": "Uganda ai Giochi della XXII Olimpiade", "text": "L'Uganda partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 13 atleti impegnati in due discipline."}
{"id": "4791956", "revid": "121115206", "url": "https://it.wikipedia.org/wiki?curid=4791956", "title": "Ecuador ai Giochi della XXII Olimpiade", "text": "L'Ecuador partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 12 atleti impegnati in cinque discipline."}
{"id": "4791961", "revid": "120041686", "url": "https://it.wikipedia.org/wiki?curid=4791961", "title": "Afghanistan ai Giochi della XXII Olimpiade", "text": "L'Afghanistan partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 11 atleti impegnati in due discipline."}
{"id": "4791962", "revid": "1543377", "url": "https://it.wikipedia.org/wiki?curid=4791962", "title": "India ai Giochi della XXII Olimpiade", "text": "L'India partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 72 atleti impegnati in otto discipline."}
{"id": "4791965", "revid": "1543377", "url": "https://it.wikipedia.org/wiki?curid=4791965", "title": "Iraq ai Giochi della XXII Olimpiade", "text": "L'Iraq partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 43 atleti impegnati in cinque discipline."}
{"id": "4791967", "revid": "120462250", "url": "https://it.wikipedia.org/wiki?curid=4791967", "title": "Austria ai Giochi della XXII Olimpiade", "text": "L'Austria partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 83 atleti impegnati in sedici discipline."}
{"id": "4791971", "revid": "1543377", "url": "https://it.wikipedia.org/wiki?curid=4791971", "title": "Ungheria ai Giochi della XXII Olimpiade", "text": "L'Ungheria partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 263 atleti impegnati in ventuno discipline."}
{"id": "4791973", "revid": "580197", "url": "https://it.wikipedia.org/wiki?curid=4791973", "title": "Irlanda ai Giochi della XXII Olimpiade", "text": "L'Irlanda partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 47 atleti impegnati in undici discipline."}
{"id": "4791974", "revid": "1543377", "url": "https://it.wikipedia.org/wiki?curid=4791974", "title": "Islanda ai Giochi della XXII Olimpiade", "text": "L'Islanda partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 9 atleti impegnati in tre discipline."}
{"id": "4791976", "revid": "1543377", "url": "https://it.wikipedia.org/wiki?curid=4791976", "title": "Australia ai Giochi della XXII Olimpiade", "text": "L'Australia partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 120 atleti impegnati in diciassette discipline."}
{"id": "4791978", "revid": "1543377", "url": "https://it.wikipedia.org/wiki?curid=4791978", "title": "Cuba ai Giochi della XXII Olimpiade", "text": "Cuba partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 207 atleti impegnati in diciannove discipline."}
{"id": "4791981", "revid": "580197", "url": "https://it.wikipedia.org/wiki?curid=4791981", "title": "Porto Rico ai Giochi della XXII Olimpiade", "text": "Porto Rico partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 3 atleti impegnati in una disciplina."}
{"id": "4791982", "revid": "1543377", "url": "https://it.wikipedia.org/wiki?curid=4791982", "title": "Trinidad e Tobago ai Giochi della XXII Olimpiade", "text": "Trinidad e Tobago partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 9 atleti impegnati in una disciplina."}
{"id": "4791984", "revid": "1543377", "url": "https://it.wikipedia.org/wiki?curid=4791984", "title": "Andorra ai Giochi della XXII Olimpiade", "text": "Andorra partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 2 atleti impegnati in una disciplina."}
{"id": "4791988", "revid": "119980377", "url": "https://it.wikipedia.org/wiki?curid=4791988", "title": "Cipro ai Giochi della XXII Olimpiade", "text": "Cipro partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 14 atleti impegnati in tre discipline."}
{"id": "4791992", "revid": "1543377", "url": "https://it.wikipedia.org/wiki?curid=4791992", "title": "Malta ai Giochi della XXII Olimpiade", "text": "Malta partecip\u00f2 ai Giochi della XXII Olimpiade, svoltisi a Mosca, Unione Sovietica, dal 19 luglio al 3 agosto 1980, con una delegazione di 8 atleti impegnati in tre discipline."}
{"id": "4791995", "revid": "110157", "url": "https://it.wikipedia.org/wiki?curid=4791995", "title": "Recettore H1", "text": "Il recettore H1 \u00e8 un recettore dell'istamina appartenente alla sottofamiglia A18 della famiglia dei recettori accoppiati a proteine G (GPRs), famiglia A (GPRA): recettori rhodopsin-like.\nQuesto recettore, che viene attivato dall'istamina, \u00e8 espresso ubiquitariamente nel tessuto muscolare liscio, nel tessuto endoteliale vascolare, nel cuore e nel sistema nervoso centrale. Il recettore H1 \u00e8 legato a una proteina G intracellulare (Gq) che attiva la fosfolipasi C e la via di segnalazione del fosfatidilinositolo (PIP2).\nGli antistaminici, che agiscono su questo recettore, sono utilizzati come farmaci anti-allergie.\nLa struttura cristallina del recettore \u00e8 nota.\nRuolo nelle infiammazioni.\nLa produzione di prostaglandina-E2 sintasi induce il rilascio di istamina dai neuroni che, grazie alla sua azione sui recettori H1, provoca vasodilatazione sistemica, oltre all'aumento della permeabilit\u00e0 cellulare.\nRuolo nella neurofisiologia.\nI recettori H1 sono attivati dall'istamina endogena, che viene rilasciata dai neuroni che hanno i loro corpi cellulari nel nucleo tubero-mammillare dell'ipotalamo: i neuroni istaminergici del nucleo tubero-mammillare sono attivi durante il ciclo di veglia, scaricando ad una frequenza di circa 2 Hz; durante il sonno ad onde lente, questa frequenza di scarica scende a circa 0,5 Hz. Infine, durante il sonno REM, i neuroni istaminergici fermano totalmente la loro scarica.\n\u00c8 stato riconosciuto che i neuroni istaminergici hanno, tra tutti i tipi neuronali conosciuti, il pattern di scarica pi\u00f9 dipendente dalla veglia.\nNella corteccia, l'attivazione dei recettori H1 porta all'inibizione dei canali del potassio della membrana cellulare. Questo depolarizza i neuroni e aumenta la resistenza della membrana cellulare neuronale, portando la cellula pi\u00f9 vicino alla sua soglia di attivazione e aumentando la tensione eccitatoria prodotta da una data corrente eccitatoria. Gli antagonisti del recettore H1, o antistaminici, producono sonnolenza perch\u00e9 si oppongono a questa azione, riducendo l'eccitazione neuronale."}
{"id": "4792005", "revid": "46291", "url": "https://it.wikipedia.org/wiki?curid=4792005", "title": "Andropogoneae", "text": "Le Andropogoneae sono una trib\u00f9 di erbe della famiglia delle Poaceae, sottofamiglia delle Panicoideae, diffusa sia nelle regioni tropicali che in quelle dal clima temperato.\nEsse utilizzano la fisiologia della fissazione del carbonio: tutti i membri di questa trib\u00f9 botanica utilizzano specificatamente l'enzima NADP\u2013malico sottotipo della fotosintesi C4.\nA questa trib\u00f9 ci si riferisce comunemente con il nome di trib\u00f9 del \"sorghum\".\nLa presenza di questa erba \u00e8 abbondante nelle savane tropicali dell'India, dell'Australia, dell'Africa e dell'America del sud. La popolare canna da zucchero deriva da questa erba, cos\u00ec come gl'importanti cereali mais e sorgo.\nGeneri.\nA questa trib\u00f9 appartengono i generi:\nSotto-trib\u00f9 Andropogoninae.\n\"Agenium\", \"Anadelphia\", \"Andropogon\", \"Andropterum\", \"Apluda\", \"Apocopis\", \"Arthraxon\", \"Asthenochloa\", \"Bhidea\", \"Bothriochloa\", \"Capillipedium\", \"Chrysopogon\", \"Chumsriella\", \"Clausospicula\", \"Cleistachne\", \"Cymbopogon\", \"Dichanthium\", \"Diectomis\", \"Digastrium\", \"Diheteropogon\", \"Dimeria\", \"Dybowskia\", \"Eccoilopus\", \"Elymandra\", \"Eremopogon\", \"Erianthus\", \"Eriochrysis\", \"Euclasta\", \"Eulalia\", \"Eulaliopsis\", \"Exotheca\", \"Germainia\", \"Hemisorghum\", \"Heteropogon\", \"Homozeugos\", \"Hyparrhenia\", \"Hyperthelia\", \"Hypogynium\", \"Imperata\", \"Ischaemum\", \"Ischnochloa\", \"Iseilema\", \"Kerriochloa\", \"Lasiorhachis\", \"Leptosaccharum\", \"Lophopogon\", \"Microstegium\", \"Miscanthidium\", \"Miscanthus\", \"Monium\", \"Monocymbium\", \"Narenga\", \"Parahyparrhenia\", \"Pleiadelphia\", \"Pobeguinea\", \"Pogonachne\", \"Pogonatherum\", \"Polliniopsis\", \"Polytrias\", \"Pseudanthistiria\", \"Pseudodichanthium\", \"Pseudopogonatherum\", \"Pseudosorghum\", \"Saccharum\", \"Schizachyrium\", \"Sclerostachya\", \"Sehima\", \"Sorghastrum\", \"Sorghum\", \"Spathia\", \"Spodiopogon\", \"Thelepogon\", \"Themeda\", \"Trachypogon\", \"Triplopogon\", \"Vetiveria\", \"Ystia\"\nSotto-trib\u00f9 Rottboelliinae.\n\"Chasmopodium\", \"Coelorachis\", \"Elionurus\", \"Eremochloa\", \"Glyphochloa\", \"Hackelochloa\", \"Hemarthria\", \"Heteropholis\", \"Jardinea\", \"Lasiurus\", \"Lepargochloa\", \"Loxodera\", \"Manisuris\", \"Mnesithea\", \"Ophiuros\", \"Oxyrhachis\", \"Phacelurus\", \"Pseudovossia\", \"Ratzeburgia\", \"Rhytachne\", \"Robynsiochloa\", \"Rottboellia\", \"Thaumastochloa\", \"Thyrsia\", \"Urelytrum\", \"Vossia\""}
{"id": "4792012", "revid": "1573940", "url": "https://it.wikipedia.org/wiki?curid=4792012", "title": "Murina fusca", "text": "Murina fusca () \u00e8 un pipistrello della famiglia dei Vespertilionidi endemico della Cina.\nDescrizione.\nDimensioni.\nPipistrello di piccole dimensioni, con la lunghezza della testa e del corpo di 58\u00a0mm, la lunghezza dell'avambraccio di 40\u00a0mm, la lunghezza della coda di 34\u00a0mm, la lunghezza del piede di 8\u00a0mm, la lunghezza delle orecchie di 18\u00a0mm.\nAspetto.\nLe parti dorsali sono bruno-grigiastre cosparse di numerosi lunghi peli biancastri, mentre le parti ventrali sono pi\u00f9 chiare. Il muso \u00e8 stretto, allungato, con le narici protuberanti e tubulari. Gli occhi sono molto piccoli. I piedi sono piccoli e ricoperti di peli. La coda \u00e8 lunga ed inclusa completamente nell'ampio uropatagio, il quale \u00e8 densamente ricoperto di peli. Il calcar \u00e8 lungo.\nBiologia.\nComportamento.\nL'unico esemplare conosciuto \u00e8 stato catturato all'interno di una casa di un pastore, probabilmente utilizzata come rifugio durante il periodo di ibernazione.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto da una femmina catturata nella provincia cinese dell'Heilongjiang nel 1914 e conservata presso il National Museum of Natural History di Washington con numero di catalogo USNM 199672.\nVive nelle foreste collinari.\nStato di conservazione.\nLa IUCN Red List, considerato che questa specie \u00e8 conosciuta soltanto dall'olotipo e non ci sono informazioni recenti circa il suo areale, lo stato della popolazione e i requisiti ecologici, classifica \"M.fusca\" come specie con dati insufficienti (DD)."}
{"id": "4792017", "revid": "767487", "url": "https://it.wikipedia.org/wiki?curid=4792017", "title": "Marius Bruat", "text": "Carriera.\nClub.\nHa giocato nella prima divisione francese.\nNazionale.\nHa collezionato una presenza con la propria nazionale."}
{"id": "4792019", "revid": "767487", "url": "https://it.wikipedia.org/wiki?curid=4792019", "title": "Gustavo Menini", "text": "Impiegato come laterale offensivo, \u00e8 stato capocannoniere della serie A nella stagione 2009-10.\nCarriera.\nPortato in Italia dall'Augusta, con la cui maglia esordisce non ancora ventenne nella stagione 2004-05, dopo tre stagioni approda alla neopromossa Pro Scicli. Nel dicembre del 2008 si trasferisce al Pescara con cui la stagione seguente si laurea capocannoniere della serie A mettendo a segno 36 marcature.\nNel 2011-12 viene acquistato dallo Sport Five Putignano, con cui mette a segno 11 gol in campionato e 2 nei play-off. La stagione seguente si trasferisce in prestito al neopromosso Real Rieti che conduce alla salvezza evitando i play-out. Scaduto il prestito il giocatore viene riscattato dalla societ\u00e0 reatina ma nella stessa sessione di mercato \u00e8 successivamente ceduto al Latina in serie A2."}
{"id": "4792023", "revid": "38120", "url": "https://it.wikipedia.org/wiki?curid=4792023", "title": "Episodi di Brickleberry (seconda stagione)", "text": "La seconda stagione di \"Brickleberry\" \u00e8 andata in onda originariamente negli Stati Uniti dal 3 settembre al 26 novembre 2013 su Comedy Central.\nIn Italia viene trasmessa per la prima volta dal 27 dicembre 2013 al 6 gennaio 2014 su Fox Animation. Gli ultimi 4 episodi vennero lasciati inediti a causa dell'interruzione di Fox Animation, ma vennero poi trasmessi in seguito alla riproposizione integrale della serie su Fox a partire dal 29 giugno 2014.\nIl lago dei miracoli.\nWoody scopre accidentalmente che il lago di Brickleberry ha il miracoloso potere di guarire ogni tipo di malattia o di ferita. Fiutando il potenziale tornaconto economico, finge di diventare un predicatore evangelista e, con l'aiuto di Malloy, raduna ogni genere di malato. Vedendo coi propri occhi il potere guaritore del lago, i malati inondando di soldi Woody pur di potersi immergere nelle miracolose acque, fin quando un giorno il potere del lago sembra esser svanito, costringendo Woody alla fuga dalle ire degli infermi. In seguito, Woody e Malloy incontrano il Dr. Kuzniak e comprendono le assurde origini degli effetti curativi del lago.\nNel frattempo, Ethel e Denzel vengono costretti da Woody ad accompagnare Malloy sulla neve e, una volta giunti in montagna, i due cadono in un crepaccio. L\u00ec trovano congelata una donna dell'et\u00e0 della pietra e Denzel la scongela per farci del sesso e stabilire un nuovo record di gerontofilia. Tuttavia, le sue azioni avranno delle conseguenze impreviste...\nA volte ritornano.\nMalloy scopre casualmente che, in passato, Woody era famoso nel mondo della pornografia col nome di \"Rex Erection\". L'anziano capo ranger spiega quindi di esser stato costretto a ritirarsi dal mondo del porno a causa di una disfunzione erettile (probabilmente causata dagli eccessi di droga ed alcool a cui si era abbandonato all'epoca). Malloy e Woody vanno ad una \"convention\" di attori porno e l'uomo si rende conto del fatto che una nuova pornostar, Duke Dick, ha rubato tutte le mosse e le battute che lo avevano reso celebre, accettando di tornare in attivit\u00e0 solo per dimostrare al giovane di essere ancora il numero uno. Malloy, che afferma di aver sempre avuto il sogno di diventare un regista di film a luci rosse, si propone di dirigere il nuovo film di Rex Erection, diventando cocainomane e scrivendo improbabili trame per le scene da girare. Woody scopre di esser affetto da una cistite che gli impedirebbe di recitare ruoli hard ma, quando Malloy intende rimpiazzarlo proprio coll'odiato Duke, decide di rischiare il tutto per tutto.\nParallelamente, Steve racconta a Denzel che la sua infanzia \u00e8 stata rovinata da un misterioso fantasma che adesso sembra essere tornato a perseguitarlo, chiedendo cos\u00ec l'aiuto dell'amico per potersi vendicare una volta per tutte...\nLa puntata si rif\u00e0 in alcuni tratti a \"The Wrestler\", film del 2008 diretto da Darren Aronofsky, e interpretato da Mickey Rourke.\nInoltre, la carriera di Woody come pornodivo \u00e8 una parodia della vita di John Holmes (i tipici baffi, la popolarit\u00e0, i problemi di alcolismo e droga che ne minarono le capacit\u00e0 sessuali...)\nLa ragazza di Woody.\nA causa delle continue liti tra i ranger di Bricklebarry, Woody subisce un principio di ictus ed il dott. Kuzniak gli prescrive riposo ed una vita pi\u00f9 rilassata. Ethel assume le redini del parco per dimostrare di poter essere pi\u00f9 efficiente di Woody senza accumulare alcuno stress. Woody si iscrive ad un corso di yoga e si innamora dell'istruttrice, un'avvenente giovane ragazza dall'apparenza innocua ma dalla personalit\u00e0 violenta. Malloy scopre che la donna fa parte di una setta che istiga gli adepti al suicidio e sta progettando la morte di Woody. Nonostante gli avvertimenti dell'orsetto, Woody non vuol sentire ragioni e continua la sua relazione con l'istruttrice. Nel frattempo, Ethel si rende conto di quanto sia difficile dirigere i suoi indisciplinati colleghi ed inizia a trasformarsi anche lei in un capo sovrappeso e scontroso.\nInvasione nel parco.\nSi avvicina l'elezione del miglior parco dell'anno ed Ethel \u00e8 decisa pi\u00f9 che mai a vincere per poter finalmente avere una foto decente sulla copertina di un famoso giornale locale. Woody vuole invece la vittoria per soffiarla all'odiato parco di Yellowstone, che da anni si aggiudica quel titolo. I ranger si adoperano al meglio delle loro capacit\u00e0 per ricevere l'ispettore che dovr\u00e0 giudicare Brickleberry, ma il loro lavoro viene vanificato dalla solita condotta bislacca di Bobby Possumcods. Woody ordina a Denzel di intrattenere con ogni mezzo l'ispettore del concorso mentre lui e gli altri rimetteranno ordine nel parco. Quando Woody si accinge ad espellere Bobby dal parco, Steve trova accidentalmente un documento sulla roulotte dell'uomo ove si attesta che Brickleberry \u00e8 in realt\u00e0 di propriet\u00e0 proprio di Bobby. Quest'ultimo caccia i ranger dal parco e crea una sorta di grande deposito di roulotte per zoticoni, gestito da lui stesso e dal fido BoDean. Mentre Woody e gli altri cercano un modo per vendicarsi di Bobby, Denzel ha ormai rapito il povero ispettore del concorso e continua a trascinarlo in luoghi assurdi, tramortendolo pi\u00f9 volte con dei colpi in testa. Woody decide di far infiltrare Steve tra i bifolchi del parco per eliminare fisicamente Bobby, ma ovviamente l'imbranato ranger mander\u00e0 tutto all'aria... Alla fine, resosi conto delle difficolt\u00e0 di gestire il parco, Bobby decide di restituire Brickleberry ai ranger, ai quali non resta che trovare un modo per far sgomberare l'area dalle roulotte...\nLa frode.\nIn occasione del carnevale, Woody decide di realizzare a Brickleberry una sorta di luna park, affidandolo, ovviamente per risparmiare sui costi, a zoticoni e loschi individui. Salendo su una improbabile giostra, Steve cade e si ferisce gravemente, tanto da restare paralizzato dal collo in gi\u00f9. Mentre Denzel decide di sfruttare la disabilit\u00e0 dell'amico per suscitare piet\u00e0 negli altri e farsi perdonare ogni genere di condotta, Woody \u00e8 infuriato perch\u00e9 ritiene che Steve stia solo fingendo di essere infortunato. Inoltre, l'uomo accusa Malloy di sperperare il denaro che gli passa e gli intima di trovarsi un lavoro. L'orso, per vendicarsi, decide di diventare l'avvocato difensore di Steve e fa causa a Woody per una cifra astronomica come risarcimento per i danni subiti dal suo assistito. Nel frattempo, Connie ha preso con s\u00e9 alcuni \"fenomeni da baraccone\" incontrati in un carrozzone del luna park. Gli esseri si riveleranno ben presto incivili e cercheranno addirittura di divorarla.\nCon l'avanzamento della causa legale intentatagli da Malloy, Woody \u00e8 deciso a fare qualsiasi cosa per dimostrare che Steve sta solo fingendo di essere paralitico, arrendendosi solo quando si rende conto che Steve non si muove per sfuggire ad una rovinosa caduta da un burrone, senza accorgersi che il contraccolpo fa inaspettatamente guarire il ranger. Ovviamente, Malloy non ha alcuna intenzione di perdere la sua causa contro Woody...\nGiochi da ranger.\nWoody annuncia ai ranger che la squadra di Brickleberry \u00e8 stata riammessa alla partecipazione dei giochi annuali riservati ai guardaboschi dei parchi naturali d'America dopo circa trent'anni di assenza. Il parco era stato bandito dai giochi a partire dal 1982, a causa di una reazione sconsiderata dello stesso capo ranger al verdetto dei giudici di quell'anno, colpevoli di non averlo fatto vincere. Denzel sceglie come sport il pattinaggio, affidandosi ad un anziano ex campione della disciplina, Connie si cimenter\u00e0 nel \"lancio del tronco\" ed Ethel nella \"corsa\". Steve \u00e8 convinto di poter gareggiare nell'ex disciplina di Woody, ovvero la \"ginnastica dei boschi\", ma il capo ranger assume apposta per la competizione un campione svizzero. La decisione non va affatto gi\u00f9 a Steve che, deciso a far ricredere Woody, inizia ad abusare di steroidi.\nIntanto, Malloy inizia a prendersi cura di un senzatetto di nome Hobo Larry al solo scopo di dimostrare a Woody la sua capacit\u00e0 di prendersi cura di cuccioli, dopo aver causato la morte di tutti quelli che l'uomo gli aveva affidato in passato...\nWoody governatore.\nEthel invita la governatrice dello Stato a Brickleberry per tenere un discorso in vista delle prossime elezioni, ma Woody sale sul palco ed ostenta il proprio maschilismo e sessismo. Come conseguenza, la donna fa costruire un'autostrada dentro il parco, rendendo impossibile la vita dei ranger. Woody \u00e8 intenzionato a chiedere scusa solo per ripristinare il parco, ma finisce col fare infuriare ancora di pi\u00f9 la governatrice, cos\u00ec decide di candidarsi lui stesso a governatore. Per boicottare la sicura riconferma della donna, Woody istiga Denzel a fare sesso con la donna per farne un sex tape e creare uno scandalo. Malloy, che ha organizzato la campagna elettorale di Woody, si indispettisce quando l'uomo, ormai sicuro vincente delle elezioni, gli dice di non volerlo portare con s\u00e9 nella residenza del governatore per non rovinare la propria immagine. Decide quindi di attirare sulla figura del governatore le ire di una bizzarra milizia di cui fanno parte, ovviamente, Bobby, BoDean, Connie e Jorge...\nIl piccolo Malloy.\nSteve incontra per caso Stephanie, insegnante della locale scuola elementare che \u00e8 praticamente la sua sosia. Tra i due nasce una forte attrazione.\nEthel viene a sapere che sua sorella, donna di successo e pienamente realizzatasi, ha deciso di passare dal parco per incontrarla. Vergognandosi della propria situazione di single, inventa di essere sposata e di avere anche un bambino. Rapisce Malloy e lo acconcia in modo tale da farlo sembrare umano e trova inaspettatamente in Connie una grande complicit\u00e0: la ranger si travesta da uomo e si fa chiamare Conner. In realt\u00e0 \u00e8 solo un modo per Connie di avvicinarsi ad Ethel. Costretto ad andare a scuola, Malloy sembra vittima di bullismo da parte di un ragazzino particolarmente popolare, cos\u00ec decide di prestarsi al gioco di Ethel per potersi vendicare del ragazzino e portare via al bulletto amici e fidanzatina. Malloy diventa quindi protagonista di una recita scolastica in cui Ethel finir\u00e0 suo malgrado smascherata...\nGuerra animale.\n\u00c8 il 22 aprile e, come ogni anno, ricorre l'anniversario della morte dei genitori di Malloy. La data e le dinamiche dell'episodio sono note soltanto a Woody ed a Steve, che \u00e8 dilaniato dal rimorso perch\u00e9 in verit\u00e0 ha ucciso proprio lui i genitori dell'orsetto. Per cercare di rimediare senza rivelare la vicenda, Steve ogni 22 aprile si mostra stranamente gentile con Malloy che ormai, vivendo a casa di Woody, si \u00e8 totalmente umanizzato. La mascotte del parco viene rapita dagli animali dei dintorni, il cui leader \u00e8 un anziano alce di nome Nazir che vorrebbe spingere Malloy a vivere come gli orsi comuni, cibandosi di larve e resti di altri animali. Nazir nutre un profondo astio verso i ranger e rivela a Malloy che \u00e8 stato proprio un ranger a uccidere i suoi genitori. Malloy accetta quindi di fare da tramite agli animali del parco per presentare a Woody una serie di richieste e pretende di sapere chi tra i ranger ha ucciso la sua famiglia. Naturalmente, Woody non \u00e8 disposto ad accettare le richieste degli animali e ordina a Denzel e Ethel di trovare dei nuovi animali per popolare il parco. Malloy scopre che \u00e8 stato Steve a uccidere i suoi genitori e viene istigato da Nazir e dagli altri animali a uccidere l'uomo oppure a finire sbranato da loro. L'orso si rende conto che la sua vita da umano gli \u00e8 troppo cara e non intende vivere come un comune animale del parco. Nazir e gli altri animali iniziano quindi a inseguire Malloy, Steve e Connie con l'intento di sbranarli...\nMalloy capo gang.\nMalloy \u00e8 capriccioso ed aggressivo, finendo in continuazione nei guai anche perch\u00e9 Woody non riesce ad essere severo nei suoi confronti. All'ennesima bravata, Woody decide di responsabilizzare l'orso facendolo incontrare con Denzel ed alcuni amici di quest'ultimo con cui formava una gang di Detroit. Tuttavia, invece di essere spaventato dai racconti della vecchia gang, Malloy finisce col trascinare nelle sue imprese anche Denzel ed i suoi, finendo tutti col farsi arrestare. Gli amici di Denzel pagano la cauzione, mentre Denzel stesso e Malloy restano in prigione. Il primo finisce in cella con un nerboruto omosessuale che si innamora di lui, Malloy diventa capo gang di una banda di delinquenti conosciuti in cella. Woody decide di organizzare un'evasione, ma si affida imprudentemente all'aiuto di Jim Petardo, Bobby e BoDean...\nViaggio su Marte.\nBrickleberry \u00e8 al centro di un nuovo progetto spaziale della NASA - un atterraggio su Marte - di cui \u00e8 a capo il dottor Kurt Thoreau. Quest'ultimo rivela ben presto quel progetto, come tutti i precedenti viaggi spaziali, \u00e8 solo una finzione cinematografica ordita dal governo. Steve viene incaricato da Woody di convincere i nativi americani a lasciare la loro terra per agevolare il progetto spaziale, ma questi stordiscono il ranger con una bevanda. Fuori di s\u00e9, Steve inizia a vagare per strada e finisce col denudarsi e coprirsi di fango, rendendosi irriconoscibile. In quello stato, irrompe involontariamente sul set della messinscena spaziale e viene scambiato per alieno. La NASA cercher\u00e0 di sfruttare a proprio vantaggio l'imprevisto.\nNel frattempo Malloy si metta a capo dei nativi americani, rimasti senza terra, e rivendica a loro nome il vicino centro commerciale, arrivando ad assediarlo.\nL'orsetto del cuore.\nL'orso Flamey \u00e8 in arrivo a Brickleberry per tenere un importante discorso sulla prevenzione degli incendi. La celebre mascotte \u00e8 anche un eroe d'infanzia di Steve, che si proporr\u00e0 per fargli da accompagnatore durante la sua permanenza al parco. L'uomo per\u00f2, che indossa quasi perennemente il suo costume da orso, si riveler\u00e0 essere un soggetto immorale e perverso, oltre che alcolizzato e consumatore abituale di ogni tipo di droga. Nonostante Woody ordini a Steve di tenere Flamey lontano dall'alcool, quest'ultimo approfitter\u00e0 della venerazione del ranger per ottenere tutto quel che vuole.\nIntanto Malloy viene preso in giro da Woody perch\u00e9, nonostante sia un orso, non \u00e8 in grado di pescare, cos\u00ec architetter\u00e0 una feroce vendetta ai danni del capo ranger...\nFlamey \u00e8 in parte una parodia di Dart Fener.\nParcoApocalisse.\nConnie decide di fare da madre surrogato per una coppia gay, la quale per\u00f2 muore in un incidente stradale. La ranger decide di tenere con s\u00e9 il bambino, ma Denzel si convince, a causa di strani fenomeni naturali improvvisi, che il feto sia in realt\u00e0 l'anticristo. Intanto, Woody e gli altri scoprono che il monte Brickleberry \u00e8 in realt\u00e0 un vulcano e che, oltretutto, \u00e8 in procinto di eruttare. Il capo ranger decide quindi di collaudare un riparo anti-lava costruito da Bobby e BoDean, ma finiscono tutti intrappolati nel luogo insieme a Malloy.\nIntanto, anche Steve ed Ethel si convincono che il figlio di Connie sia il diavolo, cos\u00ec allontanano la ranger dal piccolo e, assieme ad un vecchio pastore evangelista, un prete ed al dott. Kuzniak, tentano un improbabile esorcismo.\nL'episodio cita, in alcune scene, \"L'esorcista\" di William Friedkin."}
{"id": "4792024", "revid": "478133", "url": "https://it.wikipedia.org/wiki?curid=4792024", "title": "Tatiana Idonea", "text": ""}
{"id": "4792025", "revid": "1543377", "url": "https://it.wikipedia.org/wiki?curid=4792025", "title": "Marcello Verziera", "text": "Biografia.\nRomano, negli anni sessanta e settanta altern\u00f2 la carriera di pugile a quella di attore generico in pellicole di spaghetti western, poliziesco ed azione. Apparve - quasi sempre in ruoli da cattivo - in diversi film interpretati della coppia Terence Hill-Bud Spencer. La sua carriera cinematografica si concluse nel 1991 con \"Fuga da Kayenta\" di Fabrizio De Angelis."}
{"id": "4792027", "revid": "305248", "url": "https://it.wikipedia.org/wiki?curid=4792027", "title": "Corona sferica", "text": "In geometria, la corona sferica \u00e8 un solido di rotazione formato dalla differenza di (ovvero dalla regione compresa tra) due sfere concentriche di diverso raggio."}
{"id": "4792029", "revid": "2110845", "url": "https://it.wikipedia.org/wiki?curid=4792029", "title": "Jean Desgranges", "text": "Carriera.\nNazionale.\nHa collezionato una presenza con la propria Nazionale."}
{"id": "4792031", "revid": "188116", "url": "https://it.wikipedia.org/wiki?curid=4792031", "title": "Base navale di San Diego", "text": "La base navale di San Diego (inglese: \"Naval Base San Diego\") \u00e8 una base navale della United States Navy situata a San Diego, in California.\nStoria.\nLa base \u00e8 attiva dal 1922 e da allora \u00e8 stata continuamente ampliata ed ammodernata. \u00c8 la base navale principale degli Stati Uniti sulla costa del Pacifico e con Pearl Harbor uno dei porti principali di appoggio della Flotta del Pacifico.\nComprende diversi edifici che ospitano comandi militari e un'area residenziale in grado di accogliere oltre 4.000 persone che lavorano nella base.\nL'installazione \u00e8 dotata di 13 moli di ormeggio e si estende per 3,95 km2 sulla costa e 1,32 km2 sul mare. Vi lavorano circa 20.000 militari e 6.000 civili.\nServe come base per 46 navi della U.S. Navy, due della Coast Guard, due \"Littoral Combat Ships\" e otto navi del \"Military Sealift Command\", oltre ad alcune navi da ricerca e imbarcazioni ausiliarie di servizio."}
{"id": "4792035", "revid": "1656230", "url": "https://it.wikipedia.org/wiki?curid=4792035", "title": "MasterChef Italia (terza edizione)", "text": "La terza edizione italiana del talent show culinario MasterChef, composta di 24 episodi, \u00e8 stata trasmessa per 12 puntate su Sky Uno dal 19 dicembre 2013 al 6 marzo 2014.\nImmutato il terzetto dei giudici: a valutare i piatti realizzati dagli aspiranti chef sono ancora una volta Bruno Barbieri, Carlo Cracco e Joe Bastianich.\nLa replica di questa edizione \u00e8 andata in onda dal 16 settembre al 2 dicembre 2014 su Cielo.\nIl vincitore \u00e8 stato il medico torinese Federico Francesco Ferrero, che si \u00e8 aggiudicato un assegno di 100.000 \u20ac e la possibilit\u00e0 di pubblicare il suo primo libro di ricette. La vittoria ha scatenato polemiche, dal momento che il medico era da anni collaboratore della Barilla, uno degli sponsor del programma.\nRispetto alle prime due edizioni del programma (completamente trasmesse in differita), l'ultima parte della finale \u2013 con la proclamazione del vincitore \u2013 \u00e8 stata trasmessa in diretta televisiva dai Magazzini Generali di Milano.\nL'intera edizione \u00e8 stata resa disponibile sul canale YouTube ufficiale di MasterChef Italia.\nDettaglio delle puntate.\nPrima puntata.\nData: Gioved\u00ec 19 dicembre 2013\nEpisodi 1 e 2 (Provini).\nSi sono presentati in 15.000 alle selezioni, ma soltanto in 100 sono riusciti ad arrivare di fronte ai giudici. Gli aspiranti concorrenti presentano un piatto a loro scelta che sia rappresentativo della loro personalit\u00e0 e del loro modo di intendere la cucina. Per riuscire ad entrare nella cucina di masterchef \u00e8 necessario ricevere almeno due s\u00ec dai giudici.\nSeconda puntata.\nData: Gioved\u00ec 26 dicembre 2013\nEpisodio 3.\nDopo aver ultimato i provini, i giudici hanno selezionato un totale di 40 candidati che si giocano i posti disponibili nella Master Class. La selezione finale si apre con una prova nella quale i concorrenti devono cucinare in 20 minuti un piatto di spaghetti al pomodoro selezionando tra cinque variet\u00e0 diverse di pomodori (Costoluto, A Grappolo, San Marzano, Ciliegino e Piccadilly) e vari altri condimenti. Dopo aver assaggiato tutti i piatti, i giudici decidono che i cinque concorrenti migliori (Almo, Eleonora, Emma, Michele C. e Michele G.) accedono direttamente alla Master Class e che i cinque peggiori (Chiara, Geraldine, Komi, Jury e Rosetta) vengono eliminati, mentre per i restanti 30 il giudizio \u00e8 sospeso in attesa di una nuova prova.\nEpisodio 4.\nI 30 chef rimasti vengono sottoposti a una nuova prova: cucinare un piatto di carne, selezionando tra le migliori variet\u00e0 messe loro a disposizione da sei maestri macellai. I concorrenti hanno a disposizione 10 minuti per fare la spesa in macelleria e in dispensa, al termine dei quali tutti i tagli che avranno preso dovranno obbligatoriamente essere messi nel piatto. Durante la realizzazione i giudici passano tra i fornelli e valutano al momento le performance dei partecipanti, decidendo di ammettere alla Master Class coloro i quali stanno cucinando bene ed eliminando invece chi ha commesso errori gravi: per i restanti il giudizio verr\u00e0 rimandato all'assaggio del piatto finito. Giovanna, Alberto, Marco e Salvatore entrano direttamente nella Master Class, mentre Lisa, Fabrizio, Emanuela e Valentina sono eliminati senza appello.\nRestano 22 concorrenti in attesa dell'ultimo giudizio. Si tolgono il grembiule Michele, Andreina, Fabrizio, Tiziana, Alexandru, Nicola, Stefania, Al\u00ec, Alessandro, Maria Rosa e Arianna. Ludovica, Daniele, Haeri, Laura, Jessica, Federico, Giorgio, Rachida ed Enrica convincono i giudici e conquistano la Master Class. Tuttavia, i giudici decidono di ammettere anche Beatrice e Margherita (le due concorrenti pi\u00f9 giovani) portando quindi il cast della terza edizione a 20 partecipanti.\nTerza puntata.\nData: Gioved\u00ec 2 gennaio 2014\nEpisodio 5.\nPartecipanti: Alberto, Almo, Beatrice, Daniele, Eleonora, Emma, Enrica, Federico, Giorgio, Giovanna, Haeri, Jessica, Laura, Ludovica, Marco, Margherita, Michele C., Michele G., Rachida, Salvatore.\nEpisodio 6.\nPartecipanti: Alberto, Almo, Beatrice, Daniele, Eleonora, Emma, Enrica, Federico, Giorgio, Giovanna, Jessica, Laura, Ludovica, Marco, Michele C., Michele G., Rachida, Salvatore.\nQuarta puntata.\nData: Gioved\u00ec 9 gennaio 2014\nEpisodio 7.\nPartecipanti: Alberto, Almo, Beatrice, Eleonora, Emma, Enrica, Federico, Giorgio, Giovanna, Jessica, Laura, Ludovica, Marco, Michele C., Michele G., Rachida, Salvatore.\nEpisodio 8.\nPartecipanti: Alberto, Almo, Beatrice, Eleonora, Emma, Enrica, Federico, Giorgio, Jessica, Laura, Ludovica, Marco, Michele C., Michele G., Rachida, Salvatore.\nQuinta puntata.\nData: Gioved\u00ec 16 gennaio 2014\nEpisodio 9.\nPartecipanti: Alberto, Almo, Beatrice, Eleonora, Emma, Enrica, Federico, Giorgio, Laura, Ludovica, Marco, Michele C., Michele G., Rachida, Salvatore.\nEpisodio 10.\nPartecipanti: Alberto, Almo, Beatrice, Eleonora, Emma, Enrica, Federico, Laura, Ludovica, Marco, Michele C., Michele G., Rachida, Salvatore.\nSesta puntata.\nData: Gioved\u00ec 23 gennaio 2014\nEpisodio 11.\nPartecipanti: Alberto, Almo, Beatrice, Eleonora, Emma, Enrica, Federico, Ludovica, Marco, Michele C., Michele G., Rachida, Salvatore.\nEpisodio 12.\nPartecipanti: Alberto, Almo, Eleonora, Emma, Enrica, Federico, Marco, Rachida, Salvatore.\nSettima puntata.\nData: Gioved\u00ec 30 gennaio 2014\nEpisodio 13.\nPartecipanti: Alberto, Almo, Eleonora, Emma, Enrica, Federico, Marco, Michele C., Rachida, Salvatore.\nPressure test degli eliminati\nEpisodio 14.\nPartecipanti: Almo, Beatrice, Eleonora, Emma, Enrica, Federico, Marco, Michele C., Rachida, Salvatore. Almo ha la possibilit\u00e0 di mandare subito al \"pressure\" un componente della sua squadra in quanto sono dispari e sceglie Alberto.\nOttava puntata.\nData: Gioved\u00ec 6 febbraio 2014\nEpisodio 15.\nPartecipanti: Alberto, Almo, Beatrice, Eleonora, Emma, Enrica, Federico, Michele C., Rachida, Salvatore.\nEpisodio 16.\nPartecipanti: Alberto, Almo, Beatrice, Eleonora, Enrica, Federico, Michele C., Rachida, Salvatore (Michele C. ha il vantaggio di scegliere il capitano della squadra avversaria e sceglie Rachida).\nNona puntata.\nData: Gioved\u00ec 13 febbraio 2014\nEpisodio 17.\nPartecipanti: Alberto, Almo, Eleonora, Enrica, Federico, Michele C., Rachida, Salvatore.\nEpisodio 18.\nPartecipanti: Almo, Eleonora, Enrica, Federico, Rachida, Salvatore.\nDecima puntata.\nData: Gioved\u00ec 20 febbraio 2014\nEpisodio 19.\nPartecipanti: Almo, Eleonora, Enrica, Federico, Rachida, Salvatore.\nEpisodio 20.\nPartecipanti: Almo, Enrica, Federico, Salvatore\nUndicesima puntata.\nData: Gioved\u00ec 27 febbraio 2014\nEpisodio 21.\nPartecipanti: Almo, Enrica, Federico, Salvatore.\nEpisodio 22.\nPartecipanti: Almo, Enrica, Salvatore.\nDodicesima puntata.\nData: Gioved\u00ec 6 marzo 2014\nEpisodio 23 (Semifinale).\nPartecipanti: Almo, Enrica, Federico.\nEpisodio 24 (Finale).\nPartecipanti: Almo, Federico (i due finalisti hanno la possibilit\u00e0 di scegliere il proprio \"sous chef\" tra i concorrenti eliminati). Almo ha scelto Enrica mentre Federico ha scelto Eleonora. Dei tre men\u00f9 proposti dagli aspiranti chef i giudici scelgono il pi\u00f9 appetibile.\nAscolti.\nAl momento della proclamazione del vincitore il picco di share \u00e8 stato del 7,23%.\nCollegamenti esterni.\nSito ufficiale del programma"}
{"id": "4792046", "revid": "483325", "url": "https://it.wikipedia.org/wiki?curid=4792046", "title": "Gamma ray burst", "text": ""}
{"id": "4792048", "revid": "110157", "url": "https://it.wikipedia.org/wiki?curid=4792048", "title": "Sharon e mia suocera", "text": "Sharon e mia suocera \u00e8 un libro della scrittrice palestinese Suad Amiry, docente dell'universit\u00e0 di Bir Zeit. \u00c8 stato scritto sulla base dei diari tenuti dall'autrice nel 2001 e 2002, durante l'occupazione di Ramallah, capitale dell'autorit\u00e0 palestinese, da parte dell'esercito israeliano.\nTrama.\nIl sottotitolo del libro \u00e8 \"Diario di guerra da Ramallah, Palestina\". L'occupazione dei Territori palestinesi da parte di Tsahal, l'esercito israeliano, sconvolge la vita dei civili. Costretta a rimanere chiusa in casa durante i lunghi giorni di coprifuoco, l'architetto Suad Amiry decide di tenere un diario personale che \"intendeva essere una forma di terapia\"\nAmiry vive con il marito nel quartiere di al-Irsal. Uno degli episodi pi\u00f9 significativi del diario sono le peripezie vissute per raggiungere la casa dell'anziana suocera ottantenne Marie Jabaji Umm Salim e portarla via con s\u00e9. La donna vive a pochissima distanza in linea d'aria dalla Muqata'a, la residenza di Arafat principale obiettivo dell'occupazione, uno dei punti pi\u00f9 presidiati dai militari. Gli occupanti si dimostrano inflessibili, violando anche i diritti pi\u00f9 elementari della popolazione. Durante le poche ore di sospensione del coprifuoco i cittadini cercano di ripristinare le scorte alimentari, ma l'autrice deve anche tentare di raggiungere la suocera, che si lamenta incessantemente.\nCritica.\nL'irrisolta questione palestinese viene trattata in questo libro con un fondo di humour amaro. Il calvario della popolazione civile si riflette nel calvario privato di Suad Amiry, stretta tra incudine e martello: tra il capo di governo israeliano Ariel Sharon e la suocera insofferente. "}
{"id": "4792049", "revid": "1305772", "url": "https://it.wikipedia.org/wiki?curid=4792049", "title": "Tip of My Tongue", "text": "Tip of My Tongue \u00e8 una canzone di Lennon-McCartney donata a Tommy Quickly nel 1963. Fu la prima di sole due canzoni Lennon-McCartney donate ad altri artisti (mentre per i Beatles furono quattro singoli: \"Love Me Do\", \"Strawberry Fields Forever\", \"Come Together\" e \"Let It Be\") a non arrivare al primo posto in classifica; l'altra \u00e8 \"I Don't Want to See You Again\".\nLa storia.\nPer la realizzazione di un secondo singolo dei Beatles si era gi\u00e0 deciso il lato A, \"Please Please Me\", mentre per il lato B i Beatles erano in dubbio su due canzoni: \"Ask Me Why\" e \"Tip of My Tongue\". Scegliendo la prima, \"Tip of My Tongue\" divenne uno scarto, che venne donato a Tommy Quickly, un altro artista avente come manager Brian Epstein. La versione dei Beatles venne ugualmente pubblicata sul \"bootleg\" \"Secret Songs: Lennon &amp; McCartney\". La canzone \u00e8 stata inclusa nella raccolta \"The Songs Lennon and McCartney Gave Away\".\nI Badbeats hanno registrato una cover nel 1979. Venne pubblicata come singolo, avente come lato B un'altra canzone di Lennon e McCartney, \"One and One Is Two\". Fu la prima volta che la canzone venne pubblicata negli USA. La \"tribute band\" dei Beatles The Beatnix ha registrato una cover nel 1998."}
{"id": "4792051", "revid": "1543377", "url": "https://it.wikipedia.org/wiki?curid=4792051", "title": "Classe Magenta", "text": "La classe Magenta fu una classe di navi corazzate della Marine nationale, in servizio dal 1862 al 1882. Le due navi della classe, la \"Magenta\" e la \"Solf\u00e9rino\", portavano il nome di due battaglie della seconda guerra d'indipendenza italiana, combattute dall'esercito imperiale nell'anno della loro costruzione, la battaglia di Magenta e quella di Solferino.\nProgettazione e costruzione.\nLa classe fu progettata da Henri Dupuy de L\u00f4me come una versione potenziata de \"la Gloire\", prima nave corazzata della storia e furono le uniche navi corazzate a due ponti mai costruite, nonch\u00e9 le prime ad essere progettate per l'impiego del rostro. Entrambe furono impostate nel giugno 1859, quando \"la Gloire\" era ancora in costruzione.\nCome per \"la Gloire\", lo scafo era in legno protetto da una corazzatura in ferro, ma sui ponti cannoni terminava in sottili paratie e non copriva la prua e la poppa.\nIl rostro si estendeva vero l'esterno per 2 metri ed era coperto da un cono di acciaio del peso di 14\u00a0t. L'armamento era costituito da 16 cannoni da 194\u00a0mm a retrocarica (sul ponte inferiore), 34 cannoni M1860 a canna liscia da 164\u00a0mm (10 sul ponte inferiore e 24 sul ponte principale) e due obici ad avancarica a canna rigata da 225\u00a0mm. Successivamente i cannoni M1860 furono sostituiti da cannoni M1864.\nLa propulsione adottata era mista vapore/vela. La velatura, di 1.700 m\u00b2, era a bergantina, con vele quadre sull'albero di trinchetto e vela aurica sull'albero di maestra.\nModifiche successive.\nNel 1864 la velatura fu aumentata a 1940\u00a0m\u00b2 e si adott\u00f2 la configurazione a brigantino a palo, con vele quadre sull'albero di trinchetto e di maestra e vela aurica sull'albero di mezzana.\nSuccessive modifiche all'armamento furono:"}
{"id": "4792052", "revid": "84184", "url": "https://it.wikipedia.org/wiki?curid=4792052", "title": "Giuseppe Fonseca Chavez", "text": "Ispettore generale di brigata dell'artiglieria del Regno di Napoli.\nBiografia.\nA seguito della conquista del Regno di Napoli da parte delle truppe francesi, fu coinvolto nel riordino delle forze armate napolitane. In particolare, ad un suo progetto si deve la riapertura del collegio militare della Nunziatella, sede della scuola di artiglieria. Tale progetto, richiestogli dal ministro Andr\u00e9-Fran\u00e7ois Miot e presentato il 10 maggio 1806, proponeva il ritorno al modello dell'istituto unico di reclutamento per le quattro armi in vigore prima del 1799.."}
{"id": "4792063", "revid": "1829756", "url": "https://it.wikipedia.org/wiki?curid=4792063", "title": "Federico Novella", "text": "Biografia.\nLaureato con lode in Scienze Politiche a Roma ha iniziato la carriera giornalistica come cronista politico per \"Il Giornale\", quindi nel 2003 \u00e8 entrato a Mediaset iniziando a lavorare nella redazione giornalistica di \"Studio Aperto\", il telegiornale di Italia 1; successivamente ha collaborato anche al rotocalco televisivo di Italia 1 \"Lucignolo\" come autore e redattore.\nNel novembre 2011 ha partecipato, in qualit\u00e0 di giornalista e volto/speaker del telegiornale, alla fondazione del nuovo canale all news di Mediaset TGcom24, a quel tempo diretto da Mario Giordano, per il quale, durante la stagione 2012-2013, ha curato e condotto la rubrica di approfondimento politico \"Checkpoint\". Poco dopo il passaggio di Giordano alla guida di Videonews, Federico Novella dal 9 settembre 2013 passa a Canale 5 per condurre, in qualit\u00e0 di giornalista, il contenitore di infotainment \"Mattino Cinque\" accanto alla conduttrice Federica Panicucci; nel corso del tempo Federico Novella \u00e8 stato confermato in quel ruolo anche dai direttori successivi nelle stagioni seguenti (fino alla stagione 2015-2016 quando, dalla stagione successiva (2016-2017), viene sostituito da Francesco Vecchi). Dal giugno 2016 al febbraio 2018 conduceva l'edizione serale del TG4 prima quando era assente Alessandro Cecchi Paone e poi, dall'agosto del medesimo anno, in seguito all'abbandono del telegiornale di Rete 4 da parte di quest'ultimo, in alternanza settimanale con Giuseppe Brindisi.\nDal 2016 torna ad occuparsi di politica nella redazione di Tgcom24, mentre oggi \u00e8 inviato del programma di Rete4 \"Quarta Repubblica\" e collaboratore del quotidiano \"La Verit\u00e0\"."}
{"id": "4792065", "revid": "682087", "url": "https://it.wikipedia.org/wiki?curid=4792065", "title": "B\u00e5rd Ylvis\u00e5ker", "text": ""}
{"id": "4792067", "revid": "767487", "url": "https://it.wikipedia.org/wiki?curid=4792067", "title": "Tangled Lives (film 1917)", "text": "Tangled Lives \u00e8 un film muto del 1917 diretto da J. Gordon Edwards. Il soggetto, firmato da Mary Murillo che \u00e8 anche sceneggiatrice del film, \u00e8 basato sul romanzo \"The Woman in White\" di Wilkie Collins pubblicato a Londra nel 1860.\nTrama.\nRoy Schuyler, dopo aver dissipato tutto il suo patrimonio, si trova costretto, a causa dei suoi creditori, a sposare una ricca ereditiera, Laura Reid. La sorella di quest'ultima, Ann, cerca di mettere in guardia Laura sui veri motivi dei quel matrimonio ma Roy la rapisce e la fa rinchiudere in un manicomio. L'uomo, poi tenta senza riuscirci, di far firmare alla moglie un documento che gli darebbe il controllo delle propriet\u00e0 di Laura. Dopo il rifiuto della donna, Schuyler - aiutato da Dessori - porta anche lei nello stesso manicomio dove si trova Ann. La sorella muore e Laura, che le somiglia molto, viene scambiata con lei. Ci\u00f2 rende libero Schuyler che pu\u00f2 impossessarsi del patrimonio di Laura. Ma la cugina di lei, Marion, riesce a corrompere un infermiere e a farla fuggire. Dassori, poi, confessa la sua partecipazione al delitto e stabilisce la vera identit\u00e0 di Laura. Roy, in preda ai rimorsi, si uccide.\nProduzione.\nIl film fu prodotto dalla Fox Film Corporation.\nDistribuzione.\nDistribuito dalla Fox Film Corporation, il film usc\u00ec nelle sale cinematografiche USA il 2 aprile 1917."}
{"id": "4792068", "revid": "761672", "url": "https://it.wikipedia.org/wiki?curid=4792068", "title": "Vice sceriffo", "text": ""}
{"id": "4792069", "revid": "481666", "url": "https://it.wikipedia.org/wiki?curid=4792069", "title": "Philip E. Rosen", "text": ""}
{"id": "4792070", "revid": "682087", "url": "https://it.wikipedia.org/wiki?curid=4792070", "title": "Vegard Ylvis\u00e5ker", "text": ""}
{"id": "4792071", "revid": "254059", "url": "https://it.wikipedia.org/wiki?curid=4792071", "title": "Ostasio III da Polenta", "text": "Biografia.\nIl figlio di Obizzo da Polenta eredit\u00f2 la signoria feudale di Ravenna, ma sotto il controllo di un provveditore della vicina Repubblica di Venezia. Nel 1438 il condottiero Niccol\u00f2 Piccinino, comandante delle truppe milanesi, invase la signoria, costringendo Ostasio ad allearsi con i Visconti di Milano contro Venezia. Venezia invi\u00f2 una flotta che conquist\u00f2 Ravenna senza opposizione, ponendo fine alla signoria dei Da Polenta nel mese di febbraio 1441.\nOstasio fu esiliato in un monastero benedettino a Candia, nell'isola di Creta (dominio veneziano), dove mor\u00ec nel 1447, probabilmente assassinato.\nDiscendenza.\nOstasio spos\u00f2 in prime nozze nel 1425 Costanza (?-1430) di Ludovico Migliorati di Fermo e in seconde nozze Ginevra Manfredi (?-1447), figlia di Gian Galeazzo Manfredi signore di Faenza, dalla quale ebbe un figlio, Girolamo (?-1447), ultimo esponente della casata."}
{"id": "4792075", "revid": "110157", "url": "https://it.wikipedia.org/wiki?curid=4792075", "title": "Associazione internazionale di geodesia e geofisica", "text": "L'Associazione internazionale di geodesia e geofisica, in acronimo IUGG dal nome in lingua inglese International Union of Geodesy and Geophysics, \u00e8 un'organizzazione scientifica non governativa, fondata nel 1919. IUGG \u00e8 una delle 31 associazioni scientifiche raggruppate in seno al Consiglio internazionale per la scienza (ICSU).\nOrganizzazione.\nLa IUGG si compone attualmente (2013) di otto associazioni e sei commissioni:\nAssociazioni.\nLe associazioni sono:"}
{"id": "4792076", "revid": "256896", "url": "https://it.wikipedia.org/wiki?curid=4792076", "title": "International Union of Geodesy and Geophysics", "text": ""}
{"id": "4792079", "revid": "287204", "url": "https://it.wikipedia.org/wiki?curid=4792079", "title": "Sportgemeinschaft Dynamo Dresden 2011-2012", "text": "Questa voce raccoglie i dati e la rosa della Sportgemeinschaft Dynamo Dresden per la stagione 2011-2012.\nStagione.\nNella stagione 2011-2012 la Dinamo Dresda, allenata da Ralf Loose, concluse il campionato di 2. Bundesliga al 9\u00ba posto. In Coppa di Germania la Dinamo Dresda fu eliminata al secondo turno dal .\nOrganigramma societario.\nArea tecnica"}
{"id": "4792087", "revid": "131145", "url": "https://it.wikipedia.org/wiki?curid=4792087", "title": "Carlo Butti", "text": "Era specializzato nei lanci, ma poliedrico al punto di partecipare ai Giochi olimpici di Anversa 1920 nella gara del decathlon. \u00c8 stato nove volte campione italiano in quattro differenti discipline dell'atletica leggera.\nDal 1929 al 1930 \u00e8 stato segretario della Federazione Italiana di Atletica Leggera con il presidente Augusto Turati, ruolo che continu\u00f2 a ricoprire per qualche mese anche nel 1931, con il presidente Luigi Ridolfi."}
{"id": "4792090", "revid": "3115", "url": "https://it.wikipedia.org/wiki?curid=4792090", "title": "Fischerwerke", "text": "Il Fischerwerke \u00e8 un gruppo industriale tedesco attivo nel campo dei fissaggi strutturali (Fischer-D\u00fcbel), nell'interior design di autoveicoli, giochi di costruzioni (Fischertechnik, FischerTIP). L'azienda fu fondata nel 1948 nel Baden-W\u00fcrttemberg presso Waldachtal come Artur Fischer GmbH &amp; Co. KG.\nStoria.\nL'azienda viene fondata nel 1948 presso H\u00f6rschweiler di Waldachtal da Artur Fischer. Primi prodotti furono interruttori elettrici e accendini. L'invenzione del \"flash\" sincrono risale al 1949 con una espansione immediata e il trasferimento nella frazione di Tumlingen. Con il S-D\u00fcbel, fatto in Nylon, risalente al 1958 si ottiene il successo commerciale. Nel 1965 viene creato il sistema modulare fischertechnik.\nNel 1980 Klaus Fischer viene posto a capo della azienda, con 1480 dipendenti e 80 milioni di euro di fatturato. Nel 1982 con il prodotto CBOX l'azienda entra nel settore automotive. Nel 1993 acquisisce la Upat di Emmendingen e nel 1997 la Rocca. La divisione \"automotive\" nel 2001 diventa \"Fischer automotive systems GmbH &amp; Co. KG\" presso Horb am Neckar. Anche la \"Fischertechnik\" nel 2004 diventa una autonoma GmbH. Lo stesso anno viene creata la \"Fischer Consulting GmbH\". Dal 2009 produce sistemi di fissaggio per il legno."}
{"id": "4792092", "revid": "1543377", "url": "https://it.wikipedia.org/wiki?curid=4792092", "title": "Ball and Biscuit", "text": "Ball and Biscuit \u00e8 l'ottava traccia dell'album \"Elephant\" dei The White Stripes. Questa traccia e \"Seven Nation Army\" sono i brani chiave che hanno permesso a Jack White, chitarrista e cantante della band, di entrare nella lista dei 100 migliori chitarristi secondo Rolling Stone piazzandosi al settantesimo posto.\nIl brano.\n\u00c8 riconoscibile per il motivo blues calmo-forte, gli assoli di chitarra pesantemente distorti e il chiaro tributo alla Chicago rhythm'n'blues degli anni Cinquanta che permettono alla canzone di dare un particolare spessore all'album, oltretutto posizionato in quinta posizione nella classifica dei 100 migliori album degli anni 2000 secondo Rolling Stone. Il risultato, \u00e8 la canzone pi\u00f9 lunga registrata dalla band: 7 minuti e 18 secondi. Non \u00e8 mai stato pubblicato come singolo, ma \u00e8 stato ampiamente utilizzato nella cultura popolare ed \u00e8 diventata una delle canzoni preferite dai fan. \u00c8 presente nel film The Social Network nel quale, dopo aver aperto il film fa da sottofondo al dialogo iniziale.\nStruttura.\nLa canzone si attiene alla struttura tradizionale del blues in 12 misure. Dopo aver cantato il ritornello, Jack White inizia pesanti assoli distorti utilizzando le note della scala pentatonica minore, convenzione comune delle canzoni hard blues.\nTesto.\nJack White afferma di essere il \"terzo uomo\" della ragazza a cui si rivolge cercando con insistenza di impressionarla con la sua pretesa di essere il settimo figlio di una famiglia numerosa. La Seventh Son \u00e8 una popolare leggenda americana secondo la quale al settimo figlio di un settimo figlio sarebbero stati concessi poteri soprannaturali, che Jack nel brano sostiene di possedere in forma di forza sovrumana. Questa citazione di folklore si trova spesso nei brani blues e derivati, in particolare Willie Dixon ha cantato una canzone blues, dal titolo \"The Seventh Son\". L'uso di questa leggenda potrebbe essere stata ispirata dalla situazione familiare di Jack White stesso: \u00e8 il settimo e ultimo figlio di una famiglia di dieci figli.\n\"We'll get clean together/And I'll find me a soapbox where I can shout it\" suggerisce che questa coppia si separer\u00e0, mentre il futuro conferisce un senso di fatalismo. \nIl titolo \"Ball and Biscuit\" si riferisce, per la sua forma curiosa, all\"'STC Coles 4021\", il microfono utilizzato ai Toe Rag Studios durante le registrazioni dell'album Elephant. Ma potrebbe avere anche un altro significato: la palla (cocaina) e i biscotti (MDMA) si riferirebbero ad un problema con la droga."}
{"id": "4792094", "revid": "15756", "url": "https://it.wikipedia.org/wiki?curid=4792094", "title": "Heteropogon", "text": "Heteropogon \u00e8 un genere di erbe annuali e perenni della famiglia delle Poaceae, sottofamiglia delle Panicoideae, diffusa nelle regioni tropicali, ma con qualche specie che vive anche in quelle dal clima temperato-caldo.\nL'infiorescenza ha spighette appaiate, le pi\u00f9 basse sono di egual misura (unit\u00e0 omogame), mentre quelle superiori comprendono una spighetta restata bisessuale ed una senza resta e sterile (unit\u00e0 eterogama).\nIl nome del genere deriva dai termini del greco antico \u03ad\u03c4\u03b5\u03c1\u03bf\u03c2 (\"\u00e9teros\"), che significa \"diverso\", e da \u03c0\u03ce\u03b3\u03c9\u03bd (\"pogon\"), che significa \"barba\"."}
{"id": "4792095", "revid": "118823079", "url": "https://it.wikipedia.org/wiki?curid=4792095", "title": "Photograph (Ringo Starr)", "text": "Photograph \u00e8 una canzone di Ringo Starr, scritta assieme all'amico George Harrison, pubblicata nel suo album \"Ringo\" e come singolo nel 1973.\nLa canzone.\nIl singolo, con al lato B \"Down and Out\", venne pubblicato il 24 settembre 1973 negli USA, dove arriv\u00f2 al primo posto delle classifiche come anche in Canada per due settimane ed in Australia, quarta nei Paesi Bassi, quinta in Germania, sesta in Svizzera e Norvegia ed il 19 ottobre dello stesso anno nel Regno Unito, dove raggiunse l'ottava posizione. \nIl videoclip del singolo \u00e8 stato girato nella casa di Ringo.\n\u00c8 stata inclusa nella raccolta \"Blast from Your Past\" ed in seguito nella raccolta \"\", che ha preso il nome dalla canzone. Inoltre, \u00e8 spesso presente nei live, ed \u00e8 stata pubblicata negli album live \"Ringo Starr and His All-Starr Band...\", \"VH1 Storytellers\", \"The Anthology...So Far\", \"King Biscuit Flower Hour Presents Ringo &amp; His New All-Starr Band\", \"Extended Versions\", \"Ringo Starr and Friends\" e \"Live at the Greek Theatre 2008\".\nNel Concert for George Ringo Starr ha eseguito la canzone, assieme ad \"Honey Don't\". Egli ha dichiarato che il brano ha assunto un diverso significato dopo la perdita di Harrison. Secondo il sito del Concert for George, l'esecuzione ha commosso il pubblico. Il brano \u00e8 stato pubblicato anche nell'omonimo album.\nFormazione.\nL'arrangiamento vocale ed orchestrale \u00e8 stato svolto da Jack Nitzsche."}
{"id": "4792100", "revid": "63180036", "url": "https://it.wikipedia.org/wiki?curid=4792100", "title": "Mao e la Rivoluzione", "text": ""}
{"id": "4792102", "revid": "110157", "url": "https://it.wikipedia.org/wiki?curid=4792102", "title": "NCAA Division I 2012 (pallavolo maschile)", "text": "La NCAA Division I 2012 si \u00e8 svolta dal 3 al 5 maggio 2012: al torneo hanno partecipato 4 squadre di pallavolo universitarie e la vittoria finale \u00e8 andata per la terza volta alla .\nPremi individuali.\nAl termine della finale viene assegnato il premio di Most Outstanding Player al miglior giocatore della finale e vengono eletti i sei giocatori che fanno parte dell\"'All-Tournament Team\"."}
{"id": "4792104", "revid": "1075510", "url": "https://it.wikipedia.org/wiki?curid=4792104", "title": "Vincenzo Renieri", "text": "Fu amico e discepolo di Galileo Galilei.\nBiografia.\nMonaco benedettino olivetano, il suo nome di battesimo era Giovanni Paolo.\nFu a Roma nel 1623, poi ad Arezzo dal 1624 al 1625, ad Ascoli Piceno dal 1626 al 1629, a Monte Oliveto dal 1630 al 1631, e a Siena dal 1632 dove l'anno seguente, incontr\u00f2 Galilei che, ormai cieco, gli diede tutti i documenti contenenti le sue osservazioni e calcoli sui pianeti medicei, affinch\u00e9 ne calcolasse le effemeridi che per\u00f2 non compaiono nelle \"Tabulae mediceae\". Ad Arcetri conobbe e divenne amico di Vincenzo Viviani.\nDal 1636 insegn\u00f2 privatamente matematica e astronomia a Genova ed ebbe fra i suoi allievi Daniele Spinola.\nNel 1639 pubblica a Firenze la \"Tabulae Mediceae secundorum Mobilium universales\".\nNel 1640 a seguito della morte di Dino Peri, con l'appoggio del principe Leopoldo de' Medici e di Galilei, Renieri lo sostitu\u00ec come professore di matematica presso l'Universit\u00e0 di Pisa. In seguito ebbe anche la cattedra di greco, che aveva insegnato per molti anni nelle scuole della sua congregazione in Monte Oliveto.\nNel suo lavoro astronomico si distinse per le osservazioni sui satelliti di Giove migliorando le tabelle galileiani sui movimenti di questi corpi celesti.\nSolo dopo la morte prematura di Renieri, avvenuta a Pisa nel 1647, furono pubblicate i suoi studi sulle lune di Giove. Poich\u00e9 sembra che i suoi scritti fossero stati trafugati da un uomo di nome Giuseppe Agostini della corrispondenza epistolare con Galilei sono giunte a noi solo due lettere.\nFamiano Michelini gli succedette alla cattedra di matematica, rimasta vacante dopo la sua morte, presso l'Universit\u00e0 di Pisa.\nUn cratere meteoritico lunare a sud-est del Cratere Galilaei gli fu dedicato con il nome di cratere Reiner."}
{"id": "4792110", "revid": "547034", "url": "https://it.wikipedia.org/wiki?curid=4792110", "title": "Fart\u00f3n", "text": "Il fart\u00f3n (castiglianizzazione della parola valenciana fart\u00f3) \u00e8 un dolce con glassa tipico della citt\u00e0 di Alboraya (Spagna).\nQuesto dolce, tenero e soffice, \u00e8 preparato per essere immerso in horchata, una bevanda rinfrescante a base di una pianta chiamata cipero (\"chufa\" in spagnolo).\nAnche se la sua nascita si deve alla horchata, essendo un panino leggero e soffice (a base di olio di girasole e non di burro), si combina perfettamente con bevande calde come cioccolata calda o anche il caffellatte.\nGli ingredienti dei fartons sono farina di frumento, lievito, acqua, uova, zucchero, sale e olio vegetale. Sopra viene applicata una glassa a base di acqua tiepida e zucchero.\nInformazioni nutrizionali.\nI fartons sono preparati con olio di girasole senza conservanti e coloranti.\nLe propriet\u00e0 nutrizionali medie per 100g sono:"}
{"id": "4792112", "revid": "287204", "url": "https://it.wikipedia.org/wiki?curid=4792112", "title": "Farton", "text": ""}
{"id": "4792116", "revid": "247222", "url": "https://it.wikipedia.org/wiki?curid=4792116", "title": "Moto Grosso Feio", "text": "Moto Grosso Feio \u00e8 un album di Wayne Shorter, pubblicato dalla Blue Note Records nel 1974. Il disco fu registrato il 3 aprile 1970 al \"A&amp;R Recording Studio\" di New York City.\nIn alcune fonti come bassista (non accreditato) \u00e8 aggiunto Miroslav Vitous ed anche la data di registrazione \u00e8 a volte indicata (erroneamente) come 26 agosto 1970 che fu invece la data di registrazione dell'album: \"Odyssey of Iska\"."}
{"id": "4792134", "revid": "1516566", "url": "https://it.wikipedia.org/wiki?curid=4792134", "title": "HMS Euryalus (1901)", "text": "La HMS \"Euryalus\" era un incrociatore corazzato costruito per la Royal Navy britannica ed appartenente alla classe Cressy.\nServizio.\nObsoleta come le altre navi della classe, allo scoppio della prima guerra mondiale venne assegnata a compiti secondari per la sua scarsa velocit\u00e0 e la insufficiente protezione. Inserita nel \"7th Cruiser Squadron\" del Mare del Nord come parte della \"Cruiser Force C\", detta \"live bait squadron\" (squadrone delle esche vive), insieme alle altre navi della classe, solo per caso sfugg\u00ec alla sorte delle altre tre navi gemelle \"Aboukir\", \"Hogue\" e \"Cressy\" nell'azione del 22 settembre 1914; sebbene nave ammiraglia con a bordo il contrammiraglio Christian, per carenza di carbone rimase indietro nel cattivo tempo, a causa del quale il comandante non pot\u00e9 trasbordare rimanendo anche isolato da un guasto alla radio dal resto della pattuglia. Il comando pass\u00f2 al capitano Drummond della \"Aboukir\" e le navi andarono incontro all'U9 ed al disastro.\nIl 28 agosto 1914 fece parte della forza di copertura durante la prima battaglia di Heligoland Bight. Nell'ottobre 1914 scort\u00f2 un convoglio a Gibilterra. A febbraio 1915 destinato al canale di Suez.\nLa nave venne impiegata nell'aprile del 1915 durante la campagna dei Dardanelli, sbarcando truppe con lance a vapore. A dicembre 1915 ancora nel canale di Suez. Nel 1916 venne destinata alle Indie Orientali. Nel novembre 1917 venne disarmata ed inviata ad Hong Kong per una conversione a posamine, poi cancellata, e nel 1920 venduta per la demolizione."}
{"id": "4792136", "revid": "110157", "url": "https://it.wikipedia.org/wiki?curid=4792136", "title": "Campionato mondiale di pallamano femminile 2015", "text": "Il campionato mondiale di pallamano femminile 2015 \u00e8 stato la ventiduesima edizione del massimo torneo di pallamano per squadre nazionali femminili, organizzato dalla International Handball Federation (IHF). Il torneo si \u00e8 disputato dal 5 al 20 dicembre 2015 in Danimarca in quattro impianti e le finali si sono disputate a Herning. Vi hanno preso parte ventiquattro rappresentative nazionali. Il torneo \u00e8 stato vinto per la terza volta dalla , che in finale ha superato la .\nFormato.\nLe ventiquattro nazionali partecipanti sono state suddivise in quattro gironi da sei squadre ciascuno. Le prime quattro classificate accedono alla fase a eliminazione diretta. Le squadre classificate al quinto e sesto posto nel turno preliminare accedono alla Coppa del Presidente, nella quale le quinte classificate si affrontano per i piazzamenti dal diciassettesimo al ventesimo posto, mentre le seste classificate si affrontano per i piazzamenti dal ventunesimo al ventiquattresimo posto. La vincitrice del campionato mondiale viene ammessa direttamente al torneo femminile di pallamano ai Giochi della XXXI Olimpiade, mentre le successive sei migliori nazionali, che non si sono ancora qualificate attraverso i rispettivi tornei continentali, vengono ammesse al torneo preolimpico di qualificazione.\nImpianti.\nIl torneo viene disputato in quattro sedi in Danimarca.\nStatistiche.\nClassifica marcatrici.\nFonte:.\nPremi individuali.\nMigliori giocatrici del torneo."}
{"id": "4792143", "revid": "712828", "url": "https://it.wikipedia.org/wiki?curid=4792143", "title": "Se\u00f1or Pink", "text": ""}
{"id": "4792144", "revid": "1543377", "url": "https://it.wikipedia.org/wiki?curid=4792144", "title": "SMS Kaiser (1858)", "text": "La SMS \"Kaiser fu un pirovascello a due ponti della k.u.k. Kriegsmarine, unica unit\u00e0 di questo tipo costruita dall'Impero austro-ungarico. Pesantemente danneggiata durante la battaglia di Lissa, fu ricostruita come nave corazzata. Nel 1902 fu rinominata SMS \"Bellona.\nProgettazione e costruzione.\nLa \"Kaiser\" era un vascello a due ponti da 92 cannoni. Dotata di tre alberi, alla propulsione a vela era affiancato un motore a vapore da 2.000 CV. La \"Kaiser\" poteva cos\u00ec raggiungere i 12,5 nodi (23,2 km/h). Impostata nel 1855 nei cantieri di Pola, fu varata nel 1858 ed entr\u00f2 in servizio l'anno successivo come nave ammiraglia. Divent\u00f2 presto obsoleta a causa del varo, nello stesso anno, della prima nave corazzata da parte della Francia, che diede il via ad una nuova era per le navi da guerra.\nServizio.\nNel 1864 fu assegnata alla squadra austriaca che prese parte alla seconda guerra dello Schleswig, servendo in ruolo difensivo fuori dalle coste tedesche nel Mare del Nord. Nel 1866 prese parte alla battaglia di Lissa, come nave ammiraglia della 2\u00ba squadra, ai comandi del commodoro Anton von Petz. La \"Kaiser\", priva di corazzatura, sopravvisse miracolosamente alla battaglia, che vide coinvolto un alto numero di navi corazzate da ambo le parti. \nIl vascello austriaco sub\u00ec i primi danni quando fu colpita da una bordata dell\"'Affondatore\". La \"Kaiser\" reag\u00ec dirigendo la propria prua contro quella della \"Re di Portogallo\", speronandola. Nell'azione ad avere la peggio fu la \"Kaiser\", l'urto infatti provoc\u00f2 un incendio a bordo e distrusse il bompresso e parte della prua. La polena, una statua lignea che riproduceva il Kaiser Francesco Giuseppe, rimase incastrata nello scafo della \"Re di Portogallo\" e divenne un trofeo di guerra per gli italiani. La \"Kaiser\" fu successivamente colpita da una cannonata della \"Re di Portogallo\", che centr\u00f2 l'albero di trinchetto, facendolo schiantare contro il fumaiolo della nave austriaca.\nLa \"Kaiser\" si salv\u00f2 grazie al fumo che l'avvolse, impedendo alla \"Re di Portogallo\" di continuare l'attacco.\nTra il 1869 e il 1873, la \"Kaiser\" fu ricostruita a Pola, dove fu convertita in nave corazzata. Lo scafo fu smontato fino al livello della linea di galleggiamento ed interamente ricostruito in placche di ferro. L'armamento era composto da 10 cannoni da 23 libbre in casematte. Fu mantenuto l'apparato propulsivo originario. Rimase in servizio fino al 1902, quando fu radiata e disarmata. Rinominata SMS \"Bellona\", rimase all'ancora nel porto di Pola, incapace di navigare, fino al 1918. Il destino finale della nave \u00e8 sconosciuto."}
{"id": "4792145", "revid": "1305772", "url": "https://it.wikipedia.org/wiki?curid=4792145", "title": "You're Sixteen", "text": "You're Sixteen, nota anche come You're Sixteen (You're Beautiful and You're Mine) o You're Sixteen, You're Beautiful, and You're Mine \u00e8 una canzone scritta dagli Sherman Brothers e interpretata da Johnny Burnette nel 1961, e reinterpretata da Ringo Starr nel 1973.\nLa canzone.\nLa versione di Johnny Burnette.\nNegli States giunse all'ottavo posto, mentre in Gran Bretagna al terzo. Nel 1973 \u00e8 apparsa nel film \"American Graffiti\".\nLa versione di Ringo Starr.\nRingo Starr pubblic\u00f2 la canzone come singolo negli USA il 3 dicembre 1973, dove il mese successivo arriv\u00f2 al primo posto in classifica, mentre in Inghilterra l'8 febbraio dell'anno seguente. \nIn Norvegia e Paesi Bassi arriva al sesto posto.\nIl singolo era estratto dall'album \"Ringo\". \nAlla registrazione hanno partecipato Harry Nilsson come corista e Paul McCartney. Quest'ultimo \u00e8 accreditato come suonatore dell'assolo di kazoo; c'\u00e8 anche chi pensa che siano degli effetti sonori che suonano come un kazoo.\nNel 1978 venne pubblicato un videoclip che mostrava Carrie Fisher come amore del batterista.\nAltre versioni.\nIl brano ha ispirato soprattutto parodie del titolo:"}
{"id": "4792146", "revid": "712828", "url": "https://it.wikipedia.org/wiki?curid=4792146", "title": "Sugar (One Piece)", "text": ""}
{"id": "4792165", "revid": "300067", "url": "https://it.wikipedia.org/wiki?curid=4792165", "title": "Asbury Park (New Jersey)", "text": ""}
{"id": "4792170", "revid": "287204", "url": "https://it.wikipedia.org/wiki?curid=4792170", "title": "Jersey Shore Bullets", "text": "I Jersey Shore Bullets sono stati una franchigia di pallacanestro della EBA e della CBA, con sede a Asbury Park, nel New Jersey, attivi tra il 1970 e il 1979.\nNacquero a Camden, nel New Jersey, nel 1970. Dopo la prima stagione si trasferirono a Cherry Hill, come Cherry Hill Demons. Si trasferirono ancora durante la stagione, questa volta a Hazleton, cambiando nome in Hazleton Bits. Cominciarono la stagione successiva ad Hamburg, in Pennsylvania, come Hamburg Bullets, trasferendosi ancora ad Hazleton durante il campionato, dove rimasero fino al 1976.\nDurante la stagione 1976-77 si spostarono nel New Jersey, ad Asbury Park, ribattezzandosi Shore Bullets. Dal 1977-78 assunsero la denominazione di \"Jersey Shore Bullets\".\nScomparvero dopo la stagione 1978-79."}
{"id": "4792172", "revid": "300067", "url": "https://it.wikipedia.org/wiki?curid=4792172", "title": "Shore Bullets", "text": ""}
{"id": "4792173", "revid": "834", "url": "https://it.wikipedia.org/wiki?curid=4792173", "title": "Hazleton Bullets", "text": ""}
{"id": "4792174", "revid": "300067", "url": "https://it.wikipedia.org/wiki?curid=4792174", "title": "Hamburg Bullets", "text": ""}
{"id": "4792175", "revid": "116903178", "url": "https://it.wikipedia.org/wiki?curid=4792175", "title": "Schema di montaggio", "text": "Lo schema di montaggio viene tracciato dal progettista su schema di impianto in scala. Lo schema di montaggio mostra le connessioni tra i diversi elementi dell'impianto, rispettando le loro posizioni reciproche e indicando la distribuzione del tipo. Da questo schema il preventivista ricever\u00e0 l'elenco dei materiali necessari, dalla lettura dei segni grafici CEI (Comitato elettrotecnico italiano) e conseguentemente il costo totale dell'impianto, mentre l'installatore elettrico ne ottiene le indicazioni per l'esatto ubicazione del materiale elettrico da collocare in opera come: scatolette di derivazione, interconi, percasso e sezioni dei conduttori."}
{"id": "4792177", "revid": "63180683", "url": "https://it.wikipedia.org/wiki?curid=4792177", "title": "Raggio equivalente", "text": ""}
{"id": "4792182", "revid": "804", "url": "https://it.wikipedia.org/wiki?curid=4792182", "title": "Convenzione dell'Aia", "text": ""}
{"id": "4792185", "revid": "247222", "url": "https://it.wikipedia.org/wiki?curid=4792185", "title": "Native Dancer", "text": "Native Dancer \u00e8 un album di Wayne Shorter con Milton Nascimento, pubblicato dalla Columbia Records nel 1975. Il disco fu registrato il 12 settembre 1974 al \"The Village Recorder\" di Los Angeles (California)."}
{"id": "4792191", "revid": "123001856", "url": "https://it.wikipedia.org/wiki?curid=4792191", "title": "Hiro Shimono", "text": "Ruoli.\nSerie TV anime.\n2017\n2021"}
{"id": "4792192", "revid": "124808", "url": "https://it.wikipedia.org/wiki?curid=4792192", "title": "Bin-jip", "text": ""}
{"id": "4792197", "revid": "121675192", "url": "https://it.wikipedia.org/wiki?curid=4792197", "title": "Alice di Lusignano", "text": "Si vocifera che Alice divenne l'amante del cugino Edoardo I d'Inghilterra quando venne brevemente imprigionata a causa delle accuse rivolte al marito, accusato di aver tradito la corona.\nBiografia.\nInfanzia.\nAlice di Lusignano nacque qualche tempo dopo l'ottobre 1236, ad Angoul\u00eame da Ugo XI di Lusignano, Conte della Marche, e Iolanda di Bretagna; sua nonna paterna era Isabella d'Angoul\u00eame che in prime nozze aveva sposato Giovanni d'Inghilterra ed in seconde nozze Ugo X di Lusignano, il che rendeva Alice nipote di Enrico III d'Inghilterra.\nMatrimonio.\nLa data dell'arrivo di Alice in Inghilterra non ci \u00e8 nota; sappiamo che suo padre venne ucciso il 6 aprile 1250 alla battaglia di Fariskur, in Egitto, durante la Settima crociata e che nel 1253 ella and\u00f2 in sposa a Gilberto di Clare, VII conte di Gloucester. \nEgli era figlio di Riccardo di Clare, VI conte di Gloucester e di Matilde de Lacy e all'epoca del matrimonio aveva appena dieci anni, mentre Alice doveva ormai essere in piena adolescenza. Con gli anni Gilberto sarebbe diventato uno dei pi\u00f9 potenti e ricchi nobili del paese; dal loro matrimonio nacquero due figlie.\nRelazione con Edoardo I d'Inghilterra.\nLe cronache dell'epoca descrivono Alice come una donna bella con capelli e occhi scuri, piuttosto incline al flirt e che, nell'aspetto, assomigliava molto alla nonna Isabella. Nella tarda estate del 1259 ella strinse amicizia col cugino Edoardo e quando, diversi anni dopo, nel 1264, esplose la Seconda guerra dei baroni, Gilberto si schier\u00f2 con il capo dei ribelli Simone V di Montfort. Edoardo si mise alla testa dell'esercito dei realisti per sconfiggere ogni sacca di ribellione; nella sua caccia ai traditori conquist\u00f2 il castello di Tonbridge, nel Kent, ed Alice, che vi risiedeva, venne presa prigioniera. Voci mai sopite vogliono che il giovane principe e la cugina siano divenuti amanti nel breve periodo della sua prigionia che coincise, per puro caso, con un periodo di assenza della moglie di Edoardo, Eleonora di Castiglia, che era andata in Francia.\nAlla battaglia di Lewes del 1264 i baroni ottennero una netta vittoria e Gilberto, che contribu\u00ec al successo dell'esercito baronale, venne nominato cavaliere assieme al fratello Tommaso de Clare. Sembrava che Montfort avesse ormai vinto tanto che, di fatto aveva assunto il comando del paese. Nel mese di ottobre del 1264 il Papa Urbano IV scomunic\u00f2 Gilberto che, cambiando bandiera, offr\u00ec la propria fedelt\u00e0 a Edoardo. L'anno seguente, alla battaglia di Evesham, Montfort venne ucciso ed Edoardo ricompens\u00f2 Gilberto per i servigi resi donandogli i castelli di Abergavenny e Brecon e facendolo diventare il pi\u00f9 importante signore delle Marche gallesi.\nAnnullamento del matrimonio e morte.\nDal 1267 Alice e suo marito iniziarono a vivere separati e nel 1271 si separarono formalmente, tanto che il matrimonio venne dichiarato nullo il 16 maggio 1285.\nIl 30 aprile 1290 Gilberto si rispos\u00f2 con Giovanna d'Acri, una delle figlie di Edoardo che, da molti anni, era ormai Edoardo I d'Inghilterra.\nAlice mor\u00ec nel maggio 1290.\nDiscendenza.\nDal matrimonio tra Alice e Gilberto di Clare, VII conte di Gloucester nacquero:"}
{"id": "4792200", "revid": "287204", "url": "https://it.wikipedia.org/wiki?curid=4792200", "title": "Liga ACB 1994-1995", "text": "La Liga ACB 1994-1995 \u00e8 stata la 39\u00aa edizione del massimo campionato spagnolo di pallacanestro maschile.\nLa stagione si \u00e8 conclusa con il Barcellona vincitore del suo ottavo titolo, e la retrocessione in LEB di Leche R\u00edo Breog\u00e1n e Pamesa Valencia.\nRisultati.\nPlay-out.\nVerdetti: Leche R\u00edo Breog\u00e1n e Pamesa Valencia retrocesse in Liga EBA"}
{"id": "4792205", "revid": "126257", "url": "https://it.wikipedia.org/wiki?curid=4792205", "title": "Sanssouci", "text": ""}
{"id": "4792213", "revid": "237256", "url": "https://it.wikipedia.org/wiki?curid=4792213", "title": "Dochynets Myroslav", "text": ""}
{"id": "4792217", "revid": "1543377", "url": "https://it.wikipedia.org/wiki?curid=4792217", "title": "Lotta greco-romana ai Giochi della IX Olimpiade - Pesi leggeri", "text": "La competizione della categoria pesi leggeri (fino a 67,5\u00a0kg) di Lotta greco-romana dei Giochi della IX Olimpiade si \u00e8 svolta dal 2 al 4 agosto al \"Krachtsportgebouw\" a Amsterdam.\nFormato.\nTorneo con eliminazione alla seconda sconfitta. "}
{"id": "4792218", "revid": "729019", "url": "https://it.wikipedia.org/wiki?curid=4792218", "title": "Casa Rotonda", "text": "La Casa Rotonda (in inglese: \"Round House\") \u00e8 una ex-prigione australiana di Fremantle ubicata sulla Arthur Head. Risulta essere l'edificio pi\u00f9 antico ancora in piedi nell'Australia Occidentale; l'edificio, costruito alla fine del 1830 e inaugurato nel 1831, \u00e8 stato il primo edificio permanente della Colonia del fiume Swan.\n\u00c8 stato utilizzato per i prigionieri coloniali e aborigeni fino al 1886, quando il controllo del carcere pass\u00f2 alla colonia. Dopo che l'uso della Casa Rotonda dalla polizia come caserma fino al 1900, essa divenne l'abitazione per il capo della polizia e la sua famiglia. Nel 1936 la propriet\u00e0 venne acquisita dall'Autorit\u00e0 Portuale di Fremantle al fine di preservare l'edificio; vennero presentate un certo numero di proposte, compresa quella di trasformarlo in un museo, ma questi piani furono interrotti dalla seconda guerra mondiale. Nel 1966 l'Autorit\u00e0 Portuale ha aperto l'edificio al pubblico per due ore al giorno. Pi\u00f9 tardi, questa attrazione \u00e8 stata gestita dalla Western Australian Historical Society. L'edificio \u00e8 poi passato alla Citt\u00e0 di Fremantle nel 1982 ed \u00e8 aperto tutti i giorni da allora. \u00c8 attualmente gestito dai volontari per il Patrimonio di Fremantle che lo tengono aperto tutti i giorni dalle 10:30 alle 15:30. L'edificio \u00e8 entrato a far parte del progetto FreopediA volto a installare i codici QRpedia in vari siti intorno a Fremantle."}
{"id": "4792220", "revid": "110157", "url": "https://it.wikipedia.org/wiki?curid=4792220", "title": "NCAA Division I 2011 (pallavolo maschile)", "text": "La NCAA Division I 2011 si \u00e8 svolta dal 5 al 7 maggio 2011: al torneo hanno partecipato 4 squadre di pallavolo universitarie e la vittoria finale \u00e8 andata per la prima volta alla .\nPremi individuali.\nAl termine della finale viene assegnato il premio di Most Outstanding Player al miglior giocatore della finale e vengono eletti i sei giocatori che fanno parte dell\"'All-Tournament Team\"."}
{"id": "4792228", "revid": "1762097", "url": "https://it.wikipedia.org/wiki?curid=4792228", "title": "Diritti delle donne", "text": "Il tema dei diritti delle donne si \u00e8 sviluppato giuridicamente sul finire del XVIII secolo grazie alla \"Dichiarazione dei diritti della donna e della cittadina\" (\"D\u00e9claration des droits de la femme et de la citoyenne\", 1791) di Olympe de Gouges, la quale si ispir\u00f2 al modello della \"Dichiarazione dei diritti dell'uomo e del cittadino\" (1789) e della \"Rivendicazione dei diritti della donna\" (\"A Vindication of the Rights of Woman\", 1792) di Mary Wollstonecraft.\nLa rivendicazione per le donne dei diritti civili, della condizione economica femminile e dei diritti politici (suffragio femminile) nonch\u00e9 di un miglioramento della condizione femminile costituiscono la base del femminismo a partire dal XIX secolo attraverso la prima ondata femminista e sviluppatasi nel corso del XX secolo.\nIn alcuni paesi questi diritti sono istituzionalizzati o supportati dalla legge, dall'abitudine locale e dal comportamento, mentre in altri vengono ignorati e soppressi. Essi si differenziano dalle nozioni pi\u00f9 ampie dei diritti umani attraverso le pretese di un giudizio storico e tradizionale inerente all'esercizio di tali diritti a favore della controparte maschile.\nI problemi comunemente associati alla nozione di diritti femminili includono, tuttavia non limitandosi ad essi, al diritto all'integrit\u00e0 e all'autonomia corporea, di essere liberi dalla paura di violenza sessuale (pi\u00f9 in genere violenza contro le donne), di votare e reggere pubblici uffici, di stipulare contratti legali, di avere uguali diritti nel diritto familiare, di lavorare ed ottenere una retribuzione equa o uguale a quella maschile, di avere diritti riproduttivi, di possedere propriet\u00e0 ed infine di avere accesso all'istruzione.\nStoria.\nCulture antiche.\nAnche se i maschi sembrano aver dominato in molte culture, vi sono alcune eccezioni. Ad esempio nella cultura nigeriana degli Aka le donne hanno la possibilit\u00e0 di andare a caccia, anche da sole, spesso controllando la stessa distribuzione delle risorse. L'antico Egitto ebbe pi\u00f9 di una volta dei governanti donne, l'ultima delle quali fu Cleopatra VII, a suo tempo amante sia di Giulio Cesare che di Marco Antonio.\nCina.\nLe donne in tutta la Cina storica e antica furono considerate inferiori e avevano uno status giuridico subordinato sulla base della legge promulgata dal Confucianesimo. Nella Cina imperiale (dopo il 221 a.C.) le cosiddette \"Tre Obbedienze\" insegnavano alle figlie ad obbedire ai loro padri, alle mogli ad obbedire ai propri mariti e alle vedove ad obbedire ai propri figli. Le donne non potevano ereditare n\u00e9 imprese n\u00e9 ricchezze e gli uomini dovevano semmai adottare un figlio per tali fini finanziari.\nLa legge di epoca imperiale pi\u00f9 tardiva ha inoltre caratterizzato sette tipi differenti di divorzio possibile: una moglie poteva essere abbandonata se non fosse riuscita a dare al marito un figlio maschio, se commetteva adulterio, se disobbediva ai suoi genitori, se parlava eccessivamente, se rubava, se fosse stata gelosa e avesse prodotto incantesimi e infine se avesse avuto una malattia maligna o un disordine incurabile. Vi erano per\u00f2 dei limiti anche per il marito, ad esempio non poteva divorziare se lei osservava il culto degli antenati, se non avesse avuto alcuna famiglia a cui tornare o se la famiglia del marito fosse stata inizialmente povera e poi si fosse arricchita per merito suo.\nLo status delle donne in Cina \u00e8 stato sempre subordinato ai maschi anche a causa dell'abitudine di legare i piedi (vedi loto d'oro): circa al 45% delle donne cinesi veniva imposta una tale pratica ancora nel XIX secolo; ma per le classi superiori questa percentuale arrivava a sfiorare il 100%. Nel 1912 il governo ordin\u00f2 la cessazione di questa tradizione. Il \"Loto d'oro\" era responsabile di un'alterazione della struttura ossea in modo che i piedi potessero rimanere piccoli; i piedi cos\u00ec legati causavano difficolt\u00e0 di movimento, limitando notevolmente le attivit\u00e0 delle donne.\nA causa dell'abitudine sociale che voleva che gli uomini e le donne non dovessero stare vicini, le donne cinesi erano riluttanti ad essere visitate da dottori che praticavano la medicina occidentale; ci\u00f2 ha comportato un'enorme necessit\u00e0 di importare medici femminili. Una missionaria medica, la dottoressa Mary Hannah Fulton (1854\u20131927) venne inviata dalla \"Commissione per le Missioni Estere\" della Chiesa statunitense rifacentesi al Presbiterianesimo per fondare la prima universit\u00e0 medica per le donne cinesi.\nConosciuta come \"Hackett Medical College for Women\" (\u590f\u845b\u5973\u5b50\u533b\u5b66\u9662) questo istituto era situato a Canton ed \u00e8 stato abilitato grazie ad una generosa donazione effettuata da Edward A.K. Hackett (1851\u20131916), residente nell'Indiana: il collegio si prefisse anche la diffusione del cristianesimo e della medicina moderna oltre che l'elevazione dello status sociale delle donne cinesi.\nDurante la Repubblica di Cina (1912-1949), ma anche durante i governi precedenti, le donne vennero acquistate e vendute legalmente - in un vero e proprio status di schiavit\u00f9 - sotto forma di domestiche. Queste donne erano conosciute come Mui Tsai; la loro esistenza venne registrata dalla femminista americana Agnes Smedley nel suo libro intitolato \"Portraits of Chinese Women in Revolution\".\nTuttavia nel 1949 la repubblica cinese venne rovesciata dai guerriglieri comunisti comandati da Mao Zedong e venne cos\u00ec fondata in quello stesso anno la repubblica popolare cinese. Nel maggio del 1950 essa adott\u00f2 una nuova legge sul matrimonio per affrontare il problema della compravendita delle donne ridotte in schiavit\u00f9; questo matrimonio per procura venne reso legale fintanto che entrambi i partner vi acconsentissero. Venne inoltre innalzata l'et\u00e0 legale per poter contrarre matrimonio, a 20 anni per gli uomini e a 18 per le donne. Questa fu una parte essenziale della riforma voluta per le campagne, poich\u00e9 da allora in poi le donne non poterono pi\u00f9 essere vendute legalmente: lo slogan ufficiale era: \"Uomini e donne sono uguali per tutti vale la propria pena e ricompensa\".\nAntica Grecia.\nAnche se alla maggior parte delle donne dell'antica Grecia mancavano uguali diritti politici, esse godettero di una certa libert\u00e0 di movimento fino all'et\u00e0 arcaica. Esistono anche registrazioni di donne che nelle antiche Delfi, Gortina, in Tessaglia, a Megara e nell'antica Sparta risultavano in possesso della terra, la pi\u00f9 prestigiosa forma di propriet\u00e0 privata all'epoca. Tuttavia dopo l'et\u00e0 arcaica la situazione delle donne generalmente peggior\u00f2, implementate il legislazioni giuridiche in cui si attuava la segregazione e la disuguaglianza di genere.\nLe donne nell'Atene classica non avevano nessuna personalit\u00e0 giuridica e si supponevano come esser parte dell'oikos (casa. famiglia) guidata dai kyrios maschi. Fino al matrimonio le donne rimanevano sotto la tutela dei padri o di un altro parente maschio; una volta sposato il marito diventava \"kyrios\" della donna. Poich\u00e9 alle donne venne impedito di condurre azioni giudiziarie, i kyrios si assumevano il compito di farlo per conto loro.\nLe donne ateniesi avevano un limitato diritto di propriet\u00e0 e quindi non vennero mai considerate come delle cittadine complete in quanto la cittadinanza e i diritti civili e politici furono sempre definiti in relazione alla propriet\u00e0 e ai mezzi di sussistenza posseduti. Le donne avrebbero potuto tuttavia acquisire diritti sulle propriet\u00e0 attraverso doni, doti e eredit\u00e0, anche se i suoi kyrios mantenevano sempre il diritto di disporre della propriet\u00e0 di una donna.\nLe donne ateniesi avrebbero potuto stipulare un contratto che valesse meno del valore di una misura (medimno) di grano, permettendo cos\u00ec alle donne d'impegnarsi in piccoli scambi. Gli schiavi, allo stesso modo delle donne, non erano ammissibili alla piena cittadinanza nell'antica Atene, anche se in rare circostanze almeno gli schiavi avrebbero potuto diventare cittadini se liberati. L'unica barriera permanente alla cittadinanza, quindi i diritti politici e civili, nell'antica Atene era costituita dal genere sessuale: nessuna donna ha mai acquisito la cittadinanza ateniese e pertanto le donne sono sempre state escluse sia in linea di principio sia in pratica dall'antica democrazia.\nAl tempo Atene era anche la culla della filosofia e chiunque poteva diventare poeta, studioso, politico o artista a condizione che non fosse una donna. Lo storico statunitense Don Nardo ha affermato che per tutta l'antichit\u00e0 la maggior parte delle donne greche ebbe pochi o nessun diritto civile e che molte di loro ebbero sempre una scarsa libert\u00e0 di movimento e di scelta autonoma.\nDurante il periodo conosciuto come ellenismo ad Atene il famoso filosofo Aristotele pensava che le donne, se lasciate libere, avrebbero inevitabilmente portato al disordine generale; elle erano \"assolutamente inutili e causano pi\u00f9 confusione del nemico\". A causa di ci\u00f2 Aristotele pensava che tenere ben separate le donne dal resto della societ\u00e0 fosse la cosa migliore da fare.\nQuesta netta separazione comportava il vivere in un ambiente apposito della casa chiamati gineceo, prendendosi cura dei doveri domestici e avendo un ben poco contatto con il mondo maschile; questo fatto era anche inteso a proteggere la fertilit\u00e0 femminile da uomini diversi dal marito, di modo che la fertilit\u00e0 della donna potesse garantire la legittimit\u00e0 dei figli nati. Le donne ateniesi furono anche educate molto poco, tranne che per l'insegnamento, tramite un tutore, di abilit\u00e0 di base quali la tessitura, l'arte culinaria e qualche labile conoscenza del denaro.\nAl contrario delle contropari ateniesi le donne nell'antica Sparta godettero di uno status, di un potere e di un rispetto che era del tutto sconosciuto nel resto del mondo classico. Sebbene le donne spartane furono formalmente escluse dalla vita militare e politica, esse godettero di un notevole status come madri dei guerrieri spartiati. Come gli uomini erano impegnati nelle attivit\u00e0 militari, cos\u00ec le donne assumevano la piena responsabilit\u00e0 di gestire i beni.\nA seguito dello stato di guerra prolungata del IV secolo a.C. le donne spartane giunsero a possedere approssimativamente tra il 35 e il 40% di tutte le terre di propriet\u00e0. Dal periodo ellenistico in poi alcuni tra i pi\u00f9 ricchi spartani erano donne; esse controllavano le loro propriet\u00e0, cos\u00ec come le propriet\u00e0 dei parenti maschi che erano lontani con l'esercito.\nLe donne spartane si sposavano raramente prima dell'et\u00e0 di vent'anni; a differenza delle donne ateniesi che indossavano abiti pesanti atti a nasconderne la figura e che raramente potevano esser intraviste al di fuori dell'ambiente domestico, le spartane indossavano vesti corte e potevano muoversi ove meglio le aggradava. Ragazze e ragazzi ricevevano una formazione egualitari e giovani donne potevano partecipare assieme ai giovani uomini alle gimnopedie (Festival dei giovani nudi).\nNonostante la modibilit\u00e0 relativamente maggiore il loro ruolo nella politica era altrettanto uguale a quello delle donne ateniesi, non potevano cio\u00e8 parteciparvi. Gli uomini vietavano alle donne i parlare nelle assemblee pubbliche e le escludevano da qualsiasi attivit\u00e0 politica. Aristotele pensava anche che l'influenza delle donne spartane peccasse di malizia e che ci\u00f2 evidenziasse il fatto che la maggiore libert\u00e0 legale concessa alle donne spartane costituisse anche la conseguente rovina dello stato.\nPlatone riconosce che l'estensione dei diritti politici e civili alle donne modificherebbe sostanzialmente la natura della famiglia e dello stato. Ancora Aristotele, che era stato allievo di Platone, neg\u00f2 che le donne fossero schiave o soggette a propriet\u00e0, sostenendo che \"la natura ha distinto tra la femmina e lo schiavo\", ma consider\u00f2 legittima l'idea della compravendita delle mogli. Sostenne inoltre che l'attivit\u00e0 economica principale delle donne fosse quella di salvaguardare la propriet\u00e0 familiare creata dagli uomini. Secondo Aristotele il lavoro delle donne non aggiungeva alcun valore perch\u00e9 \"l'arte della gestione delle famiglie non \u00e8 identica all'arte di ottenere la ricchezza, in quanto si usa il materiale che l'altro fornisce\".\nContrariamente a questi punti di vista i filosofi dello stoicismo sostennero l'uguaglianza di genere tra i sessi; la disuguaglianza sessuale era a loro parere contraria alle leggi della natura. Seguivano questa stessa opinione anche gli esponenti del cinismo, i quali sostenevano che uomini e donne avrebbero dovuto indossare gli stessi vestiti e ricevere lo stesso tipo di istruzione. Vedevano inoltre anche il matrimonio come un'equa compagnia morale piuttosto che una necessit\u00e0 biologica o sociale e praticavano tali opinioni nella loro vita e nei loro insegnamenti.\nGli stoici adottarono le idee dei cinici e le aggiunsero alle proprie teorie sulla natura umana, mettendo cos\u00ec l'egualitarismo sessuale su una base filosofica forte.\nAntica Roma.\nLa legge romana, del tutto simile a quella ateniese, venne creata dai maschi a favore dei maschi. Le donne non avevano voce pubblica e nessun ruolo pubblico, situazione questa che miglior\u00f2 solo dopo il I secolo. Le donne libere dell'antica Roma erano cittadine che godevano di privilegi e protezioni legali che non si estendevano ai non cittadini (peregrinus) o agli schiavi. La societ\u00e0 romana era per\u00f2 intrisa di patriarcato e le donne non potevano votare, tenere pubbliche funzioni (ad esempio nella magistratura) o servire nelle forze armate.\nLe donne appartenenti alle classi superiori esercitarono un'influenza politica attraverso il matrimonio e la maternit\u00e0. Durante la repubblica romana Cornelia, la madre dei fratelli Gracchi (Tiberio Sempronio Gracco e Gaio Sempronio Gracco), e Aurelia Cotta (madre di Giulio Cesare) furono rappresentate come donne esemplari che erano tutte impegnate a favorire l'avanzamento di carriera dei loro figli.\nDurante il periodo dell'impero romano le donne appartenenti alla famiglia imperiale potevano acquisire notevole potere politico e furono regolarmente raffigurate nell'arte ufficiale e nella monetazione. Plotina esercit\u00f2 una forte influenza sia sul marito, l'imperatore Traiano, sia sul suo successore Adriano; le sue lettere e petizioni su questioni ufficiali furono messe a disposizione del pubblico, indicando in tal modo che le sue considerazioni venivano considerate importanti per l'opinione pubblica.\nIl nucleo centrale della societ\u00e0 romana era il pater familias ovverosia il capo maschio della famiglia, che esercitava la sua autorit\u00e0 assoluta su tutti i figli, i servi e la maglie. Analogamente alle donne ateniesi le donne romane avevano un tutore legale il quale gestiva e supervisionava tutte le sue attivit\u00e0. Questa tutela ebbe come conseguenza una limitata libert\u00e0 d'azione per le donne, ma a partire dal I secolo la tutela divenne molto rilassata e le donne cominciarono ad essere accettate nelle partecipazione ad un maggior numero di ruoli pubblici, come la propriet\u00e0 e la sua gestione o alla loro azione come patrone comunali nei giochi dei gladiatori e in altre attivit\u00e0 d'intrattenimento pubblico.\nLo status di cittadino spettante ad un figlio era determinato da quello della madre. Sia i figli sia le figlie erano soggetti alla patria potestas, il potere che concedeva al padre di essere padrone nella sua qualit\u00e0 di capofamiglia. Tra il I e il II secolo la condizione giuridica delle figlie diffrisce ben poco, se non per niente da quella dei figli; difatti le ragazze avevano diritti di eredit\u00e0 uguali ai fratelli, questo se il padre moriva senza lasciare una volont\u00e0 precisa diversa.\nNel primo periodo della repubblica la sposa passava dal controllo del padre direttamente a quello del marito, tramite un passaggio di consegne per cui la figlia veniva messa \"nelle mani\" del marito. Da questo momento in poi rimaneva sottoposta alla potest\u00e0 del marito, anche se in misura minore rispetto ai loro figli. Questa forma arcaica del matrimonio \"per manus\" venne abbandonata in gran parte durante l'epoca della dittatura di Cesare, quando una donna rimaneva sottoposta alla legge del padre anche dopo essersi trasferita nella casa del marito. Questa disposizione fu uno dei fattori dell'indipendenza che le donne romane godevano rispetto a quelle di molte altre culture antiche e fino al periodo moderno.\nAnche se doveva continuare a rispondere giuridicamente al padre, la donna era di fatto priva di controllo diretto. Nella sua vita quotidian il marito non aveva pi\u00f9 nessun potere giuridico su di lei. Quando poi il padre moriva ella diveniva legalmente emancipata (Sui iuris). Una donna sposata manteneva poi il possesso di qualsiasi propriet\u00e0 che avesse portato nel matrimonio.\nSebbene fosse considerato come una fonte un d'orgoglio nell'essere una \"donna unica\" (\"univira\"), che si era cio\u00e8 sposata soltanto una volta, sussisteva un poco stigma legato al divorzio romano, tanto che vi era solo un rapido rimpianto dopo la perdita di un marito attraverso la morte o il divorzio. Secondo la legge romana classica un marito non aveva il diritto di abusare fisicamente della moglie o di costringerla ad intrattenere un rapporto sessuale. Il maltrattamento della moglie er un motivo sufficiente per il divorzio o altre azini legali contro il marito.\nPoich\u00e9 rimaneva legalmente parte della sua famiglia di nascita, la donna romana manteneva il suo nome di famiglia per tutta la vita (vedi onomastica romana). I bambini prendevano spesso il nome del padre, ma in epoca imperiale talvolta prendevano anche quello della madre e in alcuni casi addirittura solo quello. Il diritto di una madre romana a possedere una propriet\u00e0 e di venderla se lo riteneva opportuno, inclusa l'impostazione dei termini della propria volont\u00e0, fece aumentare l'influenza materna sui figli anche quando questi diventavano oramai adulti.\nA causa del loro status giuridico come cittadine e del grado di emancipazione le donne potevano possedere propriet\u00e0, stipulare contratti e intraprendere affari. Alcune acquisiono e vendettero fortune considerevoli e sono rimaste registrate in iscrizioni nella loro qualit\u00e0 di benefattrici nel finanziamento di grandi opere pubbliche.\nTra il 27 e il 14 a.C. le nuove Leges Iuliae permise alle donne di essere libere dalla tutela se avessero dato alla luce tre o pi\u00f9 figli. Ma il altri aspetti legislativi le donne rimanevano ancora in forte svantaggio, come per esempio nel non essere in grado di stipulare testamenti senza la presenza del proprio tutore o nei casi giudiziari in materia di crimini di stupro. Lo stupro contro le donne veniva considerato un affronto alla sua famiglia di appartenenza e all'onore del padre e fu uno dei mezzi utilizzati in seguito per costringere la figlia a sposare il violentatore. Le vittime di rapimento con l'intento di stupro rimanevano inoltre \"segnate\" per aver permesso il cattivo nome nell'onore del padre.\nLe donne romane potevano apparire in tribunale e discutere dei casi giudiziari, anche se era consuetudine per loro essere rappresentate da un uomo. Esse furoro contemporaneamente disprezzate come troppo ignoranti e deboli per praticare la legge, e come troppo attive e influenti nelle questioni legali, con conseguente editto che limitava alle donne il condurre casi a loro nome anzich\u00e9 lasciarsi guidare da un uomo. Anche dopo che questa restrizione venne messa in atto vi furono numerosi esempi di donne che adottarono azioni informate in materia legale, tra cui la dettatura di una strategia legale ai loro avvocati di sesso maschile.\nIl primo imperatore romano Augusto contrassegn\u00f2 la sua ascesa al potere con un rigdo ritorno alla morale tradizionale (Mos maiorum) tentando di regolare la condotta delle donne attraverso la legislazione. L'adulterio, che era fino ad allora una questione privata di famiglia, venne criminalizzato e definito ampiamente come un atto di sesso illegale (\"stuprum\") il quale si verificava tra un cittadino maschio e una donna sposata o tra una donna sposata e un qualsiasi altro uomo al di fuori del marito.\nSi mise in atto cos\u00ec un doppio standard: una donna sposata avrebbe potuto fare sesso solo con suo marito, mentre un uomo sposato non commetteva adulterio quando aveva rapporti sessuali con una prostituta, uno schiavo o una persona emerginata dallo stato (\"infamis\"). Lo stato incoraggi\u00f2 al contempo una politica delle nascite (\" ius trium liberorum\", il diritto legale dei tre figli) concedendo onori e privilegi simbolici ad una donna che avesse partorito almeno tre figli liberandola da qualsiasi tutela maschile.\nLe filosofie stoiche influenzarono lo sviluppo della legge romana. Gli stoici dell'era imperiale come Lucio Anneo Seneca e Gaio Musonio Rufo svilupparono teorie sui giusti rapporti tra i sessi; mentre non promossero l'uguaglianza sociale o legale, sostennero altres\u00ec che la natura d\u00e0 agli uomini e alle donne la stessa capacit\u00e0 di virt\u00f9 e obblighi uguali nell'agire virtuosamente e che quindi gli uomini e le donne avevano un'equa necessit\u00e0 di educazione filosofica. Queste tendenze filosofiche presenti tra l'\u00e9lite dominante si pensa che possano aver contribuito a migliorare lo status delle donne sotto l'impero.\nRoma non possedeva un sistema di istruzione scolastica sostenuta dallo Stato, pertanto l'istruzione era disponibile solo per coloro che avrebbero potuto pagare. Le figlie di senatori e cavalieri sembrano aver ricevuto regolarmente un'istruzione primaria (dai 7 ai 12 anni); indipendentemente dal genere, poche persone furono educate al di l\u00e0 di questo livello. Le ragazze di origini modeste avrebbero potuto essere istruite con l'intento poi di renderle utili per l'aiuto all'impresa familiare o potevano acquisire competenze di alfabetizzazione che avrebbero permesso loro di lavorare come scribi o segretarie private.\nUna delle donne che raggiunse un alto livello d'importanza intellettuale nel mondo antico fu Ipazia di Alessandria d'Egitto, che insegn\u00f2 corsi avanzati ai giovani ed ebe consigliare il prefetto romano d'Egitto sulla politica da adottare. La sua influenza la mise in conflitto con il vescovo a capo del patriarcato di Alessandria Cirillo di Alessandria, che potrebbe essere stato implicato nella sua morte violenta nell'anno 415 per mano di una folla di fanatici cristiani.\nLa legge romana riconobbe lo stupro come reato in cui la condizione della vittima non generava colpa; lo stupro era un crimine passibile della pena di morte. Il diritto all'integrit\u00e0 fisica era fondamentale per il concetto di cittadinanza romana, come viene ben espresso nella leggenda (appartenente alla mitologia romana) sullo stupro di Lucrezia da parte del figlio del re. Dopo aver parlato contro la tirannia della famiglia reale ella commise suicidio come atto di protesta politica e morale. Gli autori romani videro il suo auto-sacrificio come catalizzatore per rovesciare la monarchia (et\u00e0 regi di Roma) e stabilire cos\u00ec la repubblica.\nCome questione inerente al sistema legislativo la violenza era reato solo se commessa contro un cittadino, mentre la violenza contro uno schiavo poteva essere peerseguita solo come un danno inflitto alla propriet\u00e0 del suo padrone. La maggior parte delle prostitute nell'antica Roma erano schiave, anche se akcuni schiavi erano protetti dalla prostituzione forzata da una clausla presente nel loro contratto di vendita.\nUna donna libera che avesse lavorato come prostituta o \"intrattenitrice\" perdeva la su posizione sociale per entrare nell'\"infamia\"; rendendo pubblicamente disponibile il proprio corpo ella aveva effettivamente rinunciato al diritto di essere protetta dall'abuso sessuale o dalla violenza fisica. L'atteggiamento nei confronti dello stupro cambi\u00f2 quando l'impero cadde sotto il dominio cristiano: Agostino d'Ippona e altri padri della Chiesa interpretarono il suicidio di Lucrezia come - forse - l'ammissione del fatto ch'ella avesse incoraggiato il rapitore oltre alla confessione di aver provato un piacere sessuale.\nSotto Costantino I, il primo imperatore cristiano, vigeva la legge che se un padre accusava un uomo di aver rapito la figlia, ma se la figlia aveva dato il suo consenso preventivo, la coppia era soggetta alla morte sul rogo; se fosse invece stata rapita e stuprata contro la sua volont\u00e0, rimaneva ancora soggetta a pene minori in quanto complice \"perch\u00e9 avrebbe potuto salvare se stessa gridando aiuto\".\nImpero bizantino.\nPoich\u00e9 la legge bizantina era fondamentalmente basata sul diritto romano lo status giuridico delle donne non cambi\u00f2 notevolmente rispetto aalle pratiche precedenti, mentre la tradizionale restrizione delle donne nella vita pubblica e l'ostilit\u00e0 nei confronti delle donne indipendenti continuarono a prevalere. Una maggior influenza da parte della cultura greca contribu\u00ec inoltre a sviluppare quegli atteggiamenti che volevano le donne rinchiuse in casa e al di fuori da qualsiasi situazione pubblica. Vi fu anche un trend crescente di donne che non erano prostitute, schiave o intrattenitrici le quali vennero totalmente velate. Come prescriveva la legge romana precedente, le donne non potevano essere testimoni legali, gestire amministrazioni o imprese ma potevano ancora invece ereditare propriet\u00e0 e terre proprie.\nIn linea di principio l'influenza della Chiesa \u00e8 stata esercitata a favore dell'abolizione delle disabilit\u00e0 imposte dalle leggi pi\u00f9 antiche legate al celibato e all'infanzia e favorendo al contempo strutture pi\u00f9 accessibili per poter entrare nella vita religiosa dopo la professione di fede, oltre all'istituzione di una previdenza necessaria per la moglie. La Chiesa sostenne anche il potere politico di coloro che si dimostravano maggiormente amichevoli nei confronti del clero; la nomina di madri e nonne come tutore venne sancita da Giustiniano I.\nLe restrizioni matrimoniali di senatori e di altri uomini di alto rango con donne di basso rango vennero estesi da Costantino, ma sono state quasi completamente rimosse da Giustiniano. I secondi matrimoni furono scoraggiati, soprattutto rendendo legale l'imposizione dell'usanza che voleva il diritto di propriet\u00e0 di una vedova cessare immediatamente a seguito del matrimonio. Le \"costituzioni leonine\" della fine del IX secolo resero punibili i terzi matrimoni; le stesse costituzioni resero la benedizione di un sacerdote come parte necessaria della cerimonia matrimoniale.\nScritture religiose.\nBibbia.\n\"Se sposa un'altra donna, l'uomo non deve ridurre il cibo, i vestiti e i diritti coniugali (alla prima moglie)\". (\"Libro dell'Esodo\" 21:10. tratto dalla \" Bibbia\" Ebraica Completa (CJB) Cos\u00ec, fin dall'antichit\u00e0, le donne ebbero un diritto sessuale nei confronti dei loro mariti, oltre a quelli di essere nutriti e vestite da loro.\nCome sottolinea lo studioso Frank L. Caw Jr. la violazione di questi diritti riconosciuti dall\"'Antico Testamento\" da parte dell'uomo poligamico dava alla donna il motivo per il divorzio tramite Ghet (\"Esodo\" 21:11). L'istituto delle mogli schiave furono nel corso del tempo abolite ma i principi morali generali riguardanti attivit\u00e0 come il divorzio sono ancora oggi applicabili dall'ebreo osservante.\nTuttavia, prima e durante i tempi biblici, i ruoli delle donne vennero quasi sempre severamente limitati.\nCorano.\nIl \"Corano\", rivelato al profeta Maometto nel corso di 23 anni, ha costantemente fornito orientamenti alla comunit\u00e0 islamica e modificato le abitudini esistenti nella societ\u00e0 araba. Dal 610 al 661, conosciuta come l'epoca delle prime riforme sotto l'Islam, il \"Corano\" introdusse riforme fondamentali alla legge ordinaria e diritti per le donne in materia di matrimonio, divorzio e eredit\u00e0. Affermando che la moglie, non la sua famiglia, avrebbe ricevuto una dote dal marito, che poteva amministrare come propriet\u00e0 privata, il \"Corano\" rese le donne una parte legale del contratto matrimoniale.\nMentre nel diritto consuetudinario l'eredit\u00e0 era limitata ai discendenti maschi, il \"Corano\" introdusse norme sull'eredit\u00e0 con alcune condivisioni fisse distribuite agli eredi designati, prima alle parenti pi\u00f9 vicini e poi anche per gli altri. Secondo Annemarie Schimmel \"rispetto alla posizione pre-islamica delle donne, la legislazione islamica ha significato un enorme progresso; la donna ha il diritto, almeno secondo la lettera della legge, di amministrare la ricchezza che ha portato in famiglia o che si \u00e8 guadagnata grazie al proprio lavoro\".\nIl miglioramento generale dello status delle donne arabe comprendeva il divieto di infanticidio femminile e il riconoscimento della piena personalit\u00e0 delle donne [71]. Le donne acquisirono in tal modo maggiori diritti rispetto alle donne presenti nell'Arabia pre-islamica (J\u0101hiliyya) e nella stessa Europa medievale; per molti secoli alle donne non venne accordato un tale status giuridico in altre culture. Secondo il professor William Montgomery Watt, quando lo si guarda in un tale contesto storico, Maometto \"pu\u00f2 essere visto come una figura che ha testimoniato per i diritti delle donne\".\nEuropa medievale.\nLa Chiesa e la cultura inglese nel Medioevo consideravano le donne deboli, irrazionali e vulnerabili alla tentazione ed era pertanto necessario tenerle costantemente sotto controllo. Questo modo di vedere si \u00e8 riflesso sulla cultura cristiana in Inghilterra attraverso la storia di Adamo ed Eva ove Eva \u00e8 caduta nella tentazione per opera di Satana (vedi peccato originale) e condusse Adamo a mangiare la mela. Questa stessa convinzione era basata anche su quanto dice Paolo di Tarso, che cio\u00e8 il dolore del parto era una punizione per quest'azione che condusse l'umanit\u00e0 ad essere scacciata dal giardino dell'Eden.\nL'inferiorit\u00e0 femminile appare anche in molte scritture medievali, ad esempio il teologo del XIII secolo Jacques de Vitry (a cui erano piuttosto simpatiche le donne rispetto ad altri) sottoline\u00f2 l'obbedienza femminile nei confronti dei loro uomini e descrisse le donne come lubriche, inaffidabili, deboli, devianti, ingannevoli e ostinate.\nLa Chiesa promosse anche la Vergine Maria come modello da emulare per le donne, soprattutto per il suo essere innocente sessualmente, fedele al marito e madre; questo fu l'obiettivo fondamentale sia culturale sia religioso che venne posto in tutta l'Europa medievale. Lo stupro venne inteso anche nell'Inghilterra medievale prettamente come un reato contro il padre o il marito e la violazione della loro protezione e tutela delle donne che si occupano della famiglia.\nL'identit\u00e0 femminile durante il Medioevo fu riferita essenzialmente attraverso i suoi rapporti con gli uomini cui era associata, ad esempio come la figlia o la moglie di un dato uomo. Nonostante tutto la Chiesa ebbe a sottolineare anche l'importanza dell'amore e del rispetto reciproco all'interno di un matrimonio e viet\u00f2 qualsiasi forma di divorzio di modo che la moglie avrebbe sempre avuto qualcuno che si prendesse cura di lei.\nIn tutta l'Europa medievale le donne furono completamente inferiori in status e diritti in rapporto agli uomini; alle donne venne consigliato vivamente di non frequentare i tribunali e di lasciare tutti i loro affari legali nelle mani del marito. Nel sistema giuridico le donne furono considerate come una propriet\u00e0 degli uomini, per cui ogni minaccia o lesione fatta a loro rientrava nei doveri legali dei propri tutori maschi.\nNella legge irlandese alle donne venne vietato di presenziare in qualit\u00e0 di testimoni nei tribunali; nella legge gallese la testimonianza delle donne poteva essere accettata solo se rivolta verso altre donne, ma mai contro un uomo. In territorio francese la testimonianza femminile doveva essere corroborata con altre prove, in caso contrario non veniva accettata ed era invalidata.\nAnche se le donne in linea di principio non avrebbero dovuto partecipare alla vita giudiziaria, ci\u00f2 non era sempre vero; a volte, a prescindere dalle aspettative, a volte partecipavano e frequentavano i casi giudiziari e le relative riunioni. Ma le donne non potevano in alcun caso agire come giudici, essere avvocati, non poterono mai essere membri di una giuria popolare e non poterono mai neppure accusare un'altra persona di un qualche reato, se non quello dell'omicidio del marito. Per la maggior parte dei casi la cosa migliore che una donna avrebbe potuto fare era quella di osservare in perfetto silenzio le procedure legali in corso.\nLa legge svedese protesse le donne dall'autorit\u00e0 dei loro mariti trasferendola ai parenti maschi. Anche la propriet\u00e0 e la terra di una moglie non potevano essere incamerate dal marito senza il previo consenso della famiglia della donna, mentre non era necessario il consenso della moglie. Ci\u00f2 significa che una donna non avrebbe mai potuto trasferire la sua propriet\u00e0 al marito senza il consenso dei suoi familiari maschi. Sempre nella legge svedese le donne ricevevano anche solo la met\u00e0 dell'eredit\u00e0 rispetto al fratello. Nonostante queste problematiche legali la Svezia \u00e8 stata in gran parte avanti e molto superiore nel trattamento verso le donne rispetto alla maggior parte dei paesi europei.\nI matrimoni medievali tra le \u00e9lite erano disposti essenzialmente in modo da soddisfare gli interessi della famiglia nel suo complesso. Almeno teoricamente una donna avrebbe dovuto approvare la scelta dello sposo fatta dalla famiglia prima della celebrazione matrimoniale e la Chiesa incoraggiava a che questo consenso venisse effettivamente espresso il prima possibile. Un matrimonio poteva anche avvenire dovunque all'interno dei confini nazionali e l'et\u00e0 minima per le ragazze avrebbe dovuto essere posta a 12 anni, mentre per i maschi era fissata a 14.\nEuropa medievale germanica, baltica e scandinava.\nIl tasso di Guidrigildo suggerisce che le donne in queste societ\u00e0 furono valutate principalmente per i loro fini di allevamento della prole. La somma per una donna era doppia rispetto a quella di un uomo con lo stesso status nei codici legali germanico e bavarese. Nel frattempo il Guidrigildo triplic\u00f2 rispetto a quello di un uomo con lo stesso status nei codici legali dei Franchi Sali e dei Franchi Ripuari per le donne che erano in un'et\u00e0 fertile, vale a dire tra i 12 e i 40 anni.\nUno dei codici germanici della tradizione dei Longobardi stabil\u00ec che le donne rimanessero sotto il controllo di un maschio \"mundoaldo\" (titolare del mundio) che poteva essere costituito da suo padre, dal marito, dal figlio maggiore o eventualmente dal re come ultima risorsa se non avesse avuto parenti maschi. Una donna aveva sempre bisogno del permesso del suo coltivatore per gestire la propriet\u00e0, ma poteva ancora possedere le proprie terre e beni. Alcuni territori con leggi di ereditariet\u00e0 derivanti dai Visigoti fino almeno al VII secolo erano favorevoli alle donne, mentre tutte le altre legislazioni non lo erano.\nPrima della cristianizzazione dell'Europa vi era poco spazio per il consenso delle donne ad un matrimonio e il \"Kaufehe\" (matrimonio tramite acquisto) era in realt\u00e0 la norma civile in contrapposizione al matrimonio alternativo attraverso la cattura (\"Raubehe\") o ratto della sposa. Tuttavia il cristianesimo fu lento a raggiungere altri settori come la regione baltica e la Scandinavia, giungendo solo nell'anno 950 nel territorio danese di Aroldo I di Danimarca.\nColoro che vissero sotto la legge norvegese e islandese erano usi ad utilizzare i matrimoni per forgiare alleanze o produrre trattati di pace, normalmente senza che le donne potessero dire o decidere alcunch\u00e9. Tuttavia i diritti di divorzio furono consentiti alle donne che avevano sofferto di abusi fisici, ma non vennero concesse protezioni dai danni sessuali a coloro che erano mendicanti, serve e giovani schiave. Forzare ad un rapporto sessuale senza consenso generalmente non aveva alcuna conseguenza o punizione giuridica.\nDurante l'epoca vichinga le donne ebbero uno status relativamente libero nei paesi nordici, ci\u00f2 illustrato dal codice di leggi islandesi Gr\u00e1g\u00e1s, o nelle norvegesi Frostating oppure nelle leggi \"Gula\u00feing\". La zia, la nipote e la nonna paterna (chiamata \"odalkvinna\") avevano il diritto di ereditare la propriet\u00e0 di un defunto. In assenza di parenti maschi una donna non sposata con nessun figlio poteva, inoltre, ereditare non solo la propriet\u00e0 ma anche la posizione di capo della famiglia da un defunto padre o da un fratello: una donna con tale status era chiamata \"ringkvinna\". Ella esercitava tutti i diritti concessi a un capoclan, come ad esempio il diritto di richiedere e ricevere compensazione adeguata per il massacro di un membro della famiglia; tutto questo a meno che non si sposasse, nel qual caso tutti i suoi diritti venivano trasferiti al marito.\nRaggiunta l'et\u00e0 di vent'anni una donna non sposata, chiamata \"maer\" e \"mey\", raggiungeva la maggiorit\u00e0 legale e aveva il diritto di decidere il proprio luogo di residenza, oltre ad essere considerata come \"persona\" davanti alla legge. Un'eccezione alla sua indipendenza era costituita dal diritto mancato di scegliersi un partner per il matrimonio, in quanto gli sposalizi erano generalmente organizzati dal clan.\nLe vedove godevano dello stesso status indipendente delle donne sposate. Le donne avevano inoltre anche un'autorit\u00e0 religiosa ed erano attive come sacerdotesse (\"gydja\") e fonte di oracolo (\"sejdkvinna\"); esse erano attive nell'arte come poetesse (\"scaldo\"), mercanti e medici.\nUna donna sposata avrebbe potuto divorziare dal marito e risposarsi; era anche socialmente accettabile che una donna libera convivesse con un uomo ed avesse figli con lui senza sposarlo, anche se quell'uomo fosse stato sposato: una donna in una tale posizione veniva chiamata \"frilla\". Non esisteva alcuna distinzione tra i bambini nati all'interno o all'esterno del matrimonio; entrambi avevano il diritto di ereditare la propriet\u00e0 dopo i loro genitori e non vigeva alcun concetto di \"illegittimit\u00e0\" nei confronti dei bambini nati al di fuori del matrimonio.\nQueste libert\u00e0 scomparvero gradualmente a seguito del cambiamento introdotto dal cristianesimo e dalla fine del XIII secolo nessuna di queste disposizioni viene pi\u00f9 citata. Nel corso della storia del cristianesimo in et\u00e0 medievale la legislazione scandinava applicava diversi atti legali a seconda della legge locale della contea, indicando che lo status delle donne poteva variare a seconda della contea in cui si trovava a vivere.\nEuropa rinascimentale.\nNel XVI e XVII secolo ebbe il suo inizio la grande persecuzione contro la cosiddetta stregoneria orchestrata dalla Chiesa romana, che vide migliaia di persone morte sul rogo, di cui tra il 75 e il 95% (a seconda del tempo e del luogo) erano donne. La caccia alle streghe e le relative combustioni si svolsero principalmente nelle terre tedesche e nel corso dl XV secolo tutta la terminologia relativa alla stregoneria fu sicuramente considerata come un qualcosa di femminile rispetto agli anni precedenti.\nI pi\u00f9 famosi manuali di stregoneria come il \"Malleus Maleficarum\" e la bolla pontificia intitolata \"Summis desiderantes affectibus\" descrivono gli adepti della stregoneria come cospiratori diabolici che adoravano Satana e che erano principalmente donne. La cultura e l'arte dell'epoca descrivevano tali streghe come seducenti e malvagie, alimentando ulteriormente il panico morale nella sua fusione con la retorica ecclesiale. L'origine del personaggio della strega risale alle mitiche creature notturne della mitologia romana note come \"Strix\" (Strige), che si pensava apparissero e scomparissero misteriosamente nella notte.\nFuron anche credute da molti per essere donne che avevano il potere soprannaturale di trasformarsi. Questo mito latino si crede come proveniente nelle sue origini dallo Shabbat ebraico in cui vengono descritte quelle donne non soprannaturali che si sospettava lasciassero e ritornassero rapidamente in casa nel corso delle ore notturne. Gli autori del \"Malleus\" stabilirono fortemente il legame tra stregoneria e donne annunciando una maggior probabilit\u00e0 per le donne di essere dipendenti dl \"Male\".\nGli autori del testo il \"Grande inquisitore\", Heinrich Kramer e il teologo svizzero Jacob Sprenger, giustificavano queste credenze sostenendo che le donne avevano una maggior credulit\u00e0, impressionabilit\u00e0, menti e corpi deboli, impulsivit\u00e0 e natura carnale, che erano difetti suscettibili di comportamenti \"cattivi\" e di stregoneria. Questi tipi di credenze a quel tempo avrebbero potuto mandare eremiti o mendicanti femminili davanti alla Santa Inquisizione solo perch\u00e9 erano state viste offrire medicine o rimedi a base di erbe. Questa serie di miti nel loro pieno sviluppo portano inevitabilmente alla grande caccia contro le donne streghe verificatasi tra il XVI e il XVII secolo in cui migliaia di donne trovarono la morte bruciate vive.\nNel 1500 l'Europa era divisa in due tipi di leggi laiche; una era quella ordinaria predominante nella Francia settentrionale, In Inghilterra e nella Scandinavia, l'altra era la legge scritta romana che era predominante nella Francia meridionale (Midi, nella penisola italiana, in Spagna e in Portogallo.\nLe leggi ordinarie favorirono gli uomini pi\u00f9 delle donne, ad esempio le eredit\u00e0 tra le \u00e9lite in Italia, Inghilterra, Scandinavia e Francia veniva trasmessa esclusivamente all'erede maschio maggiore. In tutte queste regioni inoltre le leggi hanno anche concesso agli uomini poteri sostanziali sulle vite, le propriet\u00e0 e i corpi delle loro mogli. Vi sono stati tuttavia alcuni miglioramenti per le donne in contrasto con l'antica abitudine, per esempio che potevano ereditare in assenza dei loro fratelli, eseguire alcuni scambi senza il previo consenso del marito e per le vedove ricevere doni.\nNelle aree regolate dalle leggi scritte sulla base romana le donne rimanevano vita natural durante sotto la tutela legale maschile in materia di propriet\u00e0 e diritto, con i padri che sovrintendevano le figlie, i mariti le mogli e gli zii o altri parenti maschi le vedove. In tutta Europa lo status giuridico delle donne si concentr\u00f2 attorno al suo stato civile, mentre il matrimonio continuava a costituire il fattore pi\u00f9 importante per limitare l'autonomia femminile. I componenti teorici e pratici legali non solo ridussero i diritti e le libert\u00e0 delle donne, ma impedirono anche alla donne singole o vedove di svolgere funzioni pubbliche con la giustificazione che avrebbero potuto un giorno maritarsi.\nSecondo la legge comune inglese, che si \u00e8 sviluppata a partire dal XII secolo, tutta la propriet\u00e0 che una moglie manteneva al momento del matrimonio diveniva un possesso immediato del marito; solo molto pi\u00f9 tardi i tribunali inglesi vietarono il trasferimento di propriet\u00e0 al marito senza il consenso della moglie, ma egli conservava ancora il diritto di gestirlo e di riceverne il guadagno che esso produceva. Le donne sposate francesi hanno subito restrizioni sulla loro capacit\u00e0 legale le quali sono state rimosse solo nel 1965.\nNel XVI secolo con l'avvio della riforma protestante in Europa settentrionale si permise sempre ad unnumero maggiore di donne di poter far sentire la propria voce, tra cui le scrittrici inglesi Jane Anger, Emilia Lanyer e la profetessa Anna Trapnell. I Quaccheri britannici e americani credevano e predicavano che le donne e gli uomini fossero uguali; molte donne quacchere erno anche predicatrici. Nonostante la libert\u00e0 relativamente maggiore per le donne anglosassoni, fino almeno alla met\u00e0 del XIX secolo gli scrittori sostennero in larga misura che l'ordine proveniente dal patriarcato fosse l'ordine da considerarsi pi\u00f9 naturale, cio\u00e8 quello che era sempre esistito. Una tale percezione non fu seriamente sfidata fino al XVIII secolo, quando i missionari della compagnia di Ges\u00f9 non rinvennero la matrilinearit\u00e0 tra i nativi americani.\nIl filosofo britannico John Locke si oppose alla disuguaglianza coniugale e al maltrattamento delle donne; era ben noto per aver sostenuto l'uguaglianza coniugale tra i sessi nella sua opera durante il XVII secolo. Secondo uno studio pubblicato sull'\"American Journal of Social Issues &amp; Humanities\" la condizione femminile durante il periodo della vita di Locke era la seguente:\nAnche altri filosofi si espressero sui diritti delle donne in questo periodo. Per esempio Thomas Paine scrisse in una lettera privata nel 1775 nei riguardi del sesso femminile: \"Se facciamo un'indagine sull'et\u00e0 e sui paesi, troveremo le donne, quasi senza eccezione... adorate e oppresse... derubate della libert\u00e0 di volont\u00e0 dalle leggi... Eppure, mi dispiace dirlo, \u00e8 questo il caso per il maggior numero di donne in tutta la terra. L'uomo per loro \u00e8 stato o un marito insensato o un oppressore\".\nXVIII e XIX secolo europei.\nA partire dalla fine del XVIII secolo e per tutto il XIX i diritti, come concetto e rivendicazione, acquisirono una sempre pi\u00f9 crescente importanza politica, sociale e filosofica in Europa. Emersero i primi movimenti che richiedevano la libert\u00e0 di religione, l'abolizionismo, i diritti delle donne, i diritti per coloro che non possedevano propriet\u00e0 e il suffragio universale.\nAlla fine del XVIII secolo la questione dei diritti delle donne divenne un punto centrale nei dibattiti politici sia in Francia che in Gran Bretagna. All'epoca alcuni dei pi\u00f9 grandi pensatori dell'Illuminismo, che difendevano i principi democratici di uguaglianza sociale e che contestavano le nozioni per cui solo pochi privilegiati dovessero governare la stragrande maggioranza della popolazione, credevano che questi principi dovessero essere applicati solamente al proprio genere sessuale e razza.\nJean-Jacques Rousseau per esempio pensava che fosse nell'ordine della natura l'obbedienza della donna agli uomini; egli scrisse: \"\"Le donne non sbagliano a lamentarsi della disuguaglianza delle leggi create dall'uomo\" e afferm\u00f2 che \"quando cerca di usurpare i nostri diritti, \u00e8 nostra inferiore\"\".\nGli sforzi compiuti dalla pioniera Dorothea von Velen su Giovanni Guglielmo del Palatinato portarono all'abolizione della \"coverture\" (dottrina giuridica per cui, al momento del matrimonio, i diritti e gli obblighi legali di una donna venivano assimilati a quelli del marito) nell'Elettorato del Palatinato nel 1707, rendendo ci\u00f2 una precoce adesione ai diritti delle donne. L'Elettorato del Palatinato fu il primo Stato di lingua tedesca ad abolirla, anche se venne per breve tempo reintrodotta da Carlo III Filippo del Palatinato, il successore di Giovanni.\nDrothea protest\u00f2 dal suo esilio ad Amsterdam facendo pubblicare le sue memorie intitolate \"A Life for Reform\", che erano molto critiche nei confronti del governo di Carlo III; per evitare uno scandalo il sovrano venne indotto ad accettare le richieste di Dorothea e la \"coverture\" fu ancora una volta abolita. Nel 1754 Dorothea divenne la prima donna tedesca a ricevere un dottorato in medicina all'Universit\u00e0 \"Martin Lutero\" di Halle-Wittenberg.\nNel 1791 la drammaturga nonch\u00e9 attivista politica Olympe de Gouges pubblic\u00f2 la sua \"Dichiarazione dei diritti della donna e della cittadina\", modellata sulla \"Dichiarazione dei diritti dell'uomo e del cittadino\" di due anni prima. La dichiarazione \u00e8 ironica nella formulazione ed espone il risultato fallimentare della rivoluzione francese per quel che concerneva il concetto di uguaglianza. Essa afferma che: \"Questa rivoluzione avr\u00e0 effetto solo quando tutte le donne diventeranno pienamente consapevoli della loro condizione deplorevole e dei diritti che hanno perso nella societ\u00e0\".\nLa dichiarazione segue pedissequamente i 17 articoli della sua controparte maschile punto per punto ed \u00e8 stata descritta da Camille Naish come \"quasi una parodia... del documento originale\". Il prim articolo della dichiarazione maschile proclama che \"gli uomini sono nati e rimangono liberi e uguali nei diritti. Le distinzioni sociali possono basarsi solo sull'utilit\u00e0 comune\" e il primo articolo della dichiarazione femminile fa eco affermando che \"La donna \u00e8 nata libera e rimane uguale all'uomo in diritto. Le distinzioni sociali possono basarsi solo sull'utilit\u00e0 comune\". De Gouges espande poi il sesto articolo il quale dichiarava il diritto dei cittadini a partecipare alla formazione delle leggi dicendo: \"Tutti i cittadini, comprese le donne, sono ugualmente ammissibili a tutte le dignit\u00e0, agli uffici e agli impieghi pubblici, secondo la loro capacit\u00e0 e senza alcuna distinzione rispetto a quelle delle loro virt\u00f9 e talenti\".\nDe Gouges richiama anche l'attenzione sul fatto che, secondo la legge francese, le donne sempre sono state pienamente punibili, ma non gli sono mai stati concessi uguali diritti. Mary Wollstonecraft, scrittrice e filosofa britannica, pubblic\u00f2 una \"Rivendicazione dei diritti della donna\" nel 1792 sostenendo che era la mancata istruzione a creare aspettative limitate nelle donne. Wollstonecraft attacc\u00f2 duramente l'oppressione di genere, premendo per poter avere pari opportunit\u00e0 educative e chiedendo \"Giustizia e diritti per tutta l'umanit\u00e0!\"\nWollstonecraft, insieme alle sue contemporanee britanniche Damaris Cudworth e Catharine Macaulay, cominciarono ad usare il linguaggio dei diritti in relazione alle donne, sostenendo che le donne avrebbero dovuto avere maggiori opportunit\u00e0 perch\u00e9, al pari degli uomini, erano esseri morali e razionali. Nel suo saggio datato 1869 \"The Subjection of Women\" il filosofo e teorico politico inglese John Stuart Mill descrisse la situazione delle donne in Gran Bretagna come segue: \"Ci viene in continuazione rammentato che la civilt\u00e0 e il cristianesimo hanno ripristinato alla donna i suoi giusti diritti: nel frattempo la moglie \u00e8 l'effettivo servitore del marito, non tanto meno per quanto riguarda l'obbligo legale che gli schiavi posseggono\".\nAllora membro del Parlamento del Regno Unito Mill sostenne che le donne meritassero il diritto di voto, anche se la sua proposta di far sostituire il termine \"uomo\" con quello di \"persona\" nella \"Reform Act 1867\" venne accolta con alte risate dai membri della Camera dei comuni e bocciata per 76 a 196 voti. I suoi argomenti non trovarono molto sostegno tra i contemporanei, ma il suo tentativo di far modificare il disegno di legge della riforma gener\u00f2 una maggior attenzione sulla questione del suffragio femminile in Gran Bretagna.\nIn un cartoncino della rivista \"Punch\" del 1867 viene colpito dalla satira (e inteso come minaccia) il tentativo di sostituire il termine \"uomo\" con \"persona\", cio\u00e8 conseguentemente dare alle donne la facolt\u00e0 di voto. La didascalia recita: MILL'S LOGIC; OR, FRANCHISE FOR FEMALES. \"PRAY CLEAR THE WAY, THERE, FOR THESE - A - PERSONS.\".\nInizialmente soltanto una delle numerose campagne per i diritti delle donne, quella del suffragio divenne ben presto la causa principale del costituirsi del primo movimento esplicitamente femminista all'inizio del XX secolo. All'epoca la capacit\u00e0 di voto era limitata ai possessori di ricche propriet\u00e0 nelle giurisdizioni inglesi. Questa disposizione implicitamente escludeva le donne con diritto di propriet\u00e0 e la \"Legge matrimoniale\" continuava a dare agli uomini tutti i diritti di propriet\u00e0 o all'eredit\u00e0 a partire dal momento delle nozze, questo fino al XIX secolo.\nAnche se il suffragio maschile si allarg\u00f2 nel corso del secolo, alle donne veniva esplicitamente vietato a votare a livello nazionale e finanche locale secondo la Reform Act 1832 e la \"Municipal Corporations Act 1835\". Millicent Fawcett e Emmeline Pankhurst condussero un'aspra campagna pubblica sul suffragio femminile fino a quando nel 1918 venne approvato un disegno di legge per consentire alle donne con pi\u00f9 di 30 anni il diritto di voto.\nNel corso degli anni '60 del XIX secolo la politica sessuale economica delle donne del ceto medio in Gran Bretagna e nei paesi vicini dell'Europa occidentale fu guidata da fattori quali l'evoluzione della cultura del consumatore del XIX secolo, tra cui l'emergere di grandi centri commerciali e delle \"sfere separate\". In \"Come Buy, Come Buy: Shopping and the Culture of Consumption in Victorian Women's Writing\",l'accademica statunitense Krista Lysack compie un'analisi della letteratura di quel secolo affermando che attraverso i suoi espedienti narrativi vi si poteva scorgere il \"riflesso di norme comuni contemporanee\", come ad esempio la femminilit\u00e0 vittoriana caratterizzata dalla rinuncia di s\u00e9 e dalla regolamentazione di tutti i desideri.\nMentre le donne, in particolare quelle della classe media, ottennero un modesto controllo sulle spese familiari quotidiane ed ebbero la possibilit\u00e0 di farsi vedere fuori casa, assistere ad eventi sociali ed acquistare oggetti personali e domestici nei vari magazzini sviluppatisi in territorio europeo nel tardo XIX secolo, nel clima socioeconomico dell'Europa pervadeva l'ideologia secondo cui le donne non avevano un totale controllo sui loro bisogni e con la conseguenza che avrebbero di certo sperperato il salario del loro marito o padre.\nDi conseguenza molti annunci pubblicitari relativi a beni socialmente femminili ebbero come risultato di far aumentare la progressione sociale, gli esotismi dell'orientalismo e l'efficienza aggiunta per i ruoli delle donne all'interno delle famiglie; le donne vennero ritenute oramai responsabili di tutto quel che concerneva la pulizia, la custodia dei bambini e la cucina.\nRussia.\nPer legge e per costume la Russia moscovita era una societ\u00e0 fortemente patriarcale che subordinava le donne agli uomini e i giovani ai loro anziani. Pietro I di Russia port\u00f2 ad un rilassamento generale della seconda abitudine, ma non la subordinazione delle donne. Un decreto del 1722 vietava esplicitamente qualsiasi matrimonio forzato, richiedendo il consenso sia dello sposo quanto della sposa, mentre l'autorizzazione parentale rimaneva ancora uno dei requisiti. Ma durante il regno di Pietro solo l'uomo poteva liberarsi di sua moglie, facendola rinchiudere in un monastero.\nIn termini legislativi le donne avevano un doppio standard. Le mogli adultere venivano condannate ai lavori forzati, mentre gli uomini che avevano assassinato le loro mogli subivano solo la flagellazione. Dopo la morte di Pietro il Grande le leggi e le abitudini legate all'autorit\u00e0 matrimoniale degli uomini sulle proprie mogli aumentarono. Nel 1782 la legge civile rinforz\u00f2 la responsabilit\u00e0 delle donne ad obbedire ai mariti. Nel 1832 le leggi del Digesto cambiarono questo obbligo in \"obbedienza illimitata\".\nNel XVIII secolo la chiesa ortodossa russa accrebbe ulteriormente la propria autorit\u00e0 sul matrimonio impedendo ai sacerdoti di concedere il divorzio, anche per le donne gravemente abusate. Nel 1818 il senato russo aveva anche proibito la separazione delle coppie sposate.\nDurante la prima guerra mondiale la cura dei bambini si rese sempre pi\u00f9 difficoltosa per le donne, molte delle quali non potevano semplicemente sostenere economicamente se stesse, a causa della morte dei mariti o del loro allontanamento al fronte. Molte donne dovettero rinunciare ai propri figli e alla casa a causa di accuse di abusi e negligenze. I bambini erano cos\u00ec rinchiusi in orfanotrofio.\nA seguito della rivoluzione d'ottobre i bolscevichi sostituirono generalmente questi istituti con moderne case di maternit\u00e0, usate poi come modello per i futuri ospedali di maternit\u00e0. La contessa che gestiva uno dei vecchi istituti venne spostata ad un'ala laterale dell'edificio, ma cominci\u00f2 a diffondere voci sui bolscevichi che avevano cominciato a rimuovere le immagini sacre e che le infermiere erano promiscue con i marinai. L'ospedale di maternit\u00e0 fu bruciato poche ore prima che ne fosse previsto l'apertura e la contessa fu sospettata di esserne responsabile.\nLe donne russe continuavano ad avere restrizioni per quanto riguardava la propriet\u00e0 fino alla met\u00e0 del XVIII secolo. I diritti delle donne migliorarono notevolmente dopo la creazione dell'Unione delle Repubbliche Socialiste Sovietiche ad opera del bolscevismo. Sotto i bolscevichi la Repubblica Socialista Federativa Sovietica Russa \u00e8 diventata uno dei primi paesi a dare il diritto di voto alle donne e il primo paese nella storia del mondo a fornire il libero aborto alle donne negli ospedali di Stato.\nCanada.\nL'attivismo dei diritti delle donne in Canada nel corso del XIX e del XX secolo permise l'aumento del ruolo femminile all'interno della vita pubblica, con obiettivi che includevano il diritto di voto per le donne, l'aumento dei diritti di propriet\u00e0, l'accesso all'istruzione e il riconoscimento delle donne come \"persone\". Le \"famose cinque\" furono un gruppo di donne canadesi - Emily Murphy, Irene Parlby, Nellie McClung, Louise McKinney e Henrietta Edwards - che nel 1927 chiesero alla Corte suprema del Canada di rispondere alla domanda: \"\"La parola \"Persone\" inserita nella sezione 24 della \"Constitution Act, 1867\" comprende anche le persone femminili?\"\" durante il caso \"Edwards v. Canada\".\nDopo che la Corte suprema assunse per decisione unanime che le donne non sono tali \"persone\" la sentenza venne impugnata e annullata nel 1929 dal comitato giudiziario britannico (\"Judicial Committee of the Privy Council\"), allora tribunale di ultima istanza canadese nell'ambito dell'impero britannico e del Commonwealth.\nDescrizione.\nDiritti naturali.\nI filosofi del giusnaturalismo (diritto naturale) del XVII secolo presenti soprattutto in Gran Bretagna e negli Stati Uniti d'America, come Thomas Hobbes, Jean-Jacques Rousseau e John Locke, svilupparono la teoria dei diritti naturali facendo riferimento agli antichi filosofi come Aristotele e all'esponente della Scolastica (teologia medievale) Tommaso d'Aquino.\nCome gi\u00e0 gli antichi filosofi, anche i nuovi pensatori del diritto naturale del XVII secolo difendevano la schiavit\u00f9 e uno status inferiore delle donne nel diritto civile. Basandosi preminentemente sull'antica filosofia greca, i filosofi della legge naturale sostenevano che i diritti naturali non derivavano da Dio, ma che invero essi erano \"universali, evidenti e intuitivi\", una legge che si poteva trovare nella natura. Credevano che i diritti naturali erano evidenti a ogni \"uomo civilizzato\" che vive \"nella forma pi\u00f9 alta della societ\u00e0\".\nI diritti naturali derivanti dalla natura umana fu una concezione fondata anzitutto dall'antico filosofo greco Zenone di Cizio in materia di natura umana; Zenone sosteneva che ogni cittadino greco razionale e civilizzato aveva una sua personalissima \"scintilla divina\" o \"anima\" dentro di s\u00e9 che esisteva indipendente dal corpo. Zenone fu il fondatore della filosofia dello stoicismo e l'idea di una natura umana venne in seguito adottata anche da altri filosofi greci, poi dai filosofi della legge naturale e dagli esponenti dell'umanesimo occidentali.\nAristotele svilupp\u00f2 l'idea poi ampiamente adottata del razionalismo, sostenendo che l'uomo era un \"animale razionale\" e come tale avesse un naturale \"potere di ragione\". I concetti della natura umana nell'antica Grecia dipendevano dal sesso, dall'etnia e da altre qualifiche e i filosofi di diritto naturale del XVII secolo si rivolgevano alle donne come ai bambini, agli schiavi e ai non bianchi i quali non erano n\u00e9 \"razionali\" n\u00e9 \"civilizzati\".\nI filosofi giusnaturalisti affermarono che lo status inferiore delle donne era un fatto di \"senso comune\" e una questione di \"natura\". Credevano che le donne non potessero essere trattate come uguali a causa della loro \"natura interiore\". Queste opinioni furono poi contrastate nel XVIII e XIX secolo dai filosofi evangelici della teologia razionale come William Wilberforce e Charles Spurgeon, che sostenevano l'abolizionismo e il fatto che le donne dovessero avere diritti uguali a quelli degli uomini. I teorici moderni del diritto naturale e i sostenitori dei diritti naturali affermano che tutte le persone hanno una natura umana, indipendentemente dal sesso, dall'etnia o da altre qualifiche, quindi tutte le persone hanno uguali diritti naturali.\nDiritti di lavoro uguali per donne e uomini.\nI diritti di occupazione per le donne includono l'accesso non discriminatorio delle donne nei luoghi di lavoro e parit\u00e0 di retribuzione. I diritti delle donne e degli uomini ad avere pari retribuzione e pari prestazioni per uguale lavoro sono stati apertamente negati dal governo di Hong Kong britannico fino agli inizi degli anni '70. Leslie Wah-Leung Chung (\u937e\u83ef\u4eae, 1917\u20132009), presidente della \"Hong Kong Chinese Civil Servants' Association\" (\u9999\u6e2f\u653f\u5e9c\u83ef\u54e1\u6703 1965\u201368), contribu\u00ec alla creazione di una retribuzione uguale per uomini e donne oltre al diritto per le donne sposate di rimanere impiegate a tempo indeterminato.\nPrima di allora lo status lavorativo di una donna cambiava da dipendente permanente a lavoratrice temporanea una volta che si fosse sposata, perdendo in tal modo i diritti pensionistici. Alcune di loro persero persino i loro posti di lavoro. Dato che le infermiere erano principalmente donne questo miglioramento dei diritti per le donne sposate signific\u00f2 molto per il mantenimento della professione infermieristica.\nIn alcuni paesi europei le donne sposate non potevano lavorare senza il previo consenso dei rispettivi mariti e ci\u00f2 \u00e8 durato fino a pochi decenni fa, ad esempio in Francia fino al 1965 e in Spagna fino al 1975. Inoltre la pratica di \"Marriage bar\", adottata sul finire del XIX secolo e fino agli anni '70 in molti paesi (tra cui Austria, Australia, Irlanda, Canada e Svizzera), hanno limitato le donne sposate dall'occupazione in molte professioni.\nUna questione fondamentale per assicurare l'uguaglianza di genere sul posto di lavoro \u00e8 il rispetto dei diritti di maternit\u00e0 (congedo parentale) e dei diritti riproduttivi delle donne. Il congedo di maternit\u00e0 (e il congedo di paternit\u00e0 in alcuni paesi) sono periodi temporanei di assenza dal lavoro assegnato immediatamente prima e dopo il parto per sostenere la piena ripresa della madre e concedere del tempo per le prime cure al neonato. I paesi hanno spesso regolamentazioni differenti in materia di congedo parentale.\nNell'Unione europea (UE) le politiche possono variare anche in modo significativo, ma nonostante ci\u00f2 tutti i paesi membri devono rispettare gli standard minimi della direttiva sulle lavoratrici incinte (1992) e della direttiva sulle cure parentali (2010).\nDiritto di voto.\nNel corso del XIX secolo alcune donne cominciarono prima a chiedere, poi a reclamare e infine a dimostrare per il diritto di voto, il diritto cio\u00e8 a partecipare all'elezione del proprio governo e alla sua legislazione. Altre donne si opposero al suffragio, come Helen Kendrick Johnson, la cui opera del 1897 \"Woman and the Republic\" contiene forse i migliori argomenti contro il suffragio delle donne in quel periodo.\nGli ideali del suffragio femminile si svilupparono accanto a quelli del suffragio universale e oggi il diritto di voto femminile \u00e8 considerato un diritto palese (ai sensi della Convenzione sull'eliminazione di ogni forma di discriminazione della donna). Durante il XIX secolo il diritto di voto venne gradualmente esteso in molti paesi e le donne iniziarono a fare la loro campagna per questo loro diritto. Nel 1893 la Nuova Zelanda divenne il primo paese al mondo a dare alle donne il diritto di voto a livello nazionale. L'Australia a livello federale ha dato alle donne il diritto di voto nel 1902.\nUn certo numero di paesi nordici cominci\u00f2 a concedere alle donne il diritto di voto all'inizio del XX secolo, il Granducato di Finlandia nel 1906, il regno di Norvegia nel 1913, il regno di Danimarca e l'Islanda nel 1915. Con la fine della prima guerra mondiale sono seguiti molti altri paesi: il regno dei Paesi Bassi nel 1917, l'Austria, la Repubblica Democratica di Azerbaigian, il Canada, la Cecoslovacchia, la Georgia, la Polonia e il regno di Svezia nel 1918, la repubblica di Weimar e il Lussemburgo nel 1919, la Turchia nel 1934 e gli Stati Uniti d'America a livello federale gi\u00e0 dal 1920, mentre in Italia solo nel 1946. Fanalini di coda in Europa in questa classifica sono stati la Grecia nel 1952, la Svizzera nel 1971 a livello federale (tra il 1959 e il 1991 a livello locale e cantonale), il Portogallo nel 1976 (a parit\u00e0 di condizioni con gli uomini, con restrizioni dal 1931), nonch\u00e9 i microstati di San Marino nel 1959, il principato di Monaco nel 1962, Andorra nel 1970 e il Liechtenstein nel 1984.\nIn Canada la maggior parte delle province ha emanato il suffragio femminile tra il 1917 e il 1919, mentre fu adottato tardivamente nell'Isola del Principe Edoardo (1922), in Terranova e Labrador (1925) e nella provincia del Qu\u00e9bec (1940).\nIn America Latina alcuni paesi hanno concesso il diritto al voto alle donne nella prima met\u00e0 del XX secolo, in Ecuador nel 1929, in Brasile nel 1932, a El Salvador nel 1939, nella Repubblica Dominicana nel 1942, in Guatemala nel 1956 e in Argentina a partire dal 1946. In India, sottoposta alla regola coloniale dell'impero anglo-indiano il suffragio universale fu concesso nel 1935.\nAltri paesi asiatici hanno dato alle donne il diritto di voto nella met\u00e0 del XX secolo, il Giappone nel 1945, la Repubblica Popolare Cinese nel 1947 e l'Indonesia nel 1955. In Africa le donne hanno generalmente il diritto di voto insieme agli uomini attraverso il suffragio universale, in Liberia dal 1947, in Uganda dal 1958 e in Nigeria a partire dal 1960. In molti paesi del Medio Oriente il suffragio universale \u00e8 stato acquisito dopo la seconda guerra mondiale, anche se in alcuni, come ad esempio il Kuwait, il suffragio \u00e8 rimasto molto limitato. Solo il 16 maggio 2005 il Parlamento del Kuwait ha esteso il suffragio anche alle donne con un voto di 35 contro 23.\nDiritto alla libert\u00e0 di movimento.\nLa libert\u00e0 di movimento \u00e8 un diritto essenziale riconosciuto dagli organi internazionali, ad esempio nell'articolo 15, paragrafo 4, della Convenzione sull'eliminazione di ogni forma di discriminazione della donna (CEDAM). Tuttavia in molte regioni del mondo le donne si trovano ad avere questo diritto gravemente limitato, in teoria o in pratica. Ad esempio in alcuni paesi le donne non possono lasciare la propria casa senza la presenza di un tutore maschile o senza il previo consenso paterno; un caso riguarda la legge personale dello Yemen la quale afferma che la moglie deve obbedire al marito e non deve uscire senza il suo consenso.\nAnche nei paesi che non hanno questo tipo di limitazioni legali il movimento delle donne pu\u00f2 essere impedito nella pratica da norme variamente sociali e religiose come il purdah afgano. Le leggi che impongono una limitazione per le donne a viaggiare esistevano fino a poco tempo fa anche in alcuni paesi occidentali: fino al 1983 in Australia la timbratura del passaporto di una donna sposata doveva essere autorizzata dal marito.\nSono state utilizzate storicamente vaie pratiche per limitare la libert\u00e0 di movimento delle donne, come ad esempio il \"legame d piedi\" o Loto d'oro in Cina, l'abitudine di applicare uno stretto legame che vincolava i piedi delle giovani ragazze, comune in tutto il paese dal X fino all'inizio del XX secolo.\nDiscriminazione.\nI movimenti per i diritti delle donne si concentrano sulla fine di ogni forma di [discriminazione] nei confronti delle donne; a questo proposito risulta essere importante la definizione stessa di \"discriminazione\". Secondo la giurisprudenza della Convenzione europea per la salvaguardia dei diritti dell'uomo e delle libert\u00e0 fondamentali (CEDU), il diritto alla libert\u00e0 dalla discriminazione comprende non solamente l'obbligo degli Stati di trattare allo stesso modo le persone che si trovano in situazioni analoghe, ma anche l'obbligo di trattare in modo diverso persone che sono in situazioni diverse.\nA questo proposito l'equit\u00e0 non \u00e8 solo l'\"uguaglianza\". Pertanto gli Stati debbono talvolta differenziare tra donne e uomini, ad esempio offrire il congedo di maternit\u00e0 o altre protezioni legali che circondano la gravidanza e il parto (per tener conto delle realt\u00e0 biologiche della riproduzione) o venendo a riconoscere un contesto storico specifico.\nAd esempio gli atti di violenza commessi dagli uomini contro le donne non si verificano entro un vuoto, ma fanno parte di uno specifico e determinato contesto sociale; nel caso \"Opuz v. Turkey\" la CEDU ha definito la violenza contro le donne come una forma di discriminazione nei loro confronti. Questa \u00e8 anche la posizione della Convenzione del Consiglio d'Europa sulla prevenzione e la lotta contro la violenza nei confronti delle donne e la violenza domestica (Convenzione di Istanbul) che all'articolo 3 afferma che la \"violenza contro le donne\" \u00e8 intesa come una violazione dei diritti umani e una forma discriminatoria nei confronti delle donne.\nVi sono opinioni differenti su dove sia pi\u00f9 opportuno distinguere tra le donne e gli uomini; una delle opinioni afferma che il rapporto sessuale \u00e8 un atto in cui questa differenza dev'essere riconosciuta, sia a causa dell'aumento dei rischi fisici per le donne, sia per il contesto storico in cui le donne sono sistematicamente sottoposte ad un rapporto sessuale forzato; mentre un'altra opinione sottolinea la posizione socialmente subordinata assunta dalle donne ad esempio nella pratica del ratto della sposa e negli stupri di guerra.\nDiritti di propriet\u00e0 (USA e Regno Unito).\nLungo tutto il corso del XIX secolo alcune donne come Ernestine Rose, Paulina Kellogg Wright Davis, Elizabeth Cady Stanton e la scrittrice Harriet Beecher Stowe negli Stati Uniti d'America e in Gran Bretagna hanno cominciato a sfidare leggi che negavano loro il diritto alla propriet\u00e0 privata una volta che si fossero sposate.\nSotto la dottrina della common law, la legge comune (\"coverture\") a favore dei mariti permetteva l'acquisizione ed il controllo dei beni immobili, oltre che degli eventuali salari delle loro mogli. A partire dagli anni '40 le legislazioni statali statunitensi e britanniche cominciarono a far passare statuti che proteggevano la propriet\u00e0 delle donne dai loro mariti e dai creditori degli stessi mariti. Queste leggi vennero conosciute come \"Atti di propriet\u00e0 delle donne sposate (Married Women's Property Acts).\nI tribunali statunitensi del XIX secolo continuarono inoltre a richiedere esami di donne sposate che avevano venduto la loro propriet\u00e0. Un esame privato era una pratica in cui una donna sposata che avrebbe voluto vendere le sue propriet\u00e0 doveva essere esaminata separatamente da un magistrato o da un giudice di pace al di fuori della presenza del marito e chiedere se il marito non la stesse pressando per farle firmare il documento di vendita.\nDiritto all'istruzione.\nIl diritto a ricevere un'adeguata istruzione \u00e8 un diritto universale. La \"Convenzione contro la discriminazione in materia di istruzione\" vieta la discriminazione in ambito educativo e la discriminazione viene definita come \"\"qualsiasi distinzione, esclusione, limitazione o preferenza che, basandosi sulla razza, il colore, il sesso, la lingua, la religione, l'opinione politica, la condizione economica o la nascita abbia lo scopo o l'effetto di annullare o compromettere l'uguaglianza di trattamento nell'istruzione\".\nLa Convenzione internazionale sui diritti economici, sociali e culturali afferma all'articolo 3 che \"gli Stati parti del presente Patto si impegnano a garantire il pari diritto degli uomini e delle donne al godimento di tutti i diritti economici, sociali e culturali di cui al presente Accordo\"\"; mentre l'articolo 13 precisa di riconoscere \"a tutti il diritto all'istruzione\".\nMentre il diritto delle donne ad accedere all'istruzione accademica viene riconosciuto come molto importante, \u00e8 sempre pi\u00f9 riconosciuto che l'istruzione accademica dev'essere integrata con l'istruzione sui diritti umani, la non discriminazione, l'etica e l'uguaglianza di genere, affinch\u00e9 l'avanzamento sociale sia possibile. Questo fatto \u00e8 stato sottolineato dal principe giordano Zeid Ra'ad Zeid Al-Hussein, attuale Alto commissariato delle Nazioni Unite per i diritti umani, che ha ribadito l'importanza dell'educazione ai diritti umani per tutti i bambini:\nNel corso degli ultimi decenni \u00e8 stata data una maggior attenzione alla sensibilizzazione dello studente nei confronti dell'importanza dell'uguaglianza di genere.\nDiritti legali.\nI diritti riproduttivi sono quei diritti e libert\u00e0 legali relativi alla riproduzione e alla salute riproduttiva. I diritti riproduttivi sono stati approvati dal programma ventennale adottato nel 1994 all'\"International Conference on Population and Development\" svoltasi al Cairo e dalla piattaforma d'azione della \"Dichiarazione di Pechino\".\nDurante gli anni '70 del XIX secolo le femministe cominciarono ad avanzare il concetto di maternit\u00e0 volontaria come critica politica della maternit\u00e0 involontaria ed esprimendo in tal maniera il desiderio di emancipazione femminile. I sostenitori della maternit\u00e0 volontaria disapprovarono per\u00f2 nella stragrande maggioranza dei casi la contraccezione, sostenendo che le donne avrebbero dovuto impegnarsi solo nel rapporto sessuale finalizzato alla procreazione e ribadendo il sostegno all'astinenza periodica o permanente.\nIn relazione a \"Come cambiare la legge?\" Sanger ha scritto \"... le donne si appellano invano per essere istruite sui contraccettivi. I medici sono disposti ad eseguire aborti quando ci\u00f2 venga considerato necessario, ma rifiutano di dirigersi verso l'uso di preventivi che renderebbero inutili gli aborti... \" Non posso Farlo - la legge non lo permette\".\nControllo delle nascite.\nAll'inizio del XX secolo il controllo delle nascite venne avanzato come alternativa alle interpretazioni tradizionali della famiglia e alla maternit\u00e0 volontaria. La frase \"controllo delle nascite\" \u00e8 entrata nella lingua inglese nel 1914 ed \u00e8 stata diffusa da Margaret Sanger la quale fu principalmente attiva negli Stati Uniti ma che si era guadagnata una reputazione internazionale nel corso degli anni '30.\nIl campione britannico del controllo delle nascite Marie Stopes rese la contraccezione accettabile in Gran Bretagna durante gli anni '20 proclamandola in termini scientifici, Stoper aiut\u00f2 anche i movimenti per il controllo delle nascite emergenti in una serie di colonie della corona britannica. Il movimento sostenne la contraccezione in modo da consentire il rapporto sessuale come desiderio senza sottoporlo al rischio di gravidanza.\nSottolineando il valore dei metodi contraccettivi il movimento sostenne che le donne avrebbero dovuto avere il controllo della loro riproduzione, un'idea che si allineo strettamente al tema del movimento femminista. Slogan come \"il controllo del nostro corpo\" (e \"l'utero \u00e8 mio e lo gestisco io\" della seconda ondata femminista) critic\u00f2 fortemente il dominio maschile reclamando la liberazione delle donne dall'obbligo della maternit\u00e0, una connotazione assente dalla pianificazione familiare, dal controllo della popolazione (politica demografica) e dai movimenti fautori dell'eugenetica.\nNel corso degli anni '60 e '70 il movimento del controllo delle nascite sostenne la legalizzazione dell'aborto e le campagne di educazione su vasta scala nei riguardi della contraccezione da parte dei governi. Negli anni '80 le organizzazioni per il controllo delle nascite e delle popolazioni collaborarono all'evoluzione dei diritti delle donne esigendo la contraccezione e l'aborto, con una maggiore enfasi posta sulla \"libera scelta\".\nIl controllo delle nascite divenne un tema rilevante anche nella politica degli Stati Uniti. Le questioni riproduttive sono citate come esempi di impotenza delle donne ad esercitare i propri diritti. L'accettazione sociale del controllo delle nascite ha richiesto la separazione della sessualit\u00e0 dalla procreazione, facendo del controllo delle nascite un soggetto molto controverso nel corso dell'intero XX secolo.\nNegli Stati Uniti il controllo delle nascite \u00e8 diventato presto un'arena di lotta nel conflitto tra valori del liberalismo da una parte e del conservatorismo dall'altra, sollevando questioni riguardanti la famiglia, la libert\u00e0 personale, l'intervento statale, l'influenza religiosa all'interno dell'ambito politico, la morale sessuale e il benessere sociale. I diritti riproduttivi, cio\u00e8 quei diritti relativi alla riproduzione sessuale e alla salute riproduttiva, sono stati discussi per la prima volta come un sottoinsieme dei diritti umani alla \"Conferenza internazionale sui diritti dell'uomo\" del 1968.\nI diritti riproduttivi rappresentano un concetto ampio, che pu\u00f2 includere alcuni o tutti i seguenti diritti: il diritto ad aborti legali e sicuri, il diritto di controllare le proprie funzioni riproduttive, il diritto di accedere alla qualit\u00e0 sanitaria riproduttiva e il diritto all'accesso all'istruzione per poter fare scelte riproduttive libere dalla coercizione, dalla discriminazione e dalla violenza.\nI diritti riproduttivi possono anche comprendere l'istruzione relativa alla contraccezione e alle malattie sessualmente trasmissibili. I diritti riproduttivi hanno spesso finito per includere anche la libert\u00e0 dalla mutilazione genitale femminile (FGM) e dall'aborto forzato e la sterilizzazione forzata. La \"Convenzione di Istanbul\" riconosce questi due diritti nell'articolo 38 (malattie genitali femminili) e all'articolo 39 (aborto forzato e sterilizzazione forzata).\nI diritti riproduttivi sono intesi come diritti appartenenti sia agli uomini che alle donne, ma sono pi\u00f9 frequentemente avanzati come diritti delle donne.\nAborto.\nI diritti riproduttivi delle donne possono essere anche intesi come il diritto di facile accesso ad un aborto sicuro e legale. L'accesso delle donne all'aborto legale \u00e8 limitato dalla legge nella maggior parte dei paesi del mondo. Laddove l'aborto \u00e8 consentito dalla legge, le donne possono avere accesso limitato ai servizi di aborto sicuro. Alcuni paesi ancora proibiscono l'aborto in tutti i casi, ma in molti paesi e giurisdizioni, l'aborto \u00e8 permesso se vi \u00e8 l'intento di salvare la vita della donna incinta o se la gravidanza \u00e8 stata causata da stupro o incesto.\nSecondo Human Rights Watch, \"l'aborto \u00e8 un soggetto altamente emotivo e un argomento che eccita profondamente i pareri personali. Tuttavia l'accesso equo a servizi di aborto sicuro \u00e8 in primo luogo e innanzitutto un diritto umano: dove l'aborto \u00e8 sicuro e legale, nessuno \u00e8 costretto ad provocarne uno, dove invece l'aborto \u00e8 illegale e pericoloso le donne sono costrette a portare a termine gravidanze indesiderate o a subire gravi conseguenze sanitarie e persino la morte: circa il 13% del tasso di morte materno in tutto il mondo \u00e8 imputabile ad un aborto non sicuro, tra 68.000 e 78.000 morti ogni anno\".\nSempre secondo \"Human Rights Watch\" \"il rifiuto di concedere il diritto di una donna incinta a prendere una decisione indipendente in materia di aborto viola o costituisce una minaccia per una vasta gamma di diritti umani\". Si pu\u00f2 per\u00f2 sostenere che anche se le donne muoiono a causa di un aborto non sicuro la legalizzazione dell'aborto dev'essere considerata una violazione del diritto umano in quanto supporta una causa che priva il nascituro dell'umanit\u00e0, che deve essere rispettato e quindi un'altra soluzione si rende necessaria per evitare la morte materna (ad esempio, il supporto psicologico e fisiologico durante e dopo la gravidanza) evitando in tal modo anche l'aborto. Secondo l'Organizzazione Mondiale della Sanit\u00e0 in media ogni anno nel mondo si sono verificati 56 milioni di aborti negli anni tra il 2010 e il 2014.\nLa Chiesa cattolica e molte altre fedi del cristianesimo, in particolare quelle che supportano i diritti cristiani e la maggior parte degli ebrei ortodossi (vedi rapporto tra religione e aborto), non considerano l'aborto come un diritto ma piuttosto come un male morale e un peccato mortale.\nLa Russia \u00e8 stato il primo paese a legalizzare gli aborti e ad offrire assistenza medica gratuita negli ospedali statali per farlo. Dopo la Rivoluzione d'Ottobre l'ala femminile del bolscevismo (il \u017denotdel) persuase i bolscevichi a legalizzare l'aborto (come \u00abmisura temporanea\u00bb); l'aborto venne cos\u00ec legalizzato nel novembre 1920. Questa \u00e8 stata la prima volta nella storia del mondo in cui le donne avevano conseguito una vittoria nel diritto ad avere aborti liberi negli ospedali statali.\nDiritti umani.\nConvenzione sull'eliminazione di tutte le forme di discriminazione contro le donne.\nLa Dichiarazione universale dei diritti dell'uomo adottata nel 1948 sancisce \"gli uguali diritti degli uomini e delle donne\" e si rivolge sia alle questioni di uguaglianza che di equit\u00e0 Nel 1979 l'Assemblea Generale delle Nazioni Unite ha adottato la Convenzione sull'eliminazione di ogni forma di discriminazione della donna (CEDAW) per l'attuazione legale della Dichiarazione sull'eliminazione della discriminazione nei confronti delle donne. Descritto come un disegno di legge internazionale per le donne, \u00e8 entrato in vigore il 3 settembre 1981.\nGli stati membri dell'ONU che non hanno ratificato la convenzione sono l'Iran, le isole di Palau, la Somalia, il Sudan, le isole di Tonga e gli Stati Uniti d'America. L'arcipelago di Niue e la Citt\u00e0 del Vaticano, che sono stati non membri, non lo hanno ancora ratificato. L'ultimo stato ad essere entrato a far parte della convenzione \u00e8 Sud Sudan, il 30 aprile 2015.\nLa Convenzione definisce la discriminazione nei confronti delle donne nei seguenti termini:\nEssa stabilisce inoltre un programma di azione per porre fine alla discriminazione basata sul sesso per i quali gli stati che ratificano la Convenzione sono tenuti a sancire l'uguaglianza di genere nella loro legislazione nazionale, abrogare tutte le disposizioni discriminatorie nelle loro leggi e adottare nuove disposizioni per tutelare la discriminazione contro le donne. Devono inoltre istituire tribunali e istituzioni pubbliche per garantire alle donne una protezione efficace contro la discriminazione e adottare misure per eliminare tutte le forme di discriminazione praticate contro le donne da parte di persone, organizzazioni e imprese (Articolo 2).\nDiritti delle donne in campo matrimoniale, di divorzio e di diritto di famiglia.\nL'articolo 16 della Dichiarazione universale dei diritti dell'uomo sancisce il diritto per gli uomini e le donne di sposarsi e fondare una famiglia, nello specifico:.\nL'articolo 16 della CEDAW stabilisce che, \"\"1. Gli stati membri adottano tutte le misure adeguate per eliminare la discriminazione contre le donne in tutte le questioni relative al matrimonio e i rapporti familiari [...]\". Tra i diritti inclusi vi sono il diritto della donna di scegliere liberamente e consensualmente il suo sposo; di avere i diritti genitoriali a prescindere dal proprio stato civile; il diritto di una donna sposata a scegliere una professione o un'occupazione e di avere e mantenere diritti di propriet\u00e0 privata all'interno del matrimonio\". Oltre a questi, \"i fidanzamenti ed il matrimonio forzato di un bambino non hanno alcun effetto giuridico\"\".\nIl matrimonio inserito in un contesto di poligamia \u00e8 una pratica controversa, prevalente in alcune parti del mondo. Le raccomandazioni generali formulate dal Comitato per l'Eliminazione della Discriminazione contro le donne esprimono una raccomandazione generale (al n\u00ba 21), la parit\u00e0 nelle relazioni di matrimonio e di famiglia. \"14 [...] il matrimonio poligamo contravviene il diritto della donna ad avere una condizione di parit\u00e0 con gli uomini, ci\u00f2 pu\u00f2 portare a gravi conseguenze emotive e finanziarie per lei e i suoi familiari a carico, pertanto tali matrimoni dovrebbero essere scoraggiati e vietati\".\nLa convivenza di coppie di fatto cos\u00ec come le madri single sono comuni in alcune parti del mondo. Il Comitato delle Nazioni Unite per i diritti umani ha dichiarato:\nDichiarazione di Vienna e programma d'azione.\nLa \"Dichiarazione di Vienna e Programma d'Azione\", conosciuto anche come VDPA, \u00e8 una dichiarazione dei diritti umani adottata per consenso in occasione della Conferenza mondiale sui diritti umani emessa il 25 giugno 1993 a Vienna. Questa affermazione riconosce i diritti delle donne come diritti umani tutelati. Nel paragrafo 18 si legge:\nRisoluzioni del Consiglio di sicurezza delle Nazioni Unite.\nIl 31 ottobre 2000 il Consiglio di Sicurezza delle Nazioni Unite all'unanimit\u00e0 ha adottato la risoluzione 1325 (i primi documenti formali e giuridici del Consiglio di Sicurezza) che impone a tutti gli Stati di rispettare pienamente il diritto internazionale umanitario e il diritto internazionale dei diritti umani applicabile ai diritti e alla protezione delle donne e delle ragazze durante e dopo i conflitti armati.\nProtocollo di Maputo.\nIl Protocollo alla \"Carta africana dei diritti dell'uomo e dei popoli e sui diritti della condizione della donna in Africa\", meglio noto come Protocollo di Maputo, \u00e8 stato adottato dall'Unione africana l'11 luglio 2003 a seguito del secondo vertice di Maputo in Mozambico. Il 25 novembre 2005 esso \u00e8 stato ratificato comprendendo le richieste di 15 paesi membri dell'Unione africana, cos\u00ec il protocollo \u00e8 stato entrato in vigore. Il protocollo garantisce i diritti completi per le donne, compreso il diritto di prendere parte nel processo politico, a favore dell'uguaglianza sociale e politica con gli uomini, e per il controllo della loro salute riproduttiva, oltre alla messa al bando delle mutilazioni genitali femminili.\nMovimenti moderni.\nNei decenni successivi alla met\u00e0 del XIX secolo i diritti delle donne sono divenuti una questione sempre pi\u00f9 importante nel mondo anglosassone. Negli anni '60 il movimento fu chiamato per la prima volta \"femminismo\" o \"liberazione delle donne\". I riformatori richiedevano la stessa retribuzione per le donne a pari condizioni di lavoro, diritti uguali sul piano legislativo e la libert\u00e0 di pianificare le proprie famiglie (controllo delle nascite e contraccezione) o di non aver affatto bambini. I loro sforzi sono stati soddisfatti con risultati misti.\nIl Consiglio Internazionale delle Donne (International Council of Women ICW) fu la prima organizzazione femminile a superare i confini nazionali attraverso la causa comune della promozione dei diritti umani per le donne. Nel marzo/aprile del 1888 i leader femministi si sono riuniti a Washington con 80 relatori e 49 delegati che rappresentavano 53 organizzazioni femminili di 9 paesi: Canada, Stati Uniti, Irlanda, India, Inghilterra, Finlandia, Danimarca, Francia e Norvegia.\nVi parteciparono donne provenienti da organizzazioni professionali, sindacati, gruppi artistici e societ\u00e0 di beneficenza. I Consigli Nazionali furono affiliati all'ICW ed hanno avuto in tal modo la possibilit\u00e0 di farsi sentire a livello internazionale. Nel 1904 l'ICW si riun\u00ec a Berlino. L'OCW lavor\u00f2 anche con la Lega delle Nazioni durante gli anni '20 e con l'Organizzazione delle Nazioni Unite (ONU) dopo la seconda guerra mondiale.\nA tutt'oggi l'ICW detiene lo status consultivo con il Consiglio economico e sociale delle Nazioni Unite, il pi\u00f9 alto accredito che un'Organizzazione non governativa (ONG) possa raggiungere all'interno dell'ONU. Attualmente \u00e8 composta da 70 paesi ed ha il suo quartier generale a Losanna. Le riunioni internazionali si svolgono a cadenza triennale.\nNel Regno Unito col tempo una buona parte dell'opinione pubblica raggiunta dalle rivendicazioni femministe si era schierata a favore dell'uguaglianza giuridica, in parte anche grazie all'ampia occupazione femminile nei ruoli maschili tradizionali durante le due guerre mondiali. Negli anni '60 del XX secolo il processo legislativo \u00e8 stato preparato e tracciato attraverso la relazione del comitato selezionato di Willie Hamilton, con la promulgazione del diritto di parit\u00e0 retributiva per fattura di lavoro uguale, la creazione di un comitato contro la discriminazione sessuale (sessismo) e la legge relativa fatta promuovere dalla baronessa Lady Nancy Seear, il Libro verde del 1973 e fino al 1975, quando entr\u00f2 in vigore la prima legge britannica contro la discriminazione sessuale, una legge sulla parit\u00e0 di retribuzione e l'istituzione di una commissione per le pari opportunit\u00e0.\nIncoraggiati da questi sviluppi legislativi britannici anche gli altri paesi dell'allora Comunit\u00e0 Economica Europea (CEE) seguirono presto l'esempio con un accordo per garantire che le leggi discriminatorie sarebbero state abrogate in tutto il territorio comunitario.\nNegli USA la National Organization for Women (NOW) venne creata nel 1966 con lo scopo di portare l'uguaglianza sociale a tutte le donne. Fu un'organizzazione importante che combatt\u00e9 a favore dell'emendamento per i diritti di uguaglianza (Equal Rights Amendment - ERA). L'emendameno ha affermato che \"l'uguaglianza dei diritti di cui alla legge non pu\u00f2 essere negato o abbreviato dagli Stati Uniti o da uno degli Stati federati per motivi di sesso\".\nMa non vi fu all'inizio piena concordanza su come si sarebbe dovuto intendere l'emendamento proposto: i sostenitori credevano che avrebbe garantito la parit\u00e0 di trattamento, mentre dall'altra parte i critici temevano che avrebbe potuto negare alle donne il diritto di essere sostenute finanziariamente dai loro mariti. L'emendamento and\u00f2 in scadenza nel 1982 in quanto non vi furono abbastanza stati che l'ebbero ratificato. L'ERA venne incluso anche nei successivi Congressi, ma non \u00e8 stato ancora a tutt'oggi ratificato.\n\"Women for Women International\" (WfWI) \u00e8 un'organizzazione umanitaria senza scopo di lucro che fornisce un supporto pratico e morale alle donne sopravvissute alle guerre. WfWI aiuta queste donne a ricostruire la loro vita dopo la devastazione bellica attraverso un programma lungo pi\u00f9 di un anno che inizia con l'aiuto finanziario diretto e la consulenza emotiva e finisce con l'includere anche le competenze di vita (ad esempio l'alfabetizzazione e la capacit\u00e0 di calcolo), la formazione professionale e, se necessario, anche l'educazione alla consapevolezza dei propri diritti, l'educazione sanitaria e l'aiuto a sviluppare piccole imprese.\nL'organizzazione \u00e8 stata fondata nel 1993 da Zainab Salbi, un'irachena-statunitense che \u00e8 anche sopravvissuta alla guerra Iran-Iraq, e dal connazionale di Salbi nonch\u00e9 marito Amjad Atallah. A partire dal giugno del 2012 WfWI \u00e8 stata guidata da Afshan Khan, un'ex dirigente di lunga data dell'UNICEF che \u00e8 diventata la prima amministratrice delegata dell'WfWI, dal momento in cui la fondatrice Salbi ha abbandonato per dedicare pi\u00f9 tempo alle conferenze di promozione e alla sua scrittura.\nIl \"Conseil national des femmes du Canada\" (Consiglio Nazionale delle Donne del Canada) \u00e8 un'organizzazione canadese di avvocati con sede a Ottawa mirante a migliorare la condizione femminile, la situazione familiare e comunitaria; una federazione di societ\u00e0 a livello nazionale di uomini e donne e consigli locali e provinciali di donne, \u00e8 il membro canadese dell'International Council of Women (ICW). Il Consiglio si \u00e8 occupato di settori quali il suffragio femminile, l'immigrazione, l'assistenza sanitaria, l'istruzione, i mass media, la questione ambientale e molti altri. Formata i 27 ottobre 1857 a Toronto in Ontario \u00e8 una delle pi\u00f9 antiche organizzazioni di difesa delle donne del paese.\nL'\"Association for the Protection and Defense of Women's Rights in Saudi Arabia\" (Associazione per la protezione e la difesa dei diritti delle donne in Arabia Saudita) \u00e8 un'organizzazione non governativa saudita fondata per promuovere l'attivismo a favore dei diritti delle donne. \u00c8 stata fondata da Wajeha al-Huwaider e Fawzia Al-Uyyouni e si \u00e8 sviluppata a partire da un movimento del 2007 con l'intento di far ottenere alle donne il diritto di guidare automobili, vietato per le donne in Arabia Saudita. L'associazione non \u00e8 ufficialmente autorizzata dal governo saudita ed \u00e8 stata avvertita di non provocare manifestazioni non autorizzate.\nIn un'intervista rilasciata nel 2007 al-Huwaider ha descritto cos\u00ec gli obiettivi che si propone: \"L'associazione consister\u00e0 in una serie di leghe, con ogni lega che persegue un diverso problema e una giusta rappresentazione per le donne nei tribunali della Sharia, fissando una [minima] et\u00e0 per i matrimoni delle ragazze, consentendo alle donne di prendersi cura delle proprie attivit\u00e0 nelle agenzie governative e di consentire loro di entrare negli edifici governativi, di proteggere le donne dalla violenza domestica, come la violenza fisica o verbale e la sua salvagurdia nella legislazione e negli studi, nel lavoro o dal matrimonio forzato; infine anche dalla forzatura al divorzio se non \u00e8 consenziente...\"\nIn Ucraina FEMEN \u00e8 stata fondata nel 2008, L'organizzazione \u00e8 conosciuta a livello internazionale per le sue proteste contro il turismo sessuale, le agenzie internazionali di matrimoni, il sessismo e altri mali sociali, nazionali e internazionali. FEMEN ha gruppi di simpatizzanti in molti paesi europei attraverso i social media.\nConferenze mondiali delle Nazioni Unite sulle donne.\nNel 1946 l'ONU ha istituito una Commissione delle Nazioni Unite sullo status delle donne, originariamente come una sezione sulla condizione femminile del Dipartimento per i diritti umani, poi Dipartimento per gli affari sociali e ora parte del Consiglio economico e sociale delle Nazioni Unite (ECOSOC). A partire dal 1975 l'ONU ha organizzato una serie di conferenze mondiali sulle questioni femminili, a partire dalla Conferenza Mondiale dell'\"International Women's Year\" a Citt\u00e0 del Messico.\nQueste conferenze hanno creato un forum internazionale per i diritti delle donne, ma hanno anche illustrato le divisioni presenti tra le donne di diverse culture e le difficolt\u00e0 nel tentare di applicare principi universalmente riconosciuti. Sono state organizzate quattro Conferenze Mondiali, la prima a Citt\u00e0 del Messico (Anno Internazionale delle Donne, 1975), la seconda a Copenaghen (1980) e la terza a Nairobi (1985). Alla quarta Conferenza mondiale sulle donne svoltasi a Pechino (1995), \u00e8 stata firmata la \"Piattaforma d'azione\"; questa includeva un impegno per raggiungere \"l'uguaglianza di genere e l'empowerment delle donne\".\nNel 2010 l'Ente delle Nazioni Unite per l'uguaglianza di genere e l'empowerment femminile \u00e8 stato fondato a partire dalla fusione della \"Division for the Advancement of Women\", l'Istituto internazionale delle Nazioni Unite per la ricerca e la formazione del progresso delle donne, l'\"Office of the Special Adviser or Gender Issues Advancement of Women\" e il Fondo di sviluppo delle Nazioni Unite per le donne dalla risoluzione 63/311 dell'Assemblea generale delle Nazioni Unite.\nOrganizzazioni sul campo.\nQuelle regioni del pianeta in cui i diritti delle donne sono meno sviluppati hanno prodotto interessanti organizzazioni locali, come:\nViolenza contro le donne.\nDichiarazione delle Nazioni Unite sull'eliminazione della violenza contro le donne.\nLa Dichiarazione sull'eliminazione della violenza contro le donne \u00e8 stata adottata dalle Nazioni Unite nel 1993. Essa definisce la violenza contro le donne come \"qualsiasi atto di violenza di genere che provoca o possa provocare danni fisici, sessuali o psicologici o la sofferenza delle donne, incluse le minacce di tali atti, la coercizione o la privazione arbitraria della libert\u00e0, sia che si verifichino nella vita pubblica sia nella vita privata\".\nQuesta risoluzione ha stabilito che le donne hanno il diritto di essere esenti da violenze. Come conseguenza della risoluzione, nel 1999 l'Assemblea generale delle Nazioni Unite ha dichiarato il giorno del 25 novembre come Giornata internazionale per l'eliminazione della violenza contro le donne.\nL'articolo 2 della \"Dichiarazione sull'eliminazione della violenza contro le donne\" descrive diverse forme di violenza attuabili contro le donne:\nConvenzione di Istanbul.\nLa Convenzione del Consiglio d'Europa sulla prevenzione e la lotta contro la violenza nei confronti delle donne e la violenza domestica, conosciuta anche come \"Convenzione di Istanbul\", \u00e8 il primo strumento giuridicamente vincolante in Europa nel campo della violenza domestica e della violenza contro le donne; \u00e8 entrata in vigore nel 2014.\nI paesi che lo attueranno devono garantire che le forme di violenza definite nel suo testo siano illegali. Nel suo preambolo la Convenzione afferma che \"la realizzazione della parit\u00e0 de jure e de facto tra donne e uomini \u00e8 un elemento fondamentale nella prevenzione della violenza contro le donne\". La Convenzione prevede inoltre una definizione di violenza domestica come \"tutti gli atti di violenza fisica, sessuale, psicologica o economica che si verificano all'interno della famiglia o dell'unit\u00e0 domestica o tra i coniugi o i partner precedenti o attuali, indipendentemente dal fatto che l'autore abbia condiviso o meno la stessa residenza con la vittima\". Anche se \u00e8 una Convenzione del Consiglio d'Europa, essa \u00e8 aperta all'adesione di qualsiasi paese.\nStupro e violenza sessuale.\nLo stupro, a volte chiamato assalto o aggressione sessuale, \u00e8 un attacco da parte di una persona che coinvolge il rapporto sessuale o la penetrazione sessuale di un'altra persona senza il consenso di questa persona. La violenza \u00e8 generalmente considerata un grave crimine sessuale e un assalto civile. Quando costituisce parte di una pratica diffusa e sistematica la violenza e la schiavit\u00f9 sessuale sono ora riconosciuti come un crimine contro l'umanit\u00e0, nonch\u00e9 un crimine di guerra. Lo stupro \u00e8 anche ora riconosciuto come una forma di genocidio quando viene impiegato con l'intento di distruggere, in tutto o in parte, un gruppo etnico mirato.\nStupro come elemento del delitto di genocidio.\nNel 1998 il Tribunale penale internazionale per il Ruanda, istituito dalle Nazioni Unite, ha preso decisioni fondamentali che indicano lo stupro come un reato di genocidio ai sensi del diritto internazionale. Il processo di Jean-Paul Akayesu, sindaco del comune di Taba in Ruanda, ha stabilito il precedente che comsifera lo stupro un elemento del delitto di genocidio.\nLa sentenza Akayesu comprende la prima interpretazione e l'applicazione da parte di un tribunale internazionale della convenzione sul genocidio del 1948 sulla prevenzione e la punizione della criminalit\u00e0 genocida. La Camera giudiziaria ha affermato che la violenza, definita come \"un'invasione fisica di natura sessuale commessa su una persona in circostanze che sono coercitive\", e l'assalto sessuale costituiscono atti di genocidio nella misura in cui sono stati commessi con l'intento di distruggere, o farlo in parte, un gruppo etnico mirato.\nEssa ha stabilito che l'assalto sessuale \u00e8 stato parte integrante del processo di distruzione del gruppo dell'etnia tutsi e che la violenza \u00e8 stata sistematica ed \u00e8 stata perpetrata solo contro le donne tutsi, manifestando cos\u00ec l'intento specifico richiesto per tali atti di costituire un tentativo di genocidio.\nIl giudice Navanethem Pillay haaffermato in una dichiarazione successiva al verdetto: \"da tempo immemorabile, lo stupro \u00e8 stato considerato come uno dei guasti della guerra, ora sar\u00e0 considerato un crimine di guerra. Vogliamo inviare un messaggio forte sul fatto che lo stupro non sia pi\u00f9 considerato come un trofeo di guerra\". Circa 500.000 donne sono state violentate durante il genocidio ruandese nel 1994\nStupro e schiavit\u00f9 sessuale come crimini contro l'umanit\u00e0.\nIl memorandum esplicativo dello Statuto di Roma, che definisce la competenza della Corte penale internazionale, riconosce lo stupro, la schiavit\u00f9 sessuale, la prostituzione forzata, la gravidanza forzata, la sterilizzazione forzata, \"o qualsiasi altra forma di violenza sessuale di gravit\u00e0 comparabile\" come un crimine contro l'umanit\u00e0 se l'azione \u00e8 parte di una pratica diffusa o sistematica.\nLa Dichiarazione e programma d'azione di Vienna condanna inoltre violenze sistematiche, omicidi, schiavit\u00f9 sessuale e gravidanza forzata, come \"violazioni dei principi fondamentali dei diritti umani internazionali e del diritto umanitario\" e richiede l'adozione di risposte particolarmente efficaci.\nLo stupro \u00e8 stato riconosciuto per la prima volta come un reato contro l'umanit\u00e0 quando il Tribunale penale internazionale per l'ex-Jugoslavia ha emesso mandati di arresto basati sulle Convenzioni di Ginevra e sulle violazioni delle leggi o delle dogane di guerra. In particolare \u00e8 stato riconosciuto che le donne musulmane a Fo\u010da (nella Bosnia ed Erzegovina sudorientale) sono state sottoposte ad una violenza sessuale sistematica e diffusa, alla tortura e alla schiavit\u00f9 sessuale da parte dei soldati serbi bosniaci, dei poliziotti e dei gruppi paramilitari dopo l'acquisizione della citt\u00e0 nell'aprile del 1992.\nL'accusa era di grande importanza giuridica e fu la prima volta che le aggressioni sessuali furono indagati in un'azione giudiziaria sotto la rubrica della tortura e della schiavit\u00f9 in quanto crimine contro l'umanit\u00e0. L'accusa \u00e8 stata confermata da un verdetto del 2001 del \"Tribunale penale internazionale\" che ha affermato che lo stupro e la schiavit\u00f9 sessuale sono crimini contro l'umanit\u00e0. Questa decisione ha contestato la diffusa accettazione della violenza e della schiavit\u00f9 sessuale delle donne come parte intrinseca della guerra.\nIl \"Tribunale penale internazionale\" ha poi individuato tre uomini serbi bosniaci colpevoli di stupri di donne e ragazze (alcune di un'et\u00e0 compresa tra i 12 e i 15 anni) appartenenti alla popolazione dei Bosgnacchi (musulmani bosniaci) a Fo\u010da. Inoltre due uomini sono stati giudicati colpevoli di crimine contro l'umanit\u00e0 e di schiavit\u00f9 sessuale per aver tenuto prigioniere donne e ragazze in un certo numero di centri di detenzione de facto. Molte delle donne sono successivamente scomparse.\nRiconoscimento del matrimonio forzato come pratica simile alla schiavit\u00f9.\nLa \"Convenzione supplementare del 1956 sull'abolizione della schiavit\u00f9\", il commercio di schiavi e le istituzioni e le pratiche simili alla schiavit\u00f9 definisce \"istituti e pratiche simili alla schiavit\u00f9\" includendovi:\nLa \"Convenzione di Istanbul\" prevede che i paesi che la ratificino per vietare il matrimonio forzato (articolo 37) e garantire che i matrimoni forzati possano essere facilmente annullati senza ulteriori vittimizzazioni (articolo 32).\nProtocollo di prevenzione, repressione e punizione della tratta di persone, in particolare donne e bambini.\nIl Protocollo delle Nazioni Unite sulla prevenzione, soppressione e persecuzione del traffico di esseri umani, in particolar modo donne e bambini (denominato anche \"protocollo sulle negoziazioni\" o \"protocollo delle Nazioni Unite\") \u00e8 un protocollo aggiunto alla Convenzione delle Nazioni Unite contro la criminalit\u00e0 organizzata transnazionale; costituisce uno dei tre protocolli di Palermo. Il suo scopo \u00e8 definito all'articolo 2 nella sua dichiarazione di finalit\u00e0 come:\nRiepilogo generale.\nDiritti generalmente accettati.\nLe richieste generalmente associate ai concetti dei diritti delle donne includono:\nLa questione dei diritti delle donne \u00e8 direttamente correlata al femminismo. I movimenti femministi reclamano il concetto di uguaglianza sociale in generale e il riconoscimento dei diritti delle donne rispetto ai diritti degli uomini.\nDiritti sottoposti a polemiche.\nIl femminismo si trova a volte ad essere in conflitto con le convinzioni religiose e morali di alcune confessioni religiose. Ad esempio:\nSi noti che alcune di queste argomentazioni sono state respinte per ragioni che non disciplinano specificamente i diritti delle donne ma, ad esempio, i diritti umani (l'aborto deliberatamente causato, alcuni si oppongono in quanto contrario al diritto alla vita), le considerazioni teologiche (per quanto riguarda il divorzio o la particolait\u00e0 del sacerdozio femminile) o infine perch\u00e9 concernente all'ambito dell'etica (la contraccezione artificiale)."}
{"id": "4792233", "revid": "158913", "url": "https://it.wikipedia.org/wiki?curid=4792233", "title": "Diritti della donna", "text": ""}
{"id": "4792243", "revid": "400694", "url": "https://it.wikipedia.org/wiki?curid=4792243", "title": "L'ora dell'ormai", "text": "L'ora dell'ormai \u00e8 un album in studio del cantautore italiano Bobo Rondelli, pubblicato il 15 ottobre 2011.\nDescrizione.\nNel film L'innocenza di Clara Bobo Rondelli, che interpreta il personaggio \"Marco\", canta il brano \"Per amarti\"."}
{"id": "4792269", "revid": "247222", "url": "https://it.wikipedia.org/wiki?curid=4792269", "title": "Phantom Navigator", "text": "Phantom Navigator \u00e8 un album di Wayne Shorter, pubblicato dalla Columbia Records nel 1987.\nIl disco era stato registrato a Los Angeles (California) l'anno prima."}
{"id": "4792276", "revid": "1318658", "url": "https://it.wikipedia.org/wiki?curid=4792276", "title": "Intramuros", "text": "Intramuros, (dal latino: \"intra\", all'interno e \"muros\", mura) o in spagnolo la Ciudad Morada (\"la Citt\u00e0 Murata\"), \u00e8 una municipalit\u00e0 filippina facente parte di Manila, citt\u00e0 componente di Metro Manila. Si estende su una superficie di poco meno di mezzo chilometro quadrato ed \u00e8 abitata, secondo le statistiche dell'anno 2010, da circa 5 000 persone. Il quartiere \u00e8 delimitato a Nord dal fiume Pasig, a Est e Sud dal parco di Luneta e a Ovest dalla lunga \"Bonifacio drive\" che corre parallela al mare della Baia di Manila.\nStoria.\nPrima dell'avvento degli spagnoli di Filippo II di Spagna nel 1571, l'area su cui sorge Intramuros era una prosperosa piccola comunit\u00e0 islamica capeggiata dal ragi\u00e0 Solimano, discendente di una famiglia reale del Brunei, adagiata sulla sponda Sud del fiume Pasig e organizzata nel regno di Maynila. La citt\u00e0 di Maynila era un abitato ben difeso da schiere di uomini armati e protetto da una pesante palizzata, e il cui nome,\"Maynila\", \"May-nila\" o \"May-nilad\", derivava da un genere di mangrovia con caratteristici fiori bianchi, la \"nilad\", da cui aveva avuto origine il toponimo May-nilad, ovvero \"luogo dove crescono le \"nilad\"\". Sul lato opposto del fiume Pasig sorgeva invece il Regno di Tondo (uno dei quartieri della moderna Manila), altro fiorente abitato governato da Ragi\u00e0 Lakandola. \nIl regno di Maynila venne conquistato pacificamente il 19 giugno 1571 dal condottiero spagnolo Miguel L\u00f3pez de Legazpi che fond\u00f2 ufficialmente la nuova citt\u00e0 di Intramuros il 24 di quello stesso mese elevandola al rango di capitale delle Isole Filippine. \nIntramuros \u00e8 caratterizzata da un intreccio di strade perpendicolari che, in epoca spagnola, erano sede degli uffici governativi di Manila: il perimetro della citt\u00e0 \u00e8 munito di bastioni di protezione all'interno dei quali sono ricavate le porte di accesso alla citt\u00e0 murata. Alcune lunette fortificate di forma triangolare sono ancora presenti: in particolare \u00e8 sopravvissuta pressoch\u00e9 intatta la lunetta chiamata \"Baluarte de San Andres\" che d\u00e0 il nome al \"Parco di Luneta\" che si estende vicino.\nConsegnata intatta, dopo 300 anni di esistenza, dagli spagnoli agli americani in seguito al Trattato di Parigi del 1898, Intramuros fu praticamente cancellata dagli stessi americani durante i bombardamenti navali e terrestri del febbraio e marzo 1945, quando le truppe statunitensi sconfissero le truppe giapponesi che l\u00ec vi erano asserragliate: in un mese di bombardamenti pi\u00f9 di centomila civili persero la vita, due delle porte furono gravemente danneggiate, circa il 95% dell'abitato venne raso al suolo, il 40% della cinta muraria fortificata venne abbattuta dai \"tank\" americani. Dalla distruzione di Intramuros usc\u00ec indenne la chiesa barocca cinquecentesca di San Agust\u00edn, dal 1993 bene protetto dell'UNESCO e unico edificio sacro sopravvissuto alla distruzione della citt\u00e0 murata."}
{"id": "4792279", "revid": "400694", "url": "https://it.wikipedia.org/wiki?curid=4792279", "title": "A Famous Local Singer", "text": "A Famous Local Singer \u00e8 un album in studio del gruppo musicale italiano Bobo Rondelli e L'Orchestrino, pubblicato il 4 giugno 2013.\nDescrizione.\nQuest'album \u00e8 stato prodotto da Pat Dillett in collaborazione con Mauro Refosco. In questo disco, Bobo Rondelli \u00e8 affiancato dal gruppo musicale di ottoni L'Orchestrino."}
{"id": "4792285", "revid": "74415", "url": "https://it.wikipedia.org/wiki?curid=4792285", "title": "Locomotiva FCE 1-12", "text": ""}
{"id": "4792289", "revid": "251304", "url": "https://it.wikipedia.org/wiki?curid=4792289", "title": "Queen M", "text": ""}
{"id": "4792294", "revid": "30445", "url": "https://it.wikipedia.org/wiki?curid=4792294", "title": "Monastero delle Carmelitane Scalze", "text": ""}
{"id": "4792298", "revid": "2091899", "url": "https://it.wikipedia.org/wiki?curid=4792298", "title": "Heteropogon contortus", "text": "L'Heteropogon contortus (\"pili\" in lingua hawaiana) \u00e8 una specie perenne del genere di erbe \"Heteropogon\" nella famiglia delle Poaceae, sottofamiglia delle Panicoideae.\nLa sua distribuzione comprende l'Africa meridionale, l'Asia meridionale, il nord dell'Australia e Oceania. Le specie sono diventate anche un'eba infestante nelle regioni tropicali e subtropicali nelle americhe e nell'Asia orientale. La pianta cresce fino a un metro e mezzo di altezza ed \u00e8 favorita in gran parte degli ambienti dalle frequenti incendi boschivi. Le piante generano caratteristici semi scuri con una sola lunga resta da una parte ed una punta dura dall'altra. La resta diviene contorta quando secca si raddrizza se umidificata e con la punta \u00e8 in grado di perforare il terreno per immettervi i semi.\nLo \"H. contortus\" \u00e8 una valida specie per i pascoli, ma \u00e8 stata anche responsabile per l'eliminazione dell'industria della lana in molte zone dell'Australia, in quanto i semi restano impigliati nel vello e penetrano nella pelle delle pecore, riducendo il valore della lana e provocando anche la morte dell'animale.\nUsi.\nNelle Hawaii i nativi usavano il \"pili\" come copertura delle case."}
{"id": "4792300", "revid": "22475", "url": "https://it.wikipedia.org/wiki?curid=4792300", "title": "Bedford Blues", "text": "Il Bedford Rugby Union Football Club, noto come Bedford Blues, \u00e8 un club inglese di rugby a 15 di Bedford.\nFondato nel 1886, la sua prima squadra milita nella RFU Championship, seconda divisione nazionale, dopo avere brevemente militato anche in Premiership, il vertice del sistema di Lega inglese.\nNella sua storia ha vinto una Coppa Anglo-Gallese, nel 1974-75 (capitanata da Budge Rogers, il pi\u00f9 noto giocatore ad avere vestito la maglia del club).\n\u00c8 impegnata annualmente anche nella British and Irish Cup, competizione interbritannica riservata alle squadre non ammesse alle competizioni europee, della quale nel 2011 fu finalista.\nLa squadra disputa i suoi incontri interni al Goldington Road di Bedford, impianto capace di circa 6\u00a0000 posti; i suoi colori sociali sono il bianco, il blu e il celeste."}
{"id": "4792304", "revid": "767487", "url": "https://it.wikipedia.org/wiki?curid=4792304", "title": "Afilia Saga", "text": ", originariamente noto come , \u00e8 un gruppo musicale giapponese composto da soli membri femminili associato ad una catena di maid cafe e ristoranti chiamata Afilia Group. I suoi membri rappresentano i locali presenti in alcuni quartieri di Tokyo, ovvero Ikebukuro, Ueno, Roppongi e Shinjuku. Il gruppo \u00e8 prodotto congiuntamente da Chiyomaru Shikura e dalla doppiatrice e cantante Haruko Momoi. Tra coloro che hanno scritto brani per il gruppo vi sono Tsunku e K\u014dsuke \u014cjima.\nStoria.\nIl gruppo fu formato nel 2008 e fu concepito come una \"academy-type vocal unit\" composta da ragazze selezionate dai vari stabilimenti appartenenti all'Afilia Group, una rete di ristoranti e caf\u00e9 a livello nazionale. \u00c8 stato formato congiuntamente da due persone: Chiyomaru Shikura e la doppiatrice e cantante Haruko Momoi. Il gruppo si avvale di un sistema di cambio line-up, in cui i membri entrano nel gruppo per un certo periodo per poi uscire.\nIl 28 marzo 2012, Afilia Saga East pubblic\u00f2 il suo settimo singolo, intitolato \"Mirai no watashi o matteiru\" (\"C'\u00e8 un futuro che mi aspetta\"). Il brano che da titolo al singolo fu scritto da Tsunkue composto da Chiyomaru Shikura. Al tempo, il gruppo era composto da 14 membri, il numero pi\u00f9 alto sin dalla sua creazione. Il singolo divenne il primo del gruppo ad occupare una delle prime dieci posizioni della classifica settimanale dei singoli della Oricon.\nAl 24 marzo 2013 il gruppo \u00e8 composto da 11 membri. Afilia Saga ha interpretato la sigla di chiusura della serie anime televisiva \"\" e la sigla di apertura della serie televisiva anime \"Ore no n\u014dnai sentakushi ga, gakuen love come o zenryoku de jama shiteiru\". In tale serie anime i membri di Afilia Saga appaiono all'interno delle anticipazioni degli episodi successivi in versione chibi, intente a dire due parole sull'episodio concluso e ad annunciare il titolo del successivo."}
{"id": "4792310", "revid": "247222", "url": "https://it.wikipedia.org/wiki?curid=4792310", "title": "Joy Rider", "text": "Joy Rider \u00e8 un album di Wayne Shorter, pubblicato dalla Columbia Records nel 1988. Il disco fu registrato a Los Angeles (California) nel 1988."}
{"id": "4792312", "revid": "287204", "url": "https://it.wikipedia.org/wiki?curid=4792312", "title": "Liga ACB 1993-1994", "text": "La Liga ACB 1993-1994 \u00e8 stata la 38\u00aa edizione del massimo campionato spagnolo di pallacanestro maschile.\nLa stagione si \u00e8 conclusa con il Real Madrid vincitore del suo ventisettesimo titolo, e la retrocessione in LEB di F\u00f3rum Valladolid e Argal Huesca.\nRisultati.\nPlay-out.\nVerdetti: F\u00f3rum Valladolid e Argal Huesca retrocesse in Primera Divisi\u00f3n\nPlayoff.\nTDK Manresa, Festina Andorra, Taugr\u00e9s Baskonia e C\u00e1ceres Club Baloncesto si classificarono tra l'11\u00ba e il 20\u00ba posto nella stagione precedente, per questo disputarono una serie di gare di qualificazione rispettivamente contro Unicaja Polti, Elmar Le\u00f3n, Caja San Fernando e Pamesa Valencia. Dopo queste gare, la griglia di partecipazione ai playoffe venne cos\u00ec modificata:\n4. Festina Andorra\n5. CB Estudiantes\n6. C\u00e1ceres Club Baloncesto\n7. Caja San Fernando\n8. Unicaja Polti\n9. TDK Manresa\n10. Taugr\u00e9s Baskonia\n11. Pamesa Valencia\n12. Elmar Le\u00f3n"}
{"id": "4792316", "revid": "110157", "url": "https://it.wikipedia.org/wiki?curid=4792316", "title": "Coppa Italia 2013-2014 (pallavolo maschile)", "text": "La Coppa Italia di pallavolo maschile 2013-2014 si \u00e8 svolta dal 29 gennaio al 9 marzo 2014: al torneo hanno partecipato 8 squadre di club italiane e la vittoria finale \u00e8 andata per la prima volta alla Pallavolo Piacenza.\nRegolamento.\nLe squadre hanno disputato quarti di finale, semifinali e finale."}
{"id": "4792321", "revid": "446353", "url": "https://it.wikipedia.org/wiki?curid=4792321", "title": "Battaglia di Fiocche di Eboli", "text": ""}
{"id": "4792330", "revid": "256896", "url": "https://it.wikipedia.org/wiki?curid=4792330", "title": "International Association of Geodesy", "text": ""}
{"id": "4792336", "revid": "729019", "url": "https://it.wikipedia.org/wiki?curid=4792336", "title": "Matteo Negri", "text": "Biografia.\nFiglio primogenito del capitano Michele Negri, barone di Patern\u00f2, e di Maria Antonia Termini dei duchi di Vaticani, abbracci\u00f2 giovanissimo la carriera delle armi, entrando appena quattordicenne alla Reale Accademia Militare della Nunziatella di Napoli il 1\u00ba ottobre 1832. Al completamento del percorso formativo, il 1\u00ba marzo 1839 fu nominato Alfiere di artiglieria.\nStudioso di notevole livello, oltre che al servizio, si dedic\u00f2 alla redazione di volumi specialistici sull'uso dell'artiglieria, pubblicando inoltre diversi studi sulle propriet\u00e0 delle armi a canna rigata. Tali capacit\u00e0 gli consentirono di percorrere una rapida carriera all'interno dell'Esercito delle Due Sicilie, conseguendo la nomina a tenente colonnello l'8 agosto 1860, a soli quarantadue anni. Frattanto, la spedizione dei Mille e la successiva invasione da nord dell'Armata Sarda avevano posto il Regno in stato di guerra, e il 7 settembre Negri accorse presso la fortezza di Capua, per mettersi a disposizione del re Francesco II delle Due Sicilie.\nNotato dal Capo di Stato Maggiore dell'Esercito, il generale Giosu\u00e8 Ritucci, fu chiamato a prestare servizio alle sue dipendenze, con l'incarico di Sottocapo di Stato Maggiore. Il 19 settembre, la fortezza di Capua fu attaccata dalle truppe nemiche, e Negri, postosi al comando dell'artiglieria, diede prova di grande valore e perizia. Ricordandone l'azione, il collega Ludovico Quandel scrisse di lui:\nL'arrivo da nord dell'Armata Sarda mise la fortezza di Capua in condizione di non poter resistere, e le forze napolitane furono riorganizzate in modo da trasferirsi dalla linea del Volturno a quella del Garigliano. Negri, che era stato intento promosso prima colonnello, e poi generale di brigata, fu protagonista di tale movimento, coordinando lo spostamento di circa 19.000 uomini.\nLa linea del Garigliano fu presto attaccata dalle truppe del generale Cialdini, il quale tent\u00f2 di effettuare un'azione a sorpresa per passare il fiume sul ponte del Garigliano, nella quale utilizz\u00f2 un piccolo nucleo di truppe di movimento (due reggimenti di lancieri, uno di dragoni e quattro battaglioni di bersaglieri), appoggiate da alcuni pezzi di artiglieria. Tale azione fu controbattuta dalle truppe borboniche, ed in particolare dal 2\u00b0, 3\u00b0, 4\u00b0 e 14\u00b0 Cacciatori, dal 3\u00ba Reggimento Fanteria di Linea e da pi\u00f9 di trenta cannoni, con l'appoggio di nuclei di altri reparti minori. Negri, che aveva il comando dell'artiglieria, fu ferito prima ad un piede e poi all'addome durante il combattimento, ma rifiut\u00f2 di lasciare il suo posto per farsi soccorrere. Il suo esempio e sacrificio animarono i difensori del ponte, i quali riuscirono a tenere sotto scacco le forze avversarie, fino a consentire il passaggio di tutta l'Armata napolitana al di l\u00e0 del fiume.\nNon pi\u00f9 in condizione di combattere, Negri fu soccorso e condotto in una casa di Scauri. Circondato da Ludovico Quandel, dal principe Alfonso di Borbone, conte di Caserta, e dal capitano Raffaele D'Agostino, nonostante i tentativi di cura, l'ufficiale spir\u00f2 poco dopo.\nComment\u00f2 Benedetto Croce nella Storia del Regno di Napoli:\nAppresa la notizia della morte, il re Francesco II dispose che a Negri fossero riservati onori speciali, e che il suo corpo fosse inumato nel Duomo di Gaeta. Scrisse in particolare al generale Francesco Salzano:"}
{"id": "4792337", "revid": "1226", "url": "https://it.wikipedia.org/wiki?curid=4792337", "title": "Il dono del pianeta segreto", "text": ""}
{"id": "4792339", "revid": "287204", "url": "https://it.wikipedia.org/wiki?curid=4792339", "title": "Jarir ibn Atiyya", "text": "Jar\u012br ibn \u02bfA\u1e6diyya () all'epoca del terzo Califfo 'Uthman ibn 'Affan (\"reg.\" 644-656) ed era un membro della trib\u00f9 dei Banu Kulayb b. Yarb\u016b\u02bf, parte della trib\u00f9 dei Banu Tamim. Era nato nella \"badiya\" della Yamama ma trascorse parte della sua vita a Damasco alla corte dei Califfi omayyadi.\nSi conosce assai poco della sua vita ma tra le poche cose tramandateci c'\u00e8 il favore guadagnatosi a W\u0101si\u1e6d, alla corte di al-Hajjaj ibn Yusuf, governatore dell'Iraq (per il quale compose varie \"qaside\" elogiative) e la sua vittoria nel quarantennale confronto poetico col suo rivale Farazdaq, ma anche col poeta cristiano al-Akh\u1e6dal. \nIn seguito si rec\u00f2 a Damasco e fu alla corte del Califfo \u02bfAbd al-Malik e a quella del suo successore al-Walid I, dai quali non ricevette un particolare benvenuto, mentre invece lo ebbe da Umar II, che lo ricevette affabilmente.\nI suoi versi, come quelli dei suoi contemporanei, erano in buona parte di tipo satirico (si contano almeno 40 persone oggetto dei suoi caustici versi) e laudatorie, in esaltazione cio\u00e8 del personaggio cui egli dedicava la propria attenzione artistica, spesso per procacciarsene i favori."}
{"id": "4792341", "revid": "11959", "url": "https://it.wikipedia.org/wiki?curid=4792341", "title": "Jarir ibn Atiya", "text": ""}
{"id": "4792344", "revid": "1543377", "url": "https://it.wikipedia.org/wiki?curid=4792344", "title": "Lotta greco-romana ai Giochi della IX Olimpiade - Pesi medi", "text": "La competizione della categoria pesi medi (fino a 75\u00a0kg) di Lotta greco-romana dei Giochi della IX Olimpiade si \u00e8 svolta dal 2 al 4 agosto al \"Krachtsportgebouw\" a Amsterdam.\nFormato.\nTorneo con eliminazione alla seconda sconfitta. "}
{"id": "4792345", "revid": "767487", "url": "https://it.wikipedia.org/wiki?curid=4792345", "title": "Renzo Fadiga", "text": "Carriera.\nGiocatore.\nNella stagione 1919-1920 esordisce nel Treviso mettendo a segno 5 gol in 12 presenze nel campionato di Promozione (la seconda serie dell'epoca), chiuso dalla squadra veneta al 3\u00ba posto in classifica. Fadiga rimane in rosa anche nella stagione 1920-1921 e nella stagione 1921-1922, entrambe in massima serie, mentre nella stagione 1922-1923 ha realizzato 7 gol in 14 partite in Seconda Divisione.\nAllenatore.\nNella stagione 1940-1941 ha allenato per 6 partite il Treviso, nel campionato di Serie C."}
{"id": "4792347", "revid": "1573940", "url": "https://it.wikipedia.org/wiki?curid=4792347", "title": "Coris sandeyeri", "text": "Coris sandeyeri () \u00e8 un pesce di acqua salata appartenente alla famiglia Labridae.\nDistribuzione e habitat.\nProviene dalle barriere coralline dell'oceano Pacifico, in particolare dall'Isola di Lord Howe, Isole Kermadec, Australia, Isole Norfolk e Nuova Zelanda. Nuota soprattutto in zone ricche di alghe e vegetazione acquatica, spesso con fondo sabbioso; difficilmente si allontana dalle acque costiere, e nuota tra i 20 e i 40 m di profondit\u00e0.\nDescrizione.\nPresenta un corpo allungato, leggermente compresso lateralmente, con la testa dal profilo appuntito. La lunghezza massima registrata \u00e8 di 25 cm, e pu\u00f2 vivere anche 22 anni. La colorazione varia molto e permette di distinguere facilmente i giovani dagli adulti.\nGli esemplari giovanili hanno gli occhi grandi, rotondi, quasi arancioni, e un dorso grigiastro. Subito sotto la zona grigiastra c'\u00e8 una fascia gialla o verdastra, e le due sono separate da una striscia azzurra pallida che parte dall'occhio e termina sul peduncolo caudale, dove c'\u00e8 una macchia nera tonda. Il ventre \u00e8 invece completamente bianco. Le pinne sono trasparenti e non particolarmente allungate.\nGli esemplari adulti sono prevalentemente marroni, e il loro corpo \u00e8 pi\u00f9 tozzo di quello dei giovani. Il ventre non \u00e8 bianco ma dello stesso colore del resto del corpo. Circa a met\u00e0 di quest'ultimo sono presenti diverse fasce verticali colorate nere, giallastre, bianche e grigiastre pallide. Sulla testa possono essere presenti aree viola.\nBiologia.\nComportamento.\nI giovani vivono in banchi solitamente composti da pochi esemplari ed a volte puliscono altri pesci pi\u00f9 grossi nutrendosi dei loro parassiti esterni. \u00c8 una specie diurna che ha l'abitudine di dormire sepolta nella sabbia di notte. I maschi adulti sono territoriali durante il periodo riproduttivo.\nAlimentazione.\nLa sua dieta, prevalentemente carnivora, \u00e8 composta sia da alghe (\"Corallina\") che soprattutto da varie specie di invertebrati acquatici, soprattutto se dotati di guscio, come molluschi gasteropodi (Trochidae, Rissoidae, \"Haliotis virginea\"), bivalvi (Pectinidae) e chitoni, crostacei, in particolare ostracodi, anfipodi (Gammaridea) e isopodi, larve di insetti, echinodermi, come stelle marine (\"Ophionereis fasciata\") e ricci di mare e vermi policheti.\nRiproduzione.\n\u00c8 oviparo e probabilmente ermafrodita. La fecondazione \u00e8 esterna e non ci sono cure dei genitori verso le uova, che sono planctoniche e vengono deposte tra dicembre e marzo.\nConservazione.\nQuesta specie viene classificata come \"a rischio minimo\" (LC) dalla lista rossa IUCN nonostante sia rara in diverse zone del suo areale perch\u00e9 viene pescata abbastanza raramente ed \u00e8 diffusa in alcune aree marine protette."}
{"id": "4792366", "revid": "110157", "url": "https://it.wikipedia.org/wiki?curid=4792366", "title": "NCAA Division I 2010 (pallavolo maschile)", "text": "La NCAA Division I 2010 si \u00e8 svolta dal 6 all'8 maggio 2010: al torneo hanno partecipato 4 squadre di pallavolo universitarie e la vittoria finale \u00e8 andata per la seconda volta alla .\nPremi individuali.\nAl termine della finale viene assegnato il premio di Most Outstanding Player al miglior giocatore della finale e vengono eletti i sei giocatori che fanno parte dell\"'All-Tournament Team\"."}
{"id": "4792374", "revid": "1833487", "url": "https://it.wikipedia.org/wiki?curid=4792374", "title": "Silvana Maja", "text": "Biografia.\n\u00c8 nata e vissuta a Napoli dove ha studiato giurisprudenza e sociologia della comunicazione. Figlia di un professore di lettere e di una casalinga, \u00e8 la seconda di cinque figli. \nFin da piccola mostra interesse per la fotografia e impara l'uso della camera oscura. A sedici anni inizia a lavorare come fotoreporter per la CGIL di Napoli, documentando le manifestazioni di lotta e, negli anni a venire, le condizioni delle lavoratrici dell'Italia meridionale, dell'India e del Sud-Est asiatico per il mensile femminista \"Mille e una donna\".\nNel 1990 collabora come addetto stampa per il GID (Gruppo Interparlamentare Donne) di Camera e Senato. Negli anni successivi, dopo lo scioglimento del GID, diviene assistente legislativa per le deputate di centro-sinistra dell'Ufficio di Presidenza della Camera continuando ad occuparsi prevalentemente di iniziative e progetti che riguardano le donne.\nDal 1991 scrive per alcuni quotidiani e riviste (\"Il Mattino\", \"Il Roma\", \"l'Unit\u00e0\", \"Il Salvagente\", \"Panorama\", \"Il Diario\", \"Time Out\", \"Noi Donne\", \"Leggendaria\"). Nel 1994 inizia a girare con la videocamera fino a scegliere pi\u00f9 tardi, come sua attivit\u00e0 prevalente, quella di filmmaker.\nNel 1997 si trasferisce a Roma. Fonda, con artisti e scrittori, \"Studiaperti &amp; Artisti Associati\", un gruppo con il quale progetta eventi e manifestazioni culturali.\nDal suo romanzo \"Ossidiana\", dedicato alla pittrice napoletana Maria Palliggiano morta suicida nel 1969, scrive la sceneggiatura con il regista e sceneggiatore Rolando Stefanelli e, nel dicembre 2003, ottiene il finanziamento e il riconoscimento di Interesse Culturale Nazionale per l'opera prima cinematografica, film che dirige nel 2006.\nRealizz\u00f2 documentari storici e gir\u00f2 per il web molte clip di cronaca politica. Dal 2016 inizi\u00f2 la collaborazione con le Universit\u00e0 di Napoli e Roma."}
{"id": "4792387", "revid": "92723", "url": "https://it.wikipedia.org/wiki?curid=4792387", "title": "Isma'il Hedfi Madani", "text": "Biografia.\nIsm\u00e2'\u00eel al-Hadfi al-Madan\u00ee nasce in un'antica famiglia di origine arabo andalusa. Impara integralmente il Corano in adolescenza, verso i 18 anni, grazie all'aiuto di suo fratello Sidi Ahmad ben Othman el-Hadfi.\nNel 1937 si trasferisce a Tunisi dopo avere ottenuto il diploma superiore a Tozeur, per proseguire i suoi studi all'Universit\u00e0 della Zayt\u016bna. Ottiene nel 1941 l'attestato di \u201cmaturit\u00e0 e obbedienza\u201d (\"al-tahs\u00eel wa al-tatw\u00ee\u2019\") e nel 1945 il certificato generale (o mondiale) \"al-alamiyya\" in campo giudiziario che permette l'insegnamento nella grande moschea di Tunisi e nei suoi rami. Nel 1950 si trasferisce a insegnare negli istituti secondari di Kastilya e Tozeur, dove rimarr\u00e0 sino al 1973, anno del suo pensionamento.\nMuore il 10 maggio 1994 e viene seppellito il 12 maggio nella zawiya Ism\u00e2'iliyya di Tozeur.\nPercorso spirituale.\nSin dalla giovinezza Isma'il Hedfi Madani si distingue per le doti spirituali, tanto che ogni \"muj\u00e2dh\u00eeb\" (attratto) di Tozeur lo soprannomina \"al-khal\u012bfa\" (successore).\nNel 1938 Isma'il Hedfi Madani presso la scuola di Tunisi, dove alloggia assiste a una veglia sufi (\"Hadhra\") organizzata da alcuni studenti appartenenti alla tariqa Madaniyya, durante la quale viene recitata un\"im\u00e2ra\", pratica durante la quale si invoca Allah (\"Dhikr\") con una particolare nota di petto. Incuriosito dalla particolarit\u00e0 della pratica e dubitando della sua ortodossia, Isma'il Hedfi Madani ricerca fra gli \u02bfulam\u0101\u02be della moschea dell'Universit\u00e0 Zayt\u016bna qualcuno in grado di spiegargli il significato di quanto aveva assistito, sino a quando non incontra un notabile della tariqa che, senza che egli glielo avesse chiesto, prende a istruirlo sulla menzione del Nome di Petto. Questo incontro, secondo quanto Isma'il Hedfi Madani stesso rifer\u00ec anni dopo, pianta in lui il seme del taw\u1e25\u012bd.\nPoco tempo dopo avviene l'incontro fra Isma'il Hedfi Madani e Shayk Muhammad al-Mad\u00e2n\u00ee, in occasione di una visita di quest'ultimo a Tunisi. Isma'il Hedfi Madani riferisce che durante il loro primo incontro si sent\u00ec come uno studente delle elementari che apprende l'alfabeto che parla con una persona che si trova ad un livello ben pi\u00f9 alto di istruzione esteriore e interiore e matur\u00f2 in lui la convinzione che la Tariqa fosse qualcosa di immenso (\"azim\").\nIsma'il Hedfi Madani ricevette l'investitura per entrare nella tariqa Madaniyya dalle mani di S\u00eed\u00ee \u1e62al\u0101\u1e25 al-Siy\u00e2\u1e25 e diventa un vero discepolo (\"faq\u00eer\") di Shaykh al-Mad\u00e2n\u00ee.\nIsma'il Hedfi Madani negli anni successivi diventa il \"bastone\" di Shaykh al-Mad\u00e2n\u00ee, accompagnandolo nei suoi viaggi compiuti per rammentare alla gente la Via di Allah.\nSi racconta che una volta un visitatore di Shaykh al-Mad\u00e2n\u00ee richiese una \"du\u02bfa\" proprio nel momento in cui Isma'il Hedfi Madani si trovava a passare l\u00ec vicino. Al-Mad\u00e2n\u00ee allora lo invit\u00f2 a fare una preghiera di augurio per il visitatore. Isma'il Hedfi Madani preg\u00f2 per lui: \"Allahumma, recidi i suoi legami, svuota la sua casa e donagli la Tua piet\u00e0.\" per tre volte. Il visitatore si arrabbi\u00f2 molto per queste parole, ma Shaykh al-Mad\u00e2n\u00ee si mise a ridere e disse: \"Che cos'hai? Ha pregato per te con una delle migliori invocazioni in cui c'\u00e8 un gran bene, infatti ha chiesto per te che recida i tuoi legami con tutto quello che \u00e8 malvagio, che ti svuoti il cuore da tutto quello che vi \u00e8 di altro da All\u00e2h, perch\u00e9 tu gioisca della luce dell'Isl\u00e2m, della fede e della perfezione.\"\nShaykh al-Mad\u00e2n\u00ee autorizz\u00f2 Isma'il Hedfi Madani a praticare il \"dhikr\" con tutti i Nomi Divini pi\u00f9 belli (\"al-asm\u00e2\u02be al-\u1e25usn\u00e2\") e a dare l'autorizzazione a farlo a chi avesse voluto dei suoi discepoli. Lo incaric\u00f2 quindi sia verbalmente che con uno scritto di estendere la tar\u00eeqa e l'appello verso All\u00e2h Altissimo. Egli per\u00f2, a causa delle difficolt\u00e0 a chiamare alla tariqa le genti di Tunisi, citt\u00e0 di scienza e di dottori che non vedevano di buon occhio la diffusione del sufismo, non lavor\u00f2 alla diffusione della tariqa se non dopo essere stato raggiunto dalla Presenza dell'Inviato di All\u00e2h nel mondo dei sogni veridici (\"fi \u2018\u00e2lam al-ahl\u00e2m\") che gli ordin\u00f2 di estendere la tar\u00eeqa e di chiamare le genti alla Via di All\u00e2h e questo per tre volte consecutive.&lt;br&gt;\nAllora il numero dei suoi seguaci aument\u00f2 e ottenne discepoli anche all'estero: in Italia, Francia, Paesi Bassi e in molti paesi del mondo arabo.\nDopo il decesso di Shaykh al-Mad\u00e2n\u00ee nel 1959, Isma'il Hedfi Madani fu nominato suo successore e riconosciuto dalla maggior parte dei discepoli. Solo dopo tre anni, nel 1962, Isma'il Hedfi Madani assume la direzione della tariqa Madaniyya, dopo avere ricevuto le visioni di Shaykh al-Mad\u00e2n\u00ee, di A\u1e25mad al-\u02bfAlaw\u012b e del Profeta Maometto.\nEssendo stato professore di \"'Ilm al-tawh\u00eed\", lo Shaykh Isma'il Hedfi Madani riunisce in s\u00e9 le caratteristiche proprie del maestro sufi e quelle di sapiente di legge islamica, una sorta di \"ponte\" fra la visione religiosa del mondo e quella propriamente iniziatica.\nI Doni Spirituali.\nShaykh Isma'il Hedfi Madani ricevette da Allah innumerevoli doni spirituali, molti dei quali percepibili ai sensi. A titolo di esempio si ricorda come, durante il suo primo viaggio a Radif negli anni '60, gli abitanti soffrissero per la mancanza di acqua. Shaykh Isma'il Hedfi Madani arriv\u00f2 alla sera, senza che una nuvola fosse presente in cielo, e disse \"Tendiamo le mani per implorare che All\u00e2h ci faccia giungere la pioggia affinch\u00e9 le semenze ed il bestiame ne traggano beneficio e che All\u00e2h accetti la preghiera\", quindi usc\u00ec per fare l'abluzione rituale e rientr\u00f2 bagnato dalla pioggia che sarebbe durata per sette giorni.\nSi tramanda anche il racconto di un discepolo il cui figlio si perse. Questi dunque cominci\u00f2 a vagare nel deserto sino a che Shaykh Isma'il apparve di fronte a lui chiedendogli \"Cerchi tuo figlio?\". Egli rispose \"S\u00ec!\" al che Isma'il indic\u00f2 un posto preciso dicendo \"\u00c8 l\u00ec\". Il discepolo vide suo figlio, si volt\u00f2 per ringraziare lo Shayk, ma non trov\u00f2 pi\u00f9 alcuna traccia di lui.\nMolti visitatori affermano che, nonostante guasti alle loro vetture o motociclette, riuscivano comunque a raggiungere Shaykh Isma'il Hedfi Madani. S\u00ec racconta di un discepolo che percorse un lungo tratto di strada fra Tunisi e Tozeur portando un montone per la \"zawiya\" con il radiatore in fiamme, e di un altro che guid\u00f2 da Tozeur a Gafsa accompagnando Shayk Isma'il alimentando un'auto a gasolio con benzina.\nUna volta un ladro volle svaligiare la casa di Shaykh Isma'il ad Hamma, dopo essersi assicurato di persona che questi era in riunione coi confratelli in un'altra citt\u00e0. Quando penetr\u00f2 in casa dello Shaykh, vi trov\u00f2 riunita la stessa assemblea che aveva visto nell'altro luogo, con i \"muridin\" che attorniavano lo Shaykh. Torn\u00f2 quindi nel luogo dell'assemblea, si sedette di fronte a Shaykh Isma'il e gli raccont\u00f2 la sua storia. Prese quindi \"il patto\" dalle mani dello Shaykh e da allora promise di seguire la via di Allah."}
{"id": "4792389", "revid": "287204", "url": "https://it.wikipedia.org/wiki?curid=4792389", "title": "Monocitt\u00e0", "text": "Una monocitt\u00e0 (calco linguistico dalla parola russa \u043c\u043e\u043d\u043e\u0433\u043e\u0440\u043e\u0434, \"monog\u00f2rod\"; \"gorod\" in russo significa \"citt\u00e0\") \u00e8 una cittadina la cui economia \u00e8 dominata da una singola industria o azienda. Il termine \u00e8 spesso usato soprattutto in Russia, dove l'economia pianificata sovietica ha creato centinaia di monocitt\u00e0 spesso in aree geografiche inospitali.\nLa situazione in molte delle monocitt\u00e0 russe \u00e8 altamente problematica a causa della scarsa flessibilit\u00e0 e competitivit\u00e0 delle industrie locali.\nStoria.\nIl piano economico sovietico era volto a fondare impianti industriali in posizioni razionali, sulla base di criteri militari, politici, burocratici ed economici: l'obiettivo era quello di massimizzare la specializzazione regionale. L'impresa dominante era responsabile non solo la produzione, ma per la fornitura di servizi sociali alla popolazione, come l'alloggio, l'assistenza all'infanzia, ecc.\nDopo la dissoluzione dell'Unione Sovietica, la maggior parte delle imprese dominanti delle monocitt\u00e0 sono state privatizzate, ma entro la fine del 1990, molte erano fallite a causa della scarsa competitivit\u00e0. Il governo ha cercato di delegare la responsabilit\u00e0 nel fornire servizi sociali alle municipalit\u00e0 locali, ma queste mancavano di risorse per fornire gli stessi servizi che precedentemente offrivano le industrie.\nSituazione attuale.\nSecondo uno studio del governo russo condotto tra 1999 e il 2000, vi erano 467 citt\u00e0 e 332 centri minori della Russia che potrebbero essere classificati come monocitt\u00e0. La popolazione di queste citt\u00e0 era di 25 milioni, un sesto della popolazione totale del paese. Le 900 imprese delle monocitt\u00e0 (la maggior parte delle quali erano industrie pesanti manifatturiere, metallurgiche, dei combustibili e del legname) rappresentavano oltre il 30% della produzione industriale.\nProblemi.\nA causa della loro natura, molte monocitt\u00e0 hanno economie limitate, poco flessibili, ed una forza lavoro immobile. Molte aziende di queste cittadine sono poco competitive, ed i residenti sono riluttanti ad allontanarsi e cercare lavoro altrove perch\u00e9 perderebbero i benefici sociali che hanno come lavoratori dipendenti.\nInoltre le monocitt\u00e0 hanno sofferto molto a causa della recessione della fine degli anni 2000, causando una conseguente disoccupazione di massa nelle citt\u00e0.\nNel 2009, circa 300 residenti della citt\u00e0 nord-occidentale di Pikal\u00ebvo bloccarono una strada principale per protestare contro le difficolt\u00e0 finanziarie derivanti dal mancato pagamento dei salari. Il Primo ministro Vladimir Putin in visita alla citt\u00e0, ordin\u00f2 al proprietario del societ\u00e0 dominante della monocitt\u00e0, la \"BasEl Cement Pikalyovo\", Oleg Deripaska, a pagare oltre 41 milioni di rubli (pari a quasi 1 milione di euro) di salari arretrati ai residenti della citt\u00e0. Solo dopo che tale somma venne versata, la situazione in citt\u00e0 torn\u00f2 tranquilla, ma dubbi circa la redditivit\u00e0 a lungo termine degli impianti di Pikal\u00ebvo sono rimasti.\nEsempi.\nLa pi\u00f9 grande monocitt\u00e0 della Russia \u00e8, con una popolazione di 700.000 abitanti, Togliatti. La citt\u00e0 \u00e8 sede della fabbrica AvtoVAZ, che a fine 2008 impiegava 106.000 persone. L'AvtoVAZ \u00e8 la pi\u00f9 grande casa automobilistica russa, e produce l'1% del PIL del paese.\nDalnegorsk, situata nel estremo oriente russo, \u00e8 un monocitt\u00e0 con una popolazione di 40000 persone. L'economia della citt\u00e0 \u00e8 completamente dominata da due aziende minerarie e metallurgiche: la \"GHK Bor\" e la \"OAO GMK Dal'polimetal\", entrambe filiali della \"OOO UK\", societ\u00e0 mineraria russa (RGRK). Queste producono zinco e piombo concentrati nonch\u00e9 colemanite acida borica."}
{"id": "4792407", "revid": "11959", "url": "https://it.wikipedia.org/wiki?curid=4792407", "title": "B. Taghlib", "text": ""}
{"id": "4792414", "revid": "79968", "url": "https://it.wikipedia.org/wiki?curid=4792414", "title": "Centro AgroAlimentare di Bologna", "text": "Il Centro AgroAlimentare di Bologna (CAAB) \u00e8 una piattaforma logistico-commerciale e un centro di servizi avanzati dedicato al settore agro-alimentare.\nStoria.\nIl Centro Agroalimentare nasce per raccogliere e dare continuit\u00e0 alla tradizione commerciale bolognese, che si sviluppa a partire dal Medioevo grazie alla posizione strategica di Bologna, al centro delle principali vie di comunicazione italiane ed europee.\nNel 1999, per motivi logistici legati alla necessit\u00e0 di espansione dalla storica sede di via Aristotile Fioravanti, il centro si trasferisce nell'attuale sede di via Paolo Canali.\nOrganizzazione.\nIl CAAB \u00e8 una societ\u00e0 consortile costituita da enti pubblici locali e territoriali, associazioni economiche e di categoria, istituti di credito e operatori del settore, suddivisi secondo le seguenti percentuali:\nL'attuale Presidente del CAAB \u00e8 Andrea Segr\u00e8, mentre la Direzione generale \u00e8 affidata ad Alessandro Bonfiglioli.\nStruttura.\nIl CAAB si estende su un'area di quasi 500.000\u00a0m\u00b2, e comprende diverse strutture:\nEcosostenibilit\u00e0.\nIl CAAB si propone di trasformare la propria struttura in un impianto completamente ecosostenibile: circa 35.000 pannelli solari ricoprono una superficie pari a 100.000\u00a0m\u00b2, producendo 11.300.000\u00a0kWh di energia, un quarto dei quali vengono usati per rendere il CAAB completamente autosufficiente da un punto di vista energetico.\nL'energia che non viene utilizzata a questo scopo viene usata per il trasporto eco sostenibile delle merci all'interno del CAAB e tra il CAAB e Bologna.\nAltre misure prese per raggiungere la totale ecosostenibilit\u00e0 sono l'utilizzo di lampadine a basso consumo energetico nelle aree di parcheggio e di viabilit\u00e0, la creazione di un parco educativo e l'installazione dell'impianto fotovoltaico e lo stoccaggio di energia per il consumo notturno.\nIl CAAB ha aderito al PAES-Piano di Azione per l'Energia Sostenibile, promosso dal comune di Bologna.\nControllo della qualit\u00e0 merceologica.\nAll'interno del CAAB \u00e8 in funzione un sistema di monitoraggio dei rischi igienico-sanitari, attraverso il quale i prodotti delle aziende insediate vengono sottoposti a controlli chimici e microbiologici; sono inoltre presenti un laboratorio AUSL, un ufficio di controllo della qualit\u00e0 merceologica e un ufficio Agecontrol che compiono ispezioni su tutta la merce.\nAltre attivit\u00e0.\nIl CAAB \u00e8 attivo in molteplici operazioni di divulgazioni che coinvolgono sia l'educazione alimentare sia la formazione professionale nel settore agroalimentare.\nEXBO 2015.\nEXBO \u00e8 un progetto gemello rispetto all'EXPO 2015 dedicato al settore alimentare. Nasce da un'intesa tra i Comuni di Bologna e Milano al fine di facilitare l'integrazione e l'interazione delle attivit\u00e0 proposte dai due eventi: EXBO, in particolare, si dedica alla qualit\u00e0 e cultura alimentari e al rispetto del suolo agricolo. \n100X100 CAAB.\nIl progetto 100X100 CAAB determina la nascita di cento orti urbani per cento famiglie bolognesi. Si tratta di parcelle di terreno che il Centro mette a disposizione dei cittadini e degli studenti dell'Universit\u00e0 di Bologna a scopi didattici e sperimentali con l'obiettivo di favorire la consapevolezza del \u201cmangiar sano\u201d, lo sviluppo di un'agricoltura ecosostenibile e biologica anche all'interno della citt\u00e0 e la formazione di orticoltori urbani. Il progetto vede la partecipazione del Centro Studi e Ricerca su Agricoltura Urbana e Biodiversit\u00e0 del Dipartimento di Scienze Agrarie dell'Universit\u00e0 di Bologna e della AUSL bolognese.\nUn Giro al Mercato.\nIl progetto Un Giro al Mercato \u00e8 rivolto alle scuole: come le fattorie didattiche, mette a diretto contatto gli alunni con la filiera produttiva dell'agroalimentare per sensibilizzarli su temi quali l'alimentazione e il biologico.\nFabbrica Italiana Contadina.\nIl progetto Fabbrica Italiana Contadina (F.I.CO.) nasce dalla collaborazione tra CAAB e Eataly e propone la creazione all'interno del CAAB di uno spazio di circa 100.000\u00a0m\u00b2 nel quale verranno esposti i prodotti tipici dell'agroalimentare italiano per creare un percorso museale, gustativo, economico e didattico."}
{"id": "4792422", "revid": "74415", "url": "https://it.wikipedia.org/wiki?curid=4792422", "title": "Locomotiva FCL 1-14", "text": ""}
{"id": "4792423", "revid": "1543377", "url": "https://it.wikipedia.org/wiki?curid=4792423", "title": "Lotta greco-romana ai Giochi della IX Olimpiade - Pesi medio-massimi", "text": "La competizione della categoria pesi medio-massimi (fino a 82,5\u00a0kg) di Lotta greco-romana dei Giochi della IX Olimpiade si \u00e8 svolta dal 2 al 4 agosto al \"Krachtsportgebouw\" a Amsterdam.\nFormato.\nTorneo con eliminazione alla seconda sconfitta. "}
{"id": "4792430", "revid": "110157", "url": "https://it.wikipedia.org/wiki?curid=4792430", "title": "NCAA Division I 2009 (pallavolo maschile)", "text": "La NCAA Division I 2009 si \u00e8 svolta dal 7 al 9 maggio 2009: al torneo hanno partecipato 4 squadre di pallavolo universitarie e la vittoria finale \u00e8 andata per la seconda volta alla .\nPremi individuali.\nAl termine della finale viene assegnato il premio di Most Outstanding Player al miglior giocatore della finale e vengono eletti i sei giocatori che fanno parte dell\"'All-Tournament Team\"."}
{"id": "4792431", "revid": "779857", "url": "https://it.wikipedia.org/wiki?curid=4792431", "title": "Magic Service", "text": ""}
{"id": "4792444", "revid": "300067", "url": "https://it.wikipedia.org/wiki?curid=4792444", "title": "Wilkes-Barre Barons", "text": ""}
{"id": "4792445", "revid": "300067", "url": "https://it.wikipedia.org/wiki?curid=4792445", "title": "Pennsylvania Barons", "text": ""}
{"id": "4792457", "revid": "2175", "url": "https://it.wikipedia.org/wiki?curid=4792457", "title": "Dibucaina", "text": ""}
{"id": "4792458", "revid": "1543377", "url": "https://it.wikipedia.org/wiki?curid=4792458", "title": "Conservatorio di Bagdad", "text": "Il Conservatorio di Bagdad \u00e8 un istituto musicale iracheno. Fu fondato da Hanna Petros a Bagdad nel 1936."}
{"id": "4792461", "revid": "37401", "url": "https://it.wikipedia.org/wiki?curid=4792461", "title": "Peter Gadiot", "text": "Biografia.\nNato da padre olandese e da madre messicana, Gadiot \u00e8 cresciuto in Inghilterra, dove ha frequentato il Drama Centre di Londra.\n\u00c8 un attivista contro il traffico di esseri umani.\nCarriera.\nNel 2010 Gadiot \u00e8 apparso nel ruolo di Troy Falconi nella serie televisiva \"My Spy Family\". Nello stesso anno ha interpretato il personaggio di Stephen Moore nel film \"13Hrs\". \u00c8 conosciuto principalmente per il ruolo di Cyrus nella serie tv della ABC \"C'era una volta nel Paese delle Meraviglie\". Ha inoltre scritto e diretto il cortometraggio \"12-17\".\nDoppiatori italiani.\nNelle versioni in italiano delle opere in cui ha recitato, Peter Gadiot \u00e8 stato doppiato da:"}
{"id": "4792467", "revid": "419671", "url": "https://it.wikipedia.org/wiki?curid=4792467", "title": "Ren\u00e9 Gardien", "text": "Carriera.\nNazionale.\nHa collezionato due presenze con la propria Nazionale."}
{"id": "4792471", "revid": "1632387", "url": "https://it.wikipedia.org/wiki?curid=4792471", "title": "Weapons", "text": "Weapons \u00e8 il quinto album in studio del gruppo alternative metal gallese Lostprophets. \u00c8 l'ultimo album della band, pubblicato poco prima dell'arresto del cantante Ian Watkins, in seguito alle accuse di pedofilia.\nTracce.\nTutti i testi sono scritti da Ian Watkins."}
{"id": "4792479", "revid": "599013", "url": "https://it.wikipedia.org/wiki?curid=4792479", "title": "Eugenio Pazzaglia", "text": "Carriera.\nHa iniziato la carriera in Serie C nel , con cui tra il 1968 ed il 1970 ha segnato complessivamente 8 reti in 25 partite di campionato; nella stagione 1970-1971 ha giocato in Serie B nel , con cui ha siglato complessivamente 3 gol in 30 partite. In seguito ha militato in Serie D con e Cortona, segnando rispettivamente 13 e 14 reti in due stagioni consecutive.\nArriva al nella stagione 1974-1975, nella quale segna 4 gol in 26 partite nel campionato di Serie D; l'anno seguente con i suoi 18 gol in 30 presenze contribuisce alla vittoria del torneo e alla conseguente promozione in Serie C, campionato in cui Pazzaglia nella stagione 1976-1977 segna 5 reti in 30 match. Nonostante i suoi 10 gol in 30 presenze nell'annata 1977-1978 la squadra senese chiude al 13\u00ba posto in classifica, venendo assegnata al nascente campionato di Serie C2; Pazzaglia rimane con i bianconeri anche dopo la retrocessione, e nel torneo 1978-1979 mette a segno 14 reti in 26 partite. La sua ultima stagione a Siena \u00e8 quella del 1979-1980, nella quale Pazzaglia va in gol 6 volte in 24 match, per un totale di 166 presenze e 57 gol con il Siena, che fanno di lui il miglior marcatore di sempre della squadra toscana."}
{"id": "4792486", "revid": "599013", "url": "https://it.wikipedia.org/wiki?curid=4792486", "title": "Jean-Pierre Kress", "text": "Carriera.\nNazionale.\nHa collezionato una presenza con la propria Nazionale."}
{"id": "4792487", "revid": "1543377", "url": "https://it.wikipedia.org/wiki?curid=4792487", "title": "Lotta greco-romana ai Giochi della IX Olimpiade - Pesi massimi", "text": "La competizione della categoria pesi massimi (oltre 82,5\u00a0kg) di Lotta greco-romana dei Giochi della IX Olimpiade si \u00e8 svolta dal 2 al 4 agosto al \"Krachtsportgebouw\" a Amsterdam.\nFormato.\nTorneo con eliminazione alla seconda sconfitta. "}
{"id": "4792489", "revid": "120061768", "url": "https://it.wikipedia.org/wiki?curid=4792489", "title": "Jean Delumeau", "text": "Membro dell'\u00c9cole fran\u00e7aise di Roma, nel 1985 ricevette la Medaglia d'Oro della Citt\u00e0 di Roma, per i suoi studi sulla vita socio-religiosa dello Stato Pontificio e della capitale.\nMor\u00ec a 96 anni nel gennaio del 2020. Era padre di Jean-Pierre Delumeau, anch'egli storico."}
{"id": "4792490", "revid": "281944", "url": "https://it.wikipedia.org/wiki?curid=4792490", "title": "Intramuros (Manila)", "text": ""}
{"id": "4792491", "revid": "247222", "url": "https://it.wikipedia.org/wiki?curid=4792491", "title": "Jenkins, Jordan and Timmons", "text": "Jenkins, Jordan and Timmons \u00e8 un album di John Jenkins, Clifford Jordan e Bobby Timmons, pubblicato dalla New Jazz Records nel settembre 1960. Il disco fu registrato il 26 luglio 1957 al \"Rudy Van Gelder Studio\" a Hackensack, New Jersey (Stati Uniti)."}
{"id": "4792504", "revid": "2110845", "url": "https://it.wikipedia.org/wiki?curid=4792504", "title": "Robert Lema\u00eetre", "text": "Carriera.\nNazionale.\nHa collezionato due presenze con la propria Nazionale."}
{"id": "4792505", "revid": "757396", "url": "https://it.wikipedia.org/wiki?curid=4792505", "title": "Liga ACB 1992-1993", "text": "La Liga ACB 1992-1993 \u00e8 stata la 37\u00aa edizione del massimo campionato spagnolo di pallacanestro maschile.\nLa stagione si \u00e8 conclusa con il Real Madrid vincitore del suo ventiseiesimo titolo, e la retrocessione in LEB di J\u00faver Murcia e Ferrys Ll\u00edria.\nRisultati.\nPlay-out.\nVerdetti: J\u00faver Murcia e Ferrys Ll\u00edria retrocesse in Primera Divisi\u00f3n"}
{"id": "4792520", "revid": "247222", "url": "https://it.wikipedia.org/wiki?curid=4792520", "title": "This Here Is Bobby Timmons!", "text": "This Here Is Bobby Timmons! \u00e8 un album di Bobby Timmons, pubblicato dalla Riverside Records nel 1960. Il disco fu registrato il 13 e 14 gennaio 1960 al \"Reeves Sound Studios\" di New York City."}
{"id": "4792521", "revid": "599013", "url": "https://it.wikipedia.org/wiki?curid=4792521", "title": "Ahmed Mihoubi", "text": "Carriera.\nNazionale.\nHa collezionato una presenza con la propria Nazionale."}
{"id": "4792533", "revid": "298229", "url": "https://it.wikipedia.org/wiki?curid=4792533", "title": "Columbia Lions football", "text": "I Columbia Lions football sono la squadra di college football della Columbia University. Il programma fa parte della NCAA Division I Football Championship Subdivision (precedentemente \"Division I-AA\"). Il programma di football di Columbia \u00e8 uno dei pi\u00f9 antichi della nazione, pur tuttavia non avendo mai vinto titoli nazionali.\nStoria.\nColumbia scese in campo per la prima volta nella stagione 1870 contro Rutgers, e fu tra le costituenti della Intercollegiate Football Association. La lenta trasformazione dello sport per mano di personaggi come John Heisman e Walter Camp, ma soprattutto la discesa in campo di un numero sempre maggiore di scuole, causarono una parabola discendente per i college della Ivy League. I Lions toccarono l'apice della loro parabola sportiva nel football il 1\u00ba gennaio 1934 quando giocarono e vinsero il Rose Bowl contro Stanford, presentandosi a Pasadena in sostituzione di Princeton che usualmente non giocava gare di post-season.\nQuando Brown, Columbia, Cornell, Harvard, Princeton, Yale, Dartmouth College e l'Universit\u00e0 della Pennsylvania costituirono la conference denominata Ivy League nel 1955, fu imposto alle partecipanti il divieto di giocare gare di post-season nel football. Altre scuole possibili futuri membri della conference intendevano non vedersi preclusa questa possibilit\u00e0, questo isol\u00f2 e giocoforza indebol\u00ec le squadre della Ivy League sulla ribalta nazionale.\nLa NCAA Division I istitu\u00ec una suddivisione tra i programmi di football nel 1978, definendo \"I-A\" le scuole pi\u00f9 grandi, e \"I-AA\" per le pi\u00f9 piccole. La NCAA aveva ideato la scissione ipotizzando la Ivy League nella categoria inferiore, ma questa non scese per le successive 4 stagioni. Nel 1982, la NCAA introdusse una regola che prevedeva una presenza media di almeno 15.000 spettatori per qualificarsi per l'adesione IA, ci\u00f2 costrinse la Ivy League a una scelta: o separarsi o far scendere l'intera conference alla Division I-AA, venne scelta questa seconda ipotesi gi\u00e0 a partire dalla suddetta stagione 1982, e Columbia segu\u00ec la discesa della sua division.\nImpianti.\nLawrence A. Wien Stadium.\nI Lions di football giocano le partite casalinghe al Lawrence A. Wien Stadium (17.000 posti) inaugurato il 22 settembre 1984. L'impianto fa parte del Baker Athletics Complex (inizialmente conosciuto come Baker Field, da non confondere con l'allora Baker Bowl a Philadelphia). Si tratta dell'unico campo di gioco per il football nell'isola di Manhattan.\nBaker Athletics Complex e Dodge Physical Fitness Center.\nUn centinaio di isolati a nord del campus principale di Columbia a Morningside Heights, il Baker Athletics Complex include oltre al Wien Stadium anche impianti per il baseball, softball, calcio, lacrosse, hockey su prato, tennis, atletica e canottaggio, cos\u00ec come il nuovo Campbell Sports Center, aperto nel gennaio 2013. Basket, scherma, nuoto e tuffi, pallavolo e programmi di lotta si svolgono presso il Dodge Physical Fitness Center nel campus principale."}
{"id": "4792536", "revid": "599013", "url": "https://it.wikipedia.org/wiki?curid=4792536", "title": "Antoine Pazur", "text": "Carriera.\nNazionale.\nHa collezionato una presenza con la propria Nazionale."}
{"id": "4792538", "revid": "1305772", "url": "https://it.wikipedia.org/wiki?curid=4792538", "title": "Guglielmo III di Forcalquier", "text": "Origine.\nCome ci conferma la \"Historia de los condes de Urgel, Tomo I\" fu il figlio primogenito ed unico maschio del conte di Urgell, Ermenegol IV di Gerb e della Contessa di Forcalquier, Adelaide (? - 1129), l'unica figlia del conte di Forcalquier, Guglielmo Bertrando II e della sua seconda moglie, Adelaide di Cavenez (citata assieme alla figlia nel \"Gallia Christiana Novissima, Tome I, Aix, Instrumenta, Sisteron\"), sorella di Guido Conte di Cavenez.Ermenegol IV di Gerb era figlio del conte di Urgell, Ermengol III di Barbastro, (discendente da Borrell II di Barcellona (Casa di Barcellona) e della sua prima moglie, Adelaide di Besal\u00fa, figlia del conte di Besal\u00fa e Ripoll Guglielmo I e di sua moglie Adelaide, di cui non si conoscono gli ascendenti..\nBiografia.\nAlla nascita di Guglielmo, sua madre, Adelaide, governava la contea di Forcalquier unitamente al proprio zio, Goffredo II, come gi\u00e0 avevano fatto, secondo la \"Histoire G\u00e9n\u00e9rale de Languedoc avec des Notes, Tome IV\", lo stesso Goffredo II col fratello, Guglielmo Bertrando II, nonno di Guglielmo (il padre di Adelaide).\nNel 1092, alla morte di suo padre, Ermenegol IV di Gerb, la contea di Urgell and\u00f2 al suo fratellastro, Ermengol V di Mollerussa, nato dal precedente matrimonio di suo padre (secondo la \"Historia de los condes de Urgel, Tomo I\" Ermengol IV, prima del 1080, era rimasto vedovo della prima moglie Lucia ed aveva sposato Adelaide, in seconde nozze) \ncon la prima moglie, Lucia, di cui non si conoscono gli ascendenti, mentre per la contea di Forcalquier, in un testamento scritto nel 1090, aveva disposto che alla morte di Adelaide sarebbe andata a Guglielmo. \nDopo la morte del prozio, Goffredo II, che avvenne verso la fine del secolo XI, senza eredi, sua madre Adelaide gli succedette, divenendo cos\u00ec unica contessa di Forcalquier; infatti secondo la Gallia Christiana Novissima, Tome I, Aix, Instrumenta, Fr\u00e9jus, Col. 201, no. IX. , alla fine del secolo XI, Ermesinda, madre di Berengario, vescovo di Frejus, fece atto di omaggio alla contessa di Forcalquier, Adelaide.\nNel 1110, Guglielmo viene citato assieme alla madre e alla nonna, anche lei di nome Adelaide (Adelaide di Cavenez) nel \"Gallia Christiana Novissima, Tome I, Aix, Instrumenta, Sisteron\",\nDopo un conflitto durato diversi anni, nel 1125, il conte di Barcellona, Raimondo Berengario III ed il conte di Tolosa, Alfonso Giordano, conclusero un trattato, che sanc\u00ec l'assegnazione del marchesato di Provenza ai conti di Tolosa, della Contea di Provenza ai conti di Barcellona, mentre la contea di Forcalquier, unitamente alla citt\u00e0 di Avignone, rimaneva alla madre di Guglielmo, la contessa Adelaide.\nSua madre, Adelaide mor\u00ec nel 1129, lasciandogli il titolo di conte di Forcalquier.Guglielmo gli sopravvisse solo alcuni mesi e mor\u00ec ad Avignone, in quello stesso anno, lasciando il titolo di conte di Forcalquier al suo primogenito, Ghigo.\nMatrimonio e discendenti.\nGuglielmo, nel 1095 circa, aveva sposato Garsenda d'Albon, figlia del conte d'Albon, Ghigo III e della moglie, Matilda (o Regina), nobile inglese di cui non si conoscono gli ascendenti, ma che secondo alcuni era figlia di Edgardo Atheling. Matilda (o Regina) a Guglielmo diede due figli:"}
{"id": "4792540", "revid": "767487", "url": "https://it.wikipedia.org/wiki?curid=4792540", "title": "Associazione Calcio Como 1968-1969", "text": "Questa pagina raccoglie le informazioni riguardanti l'Associazione Calcio Como nelle competizioni ufficiali della stagione 1968-1969.\nStagione.\nNella stagione 1968-1969 il Como disputa il campionato di Serie B, con 41 punti ottiene il settimo posto in classifica, il torneo \u00e8 stato vinto dalla Lazio con 50 punti, promossa in Serie A con il Brescia secondo a 48 punti ed il Bari con 47 punti. Retrocedono in Serie C la Pal con 31 punti, il Lecco con 30 punti ed il Padova con 29 punti.\nDopo la brillante promozione in Serie B \u00e8 stato riconfermato alla guida del Como Franco Viviani, molte le partenze, Attilio Perotti al Genoa, Giovanni Pirola alla Reggiana, Giorgio Veneri ritorna all'Atalanta, in arrivo dall'Entella Franco Vannini, il terzino Luciano Ghezzo dalla Mestrina e l'interno Piero Pittofrati dal Savona. Grande partenza a sorpresa del Como in campionato, alla nona giornata infatti la squadra lariana conduce la classifica da sola dopo aver inflitto un sonoro (5-0) al Monza. Nel mercato novembrino Alberto Sironi viene ceduto all'Atalanta, mentre dall'Alessandria arriva il difensore Giuseppe Trinchero. Con l'arrivo del 1969 il Como trova difficolt\u00e0 a realizzare e la classifica ne risente, Franco Viviani fa esordire il diciassettenne Sergio Magistrelli promettente centravanti delle giovanili. Il Como chiude con due belle vittorie su Livorno e Padova con un lusinghiero settimo posto. In Coppa Italia viene inserito nel quinto girone vinto dall'Atalanta che passa ai Quarti, davanti all'Inter e al Como, quarto il Lecco."}
{"id": "4792541", "revid": "287204", "url": "https://it.wikipedia.org/wiki?curid=4792541", "title": "Campionato Italiano Velocit\u00e0 in Salita 2014", "text": "Il Campionato Italiano Velocit\u00e0 in Salita 2014 \u00e8 la 56\u00aa edizione del campionato Italiano Velocit\u00e0 in Salita dalla sua istituzione nel 1959.\nIn questa edizione sono presenti le classi \"Moto 3\", \"125 Open\" (ove gareggiano motocicli di 125\u00a0cm\u00b3 2 tempi e 250\u00a0cm\u00b3 4 tempi), \"250 Open\" (2t), \"600 Stock\", \"Naked\", \"600 Open\", \"Supermotard\", \"Sidecar\". Inoltre partecipano senza per\u00f2 titolazione ufficiale la categoria \"Scooter\", le Moto d'Epoca \"GR4 Classiche/Epoca\", \"GR5 GP 175 4T\", \"GR5 GP 250 2T/4T\", \"Classiche GP\" e \"Vintage\".\nNovit\u00e0 del 2014, ritorna la gara Gorno Oneta - Passo Zambla valevole per il Campionato Europeo.\nLa gara Carpasio - Pratipiani come nel 2013 sar\u00e0 valevole per il Campionato Europeo.\nLa gara Spoleto - Forca di Cerro come nel 2013 sar\u00e0 gara doppia con la seguente formula:\nSfruttando il primo maggio ci saranno prove libere il gioved\u00ec ed il venerd\u00ec e gara completa sia il sabato che la domenica con prova libera e qualifica la mattina e gara 1 e gara 2 il pomeriggio.\nIl 21 luglio, la commissione di sicurezza, ha deciso di annullare la storica gara Sillano - Ospedaletto giunta alla 43.ma edizione per carenze nella documentazione presentata dall'organizzazione.\nQuest'anno il Titolo Italiano della classe 600 Open \u00e8 stato assegnato a Francesco Curinga.\nCalendario gare.\nDove non indicata la nazionalit\u00e0 si intende pilota italiano."}
{"id": "4792549", "revid": "767487", "url": "https://it.wikipedia.org/wiki?curid=4792549", "title": "Ren\u00e9 Pleimelding", "text": "Biografia.\n\u00c8 il padre di Pierre e G\u00e9rard, entrambi calciatori.\nCarriera.\nNazionale.\nHa collezionato una presenza con la propria Nazionale."}
{"id": "4792555", "revid": "2161050", "url": "https://it.wikipedia.org/wiki?curid=4792555", "title": "Cassola (disambigua)", "text": ""}
{"id": "4792557", "revid": "104458", "url": "https://it.wikipedia.org/wiki?curid=4792557", "title": "Sisto Scilligo", "text": "Biografia.\nSisto Michele Scilligo apparteneva alla Scuola Militare di Alpinismo, l'odierno Centro Addestramento Alpino.\nCarriera.\nSisto Michele Scilligo prese parte ai IV Giochi olimpici invernali di , dove fece parte della squadra italiana di pattuglia militare, disciplina progenitrice del biathlon. Il Comitato olimpico internazionale aveva rifiutato l'ammissione di questa gara nel programma olimpico, ma, su espresso desiderio di Adolf Hitler, la pattuglia militare venne comunque certificata come sport dimostrativo. Nel 1936 la squadra italiana, composta oltre che da Scilligo anche da Enrico Silvestri, Luigi Perenni e Stefano Sertorelli, vinse la medaglia d'oro con il tempo di 2:28,35.0, precedendo la Finlandia (2:28,49.0) e la Svezia (2:35,24.0).\nInoltre vinse una medaglia d'argento ai campionati italiani nello sci di fondo sulla distanza dei 18 km e si piazz\u00f2 5\u00b0 con la staffetta 4 x 10 km (con Federico De Zulian, Andrea Veurich e Severino Menardi) ai campionati mondiali di sci nordico nel 1933."}
{"id": "4792575", "revid": "729019", "url": "https://it.wikipedia.org/wiki?curid=4792575", "title": "Stazione di Dirillo", "text": "La stazione di Dirillo era una stazione ferroviaria posta sulla linea Caltanissetta Xirbi-Gela-Siracusa, attualmente in uso come posto di movimento. L'impianto \u00e8 sito in una zona disabitata nel territorio comunale di Acate, e prende il nome dal fiume Dirillo che scorre nelle vicinanze.\nStoria.\nLe origini dell'impianto risalgono al 1893, quando all'attivazione del tronco ferroviario da Terranova a Comiso venne costruito un rifornitore d'acqua per le locomotive a vapore.\nSuccessivamente nella stessa localit\u00e0 venne attivata una fermata, che il 10 aprile 1916 venne innalzata al rango di stazione, con la realizzazione di un binario di raddoppio.\nIl 15 dicembre 2002 la stazione di Dirillo venne declassata a posto di movimento."}
{"id": "4792580", "revid": "899609", "url": "https://it.wikipedia.org/wiki?curid=4792580", "title": "Columbia Lions football 1870-1879", "text": "Nelle stagioni che vanno dal 1870 al 1879, i Columbia Lions football, rappresentanti la Columbia University hanno gareggiato in tutte le stagioni, entrando a far parte della Intercollegiate Football Association nel 1876 ma uscendone l'anno successivo.\n1871.\nColumbia non scese in campo nella stagione 1871."}
{"id": "4792584", "revid": "937789", "url": "https://it.wikipedia.org/wiki?curid=4792584", "title": "Columbia Lions football 1870", "text": ""}
{"id": "4792586", "revid": "937789", "url": "https://it.wikipedia.org/wiki?curid=4792586", "title": "Columbia Lions football 1872", "text": ""}
{"id": "4792587", "revid": "937789", "url": "https://it.wikipedia.org/wiki?curid=4792587", "title": "Columbia Lions football 1873", "text": ""}
{"id": "4792588", "revid": "937789", "url": "https://it.wikipedia.org/wiki?curid=4792588", "title": "Columbia Lions football 1874", "text": ""}
{"id": "4792589", "revid": "937789", "url": "https://it.wikipedia.org/wiki?curid=4792589", "title": "Columbia Lions football 1875", "text": ""}
{"id": "4792592", "revid": "937789", "url": "https://it.wikipedia.org/wiki?curid=4792592", "title": "Columbia Lions football 1876", "text": ""}
{"id": "4792593", "revid": "937789", "url": "https://it.wikipedia.org/wiki?curid=4792593", "title": "Columbia Lions football 1877", "text": ""}
{"id": "4792594", "revid": "599013", "url": "https://it.wikipedia.org/wiki?curid=4792594", "title": "Joe Wallace", "text": ""}
{"id": "4792595", "revid": "937789", "url": "https://it.wikipedia.org/wiki?curid=4792595", "title": "Columbia Lions football 1878", "text": ""}
{"id": "4792596", "revid": "937789", "url": "https://it.wikipedia.org/wiki?curid=4792596", "title": "Columbia Lions football 1879", "text": ""}
{"id": "4792600", "revid": "46291", "url": "https://it.wikipedia.org/wiki?curid=4792600", "title": "Hibiscus kokio", "text": "Hibiscus kokio (\"kokio\" o \"kokio ula\" - \"rosso \"kokio\"\" - in lingua hawaiana) \u00e8 una pianta appartenente alla famiglia delle Malvacee, nativa delle isole Hawaii.\nDescrizione.\nSi sviluppa in forma di arbusto o di piccolo albero alto da 3 a 7\u00a0m con fiori di color arancione o, raramente, giallo.\nTassonomia.\nSono note due sottospecie:"}
{"id": "4792601", "revid": "52953", "url": "https://it.wikipedia.org/wiki?curid=4792601", "title": "Unified Combatant Command", "text": "Uno Unified Combatant Command (in italiano: \"Comando combattente unificato\"), in sigla UCC, \u00e8 una struttura facente parte del Dipartimento della Difesa degli USA.\nAl settembre 2019 vi sono undici \"UCC\", sette dei quali con competenze di tipo geografico e quattro con competenze di tipo funzionale. L'organizzazione di tali comandi \u00e8 stabilita dallo Unified Command Plan (UCP), aggiornato annualmente dal Dipartimento della Difesa in base alle pi\u00f9 recenti esigenze operative.\nOrganizzazione.\n\u00c8 composto da unit\u00e0 appartenenti ad almeno due dipartimenti delle forze armate degli Stati Uniti, con ampie competenze di coordinamento dei comandi militari ad esse sottoposti.\nLa creazione e l'unificazione delle strutture che lo compongono \u00e8 prevista dal titolo X dello US Code. Ogni UCC \u00e8 diretto da un \"Combatant Commander\" (CCDR), che pu\u00f2 essere un Generale a quattro stelle oppure un Ammiraglio. Ogni comandante risponde direttamente al Segretario alla Difesa."}
{"id": "4792602", "revid": "937789", "url": "https://it.wikipedia.org/wiki?curid=4792602", "title": "Columbia football 1870", "text": ""}
{"id": "4792603", "revid": "937789", "url": "https://it.wikipedia.org/wiki?curid=4792603", "title": "Columbia football 1872", "text": ""}
{"id": "4792604", "revid": "937789", "url": "https://it.wikipedia.org/wiki?curid=4792604", "title": "Columbia football 1873", "text": ""}
{"id": "4792605", "revid": "1543377", "url": "https://it.wikipedia.org/wiki?curid=4792605", "title": "Raffaele Cutolo (paroliere)", "text": " \u00c8 entrato nella storia della musica leggera internazionale come autore di \"Dove sta Zaz\u00e0?\", scritta del 1944 e musicata da Giuseppe Cioffi, che ebbe immediato successo e divenne rapidamente famosa in tutto il mondo. Come autore di teatro, dopo una carriera iniziale in cui ha scritto \"sketch\" per Tina Pica, Nino Taranto, Tot\u00f2, Renato Rascel, Aldo Fabrizi, Erminio Macario e i fratelli De Rege, ha ottenuto alcuni successi nel teatro leggero.\nBiografia.\nLe origini.\nNato il 25 luglio 1910 nel popolare rione del Mercato, in vicolo Masaniello 10 (ma registrato, come avveniva spesso all'epoca, per nascondere il ritardo nella dichiarazione, come nato il 5 agosto), Raffaele Cutolo, comincia giovanissimo a occuparsi di spettacolo. Quando, a 15 anni, perde il braccio destro in una macchina operatrice delle Manifatture Cotoniere, dove lavora in realt\u00e0 come impiegato, la sua prima preoccupazione al risveglio in ospedale \u00e8 di chiedere subito carta e penna per provare a scrivere con la sinistra.\nGli sketch.\nIscritto alla SIAE a soli 18 anni, nel 1928 (sar\u00e0 successivamente riconosciuto \u00absocio di primo elenco\u00bb), a 20 anni apre un'agenzia musicale con scuola di canto, ma presto \u00e8 costretto a chiudere i battenti perch\u00e9 il socio esagera nelle \"avances\" con le giovani aspiranti. Tenta allora la via di Milano, dove condivide con l'amico scrittore Guglielmo Peirce l'ospitalit\u00e0 dell'\u00abAlbergo popolare\u00bb. Al rientro a Napoli comincia a scrivere, a 5 lire l'uno, sketch per Tina Pica e per l'amico d'infanzia Nino Taranto, che stava muovendo anche lui i primi passi nel mondo dello spettacolo.\nIl successo ottenuto con questi primi lavori gli apre le porte degli attori pi\u00f9 quotati dell'epoca, da Tot\u00f2 (\u00e8 sua la canzone-macchietta \"Margherita\", nel film \"L'allegro fantasma\") a Renato Rascel (sono di Cutolo le prime scenette paradossali che l'attore approfond\u00ec successivamente con altri autori), da Aldo Fabrizi a Erminio Macario e ai fratelli De Rege.\nIl teatro leggero.\nDagli sketch al teatro leggero il passo era breve e, dopo alcuni tentativi, alla vigilia della seconda guerra mondiale, trasferitosi definitivamente a Roma, Cutolo ottiene una serie di importanti successi: \"Scampoli\" (1944, con Enzo Turco e Nino Taranto), \"Ma pensiamo un po' a cantare\" (1945), \"\u00c8 tornata la luce in citt\u00e0\" (1945), \"Com'era verde la nostra valle\" (1946, con Alfredo Polacci, Nino Taranto e Gigi Pisano), \"Ma il sole \u00e8 nostro\" (1947), \"Quando spunta la luna in Italy\" (1948), \"Settimana in tram\" (1951). \nLe canzoni.\nLa produzione di canzoni di Raffaele Cutolo \u00e8 parallela a quella per il teatro leggero. \u00c8 del 1936 il primo successo, \"Fantasie d'e vase\" per la musica Ernesto Tagliaferri, seguita da altri pezzi con musicisti della mitica \u00abBottega dei Quattro\u00bb di Libero Bovio: \"Maria Teresa\" con Nicola Valente, \"L'ammore s'\u00e8 affacciato\" e \"Dammi la mela\" con Gaetano Lama. Gli anni Cinquanta segnano il suo definitivo ritorno alla musica leggera con musicisti come Cesare Andrea Bixio, Antonio Vian, Dan Caslar e soprattutto Mario Ruccione, con il quale partecipa al Festival di Sanremo 1958 come autore de \"La canzone che piace a te\", interpretata in abbinamento da Claudio Villa e Duo Fasano. L'anno successivo segna la sua prima partecipazione al Festival di Napoli, con \"Napulione 'e Napule\" (musica di Giuseppe Fanciulli). La seconda \u00e8 del 1961 con \"Cunfessore\" (musica di Enzo Di Paola e Sandro Taccani), la terza del 1968 con \"Meno 10, meno 5, meno 4, meno 3\" (musica di Giacomo Rondinella), ispirata alla corsa allo spazio.\nDove sta Zaz\u00e0.\nMa \u00e8 \"Dove sta Zaz\u00e0?\" il successo principale di Cutolo, il quale racconta di aver proposto a Giuseppe Cioffi di musicarla su una sua idea di base: l'onomatopea delle bande di ottoni, che rallegravano le \u00abfeste in piazza\u00bb dell'epoca: esplosioni alla buona di gioia popolare, celebrazioni pubbliche della felicit\u00e0 per la fine di cinque anni di dolore e di lutto portati dalla guerra. Il primo interprete fu Aldo Tarantino, ma il grande successo arriv\u00f2 con l'interpretazione di Nino Taranto e \"Dove sta Zaz\u00e0,\" tradotta in numerose lingue, fece il giro del mondo. Negli anni successivi furono numerosi i cantanti che vollero interpretare la canzone, tra gli altri: Roberto Murolo, Nilla Pizzi (in duetto con Tony Stella), Gigi Beccaria, Claudio Villa e Gabriella Ferri, che nel 1972 la rilanci\u00f2 attraverso una trasmissione televisiva che ne prese il titolo. \nL'autore ha, tuttavia, sempre minimizzato l'importanza della sua canzone, sia ritenendo quello della musica leggera un genere \u00abminore\u00bb rispetto alla sua produzione teatrale, sia per un atteggiamento di ritrosia di fronte al clamoroso successo internazionale, al punto di definirla - in un'intervista radiofonica con Corrado Mantoni, peraltro condotta sul filo dell'ironia - \u00abuna canzoncina cretina come tutte le altre\u00bb."}
{"id": "4792607", "revid": "937789", "url": "https://it.wikipedia.org/wiki?curid=4792607", "title": "Columbia football 1874", "text": ""}
{"id": "4792608", "revid": "937789", "url": "https://it.wikipedia.org/wiki?curid=4792608", "title": "Columbia football 1875", "text": ""}
{"id": "4792610", "revid": "937789", "url": "https://it.wikipedia.org/wiki?curid=4792610", "title": "Columbia football 1876", "text": ""}
{"id": "4792611", "revid": "937789", "url": "https://it.wikipedia.org/wiki?curid=4792611", "title": "Columbia football 1877", "text": ""}
{"id": "4792612", "revid": "254059", "url": "https://it.wikipedia.org/wiki?curid=4792612", "title": "Giuditta di Baviera, duchessa di Svevia", "text": "La vita.\nGiuditta di Baviera nacque nel 1103 da Enrico IX di Baviera e Wulfhilde di Sassonia che era a sua volta figlia di Magnus di Sassonia, appartenente alla dinastia dei Billunghi. Giuditta era la maggiore e dopo di lei nacquero altri tre fratelli Enrico X di Baviera, Corrado e Guelfo e tre sorelle Sofia, Matilde e Wulfhild. Nell\"'Historia Welforum\" si trova un riferimento alle ragazze dove vengono citate come \"Iuditam, Mathildem, Sophium e Wulfhildem\" come le quattro figli di \"Henricus dux e Wulfilde\", dal che si pu\u00f2 desumere che Giuditta fosse davvero la maggiore dei sette. In aggiunta ai sette figli che Enrico aveva avuto dalla moglie c'era anche un figliastro, Adalberto, avuto da un'amante di cui s'\u00e8 persa memoria.\nFra il 1119 e il 1121 Giuditta and\u00f2 in sposa, come prima moglie a Federico di Svevia, quest'unione dinastica univa la casa dei Welfen e quella degli Hohenstaufen, le due pi\u00f9 potenti casate di Germania.\nIl matrimonio si trova menzionato nella \"Historia Welforum\" dove per\u00f2 non si fa riferimento alla data esatta.\nDalla loro unione nacquero:\nNel 1125 Enrico decise di sostenere il genero per la sua candidatura come successore a Enrico V del Sacro Romano Impero quale imperatore, ma in seguito cambi\u00f2 opinione e decise di appoggiare invece Lotario II di Supplimburgo che venne eletto nello stesso anno.\nLa defezione del suocero gener\u00f2 una certa animosit\u00e0 fra le due famiglie, uno screzio che si sarebbe trascinato per tutto il XII secolo.\nSe le due famiglie litigarono non ci \u00e8 dato sapere, invece, se il voltafaccia di Enrico caus\u00f2 problemi fra la figlia e il marito. \nGiuditta mor\u00ec giovane, nemmeno trentenne, il 22 febbraio 1131 e poco dopo essere rimasto vedovo Federico si rispos\u00f2 con Agnese di Saarbr\u00fccken."}
{"id": "4792613", "revid": "937789", "url": "https://it.wikipedia.org/wiki?curid=4792613", "title": "Columbia football 1878", "text": ""}
{"id": "4792614", "revid": "937789", "url": "https://it.wikipedia.org/wiki?curid=4792614", "title": "Columbia football 1879", "text": ""}
{"id": "4792619", "revid": "123622411", "url": "https://it.wikipedia.org/wiki?curid=4792619", "title": "Oleh Kolodij", "text": "Carriera.\nHa vinto due medaglie d'oro ai campionati europei giovanili di nuoto di Helsinki 2010, nel trampolino 3 metri nella categoria \"A\" - Uomini e nel trampolino 3 metri sincro categorie \"A\" e \"B\", in squadra con Oleksandr Bondar.\nL'anno seguente, si \u00e8 riconfermato su ottimi livelli ai campionati europei giovanili di nuoto di Belgrado 2011, vincendo la medaglia di bronzo nel trampolino 1 metro nella categoria \"A\" - Uomini e quella d'oro nel trampolino 3 metri sincro categorie \"A\" e \"B\", sempre con il connazionale Oleksandr Bondar.\n\u00c8 stato convocato ai Campionati europei di tuffi di Rostock 2013 dove ha gareggiato nelle specialit\u00e0 dal trampolino 1 metro e 3 metri sincro: nel primo concorso si \u00e8 classificato al ventesimo posto, non riuscendo a superare il turno eliminatorio; nel concorso sincronizzato ha gareggiato con Oleksandr Hor\u0161kovozov, vincendo la medaglia di bronzo, piazzandosi alle spalle dei russi Evgenij Kuznecov ed Il'ja Zacharov e dei tedeschi Patrick Hausding e Stephan Feck.\nLo stesso anno, nel mese di luglio, ha gareggiato ai campionati mondiali di nuoto di Barcellona 2013, nel concorso dei tuffi dal trampolino 3 metri sincro presso la piscina municipale di Montju\u00efc, dove si \u00e8 classificato dodicesimo.\nAi campionati europei di nuoto di Glasgow 2018 ha vinto la medaglia d'oro nella gara a squadre mista al fianco di Sofija Lyskun."}
{"id": "4792620", "revid": "599013", "url": "https://it.wikipedia.org/wiki?curid=4792620", "title": "Enrico Silvestri", "text": "Biografia.\nEnrico Silvestri apparteneva alla Scuola Militare di Alpinismo, l'odierno Centro Addestramento Alpino.\nCarriera.\nEnrico Silvestri prese parte ai IV Giochi olimpici invernali di , dove fece parte, col grado di capitano, della squadra italiana di pattuglia militare, disciplina progenitrice del biathlon. Il Comitato olimpico internazionale aveva rifiutato l'ammissione di questa gara nel programma olimpico, ma, su espresso desiderio di Adolf Hitler, la pattuglia militare venne comunque certificata come sport dimostrativo. Nel 1936 la squadra italiana, composta oltre che da Silvestri anche da Sisto Scilligo, Luigi Perenni e Stefano Sertorelli, vinse la medaglia d'oro con il tempo di 2:28,35.0, precedendo la Finlandia (2:28,49.0) e la Svezia (2:35,24.0).\nInoltre giunse 4\u00b0 ai II Giochi olimpici invernali di ."}
{"id": "4792621", "revid": "729019", "url": "https://it.wikipedia.org/wiki?curid=4792621", "title": "Stazione di Gargazzone", "text": "La stazione di Gargazzone (in tedesco \"Bahnhof Gargazon\") \u00e8 una stazione ferroviaria posta sulla linea Bolzano-Merano. Serve il centro abitato di Gargazzone.\nStoria.\nLa fermata di Gargazzone venne attivata il 15 dicembre 2002. Il 10 dicembre 2004 venne trasformata in stazione.\nLa ferrovia.\nLa stazione di Gargazzone si trova sulla linea ferroviaria Merano - Bolzano, sulla cui ogni 30 minuti passa un treno. La linea \u00e8 gestita da STA e RFI, perci\u00f2 \u00e9 possibilie incontrare sia convogli di Trenitalia, che di SAD"}
{"id": "4792623", "revid": "110157", "url": "https://it.wikipedia.org/wiki?curid=4792623", "title": "NCAA Division I 2008 (pallavolo maschile)", "text": "La NCAA Division I 2008 si \u00e8 svolta dal 1 al 3 maggio 2008: al torneo hanno partecipato 4 squadre di pallavolo universitarie e la vittoria finale \u00e8 andata per la seconda volta alla .\nPremi individuali.\nAl termine della finale viene assegnato il premio di Most Outstanding Player al miglior giocatore della finale e vengono eletti i sei giocatori che fanno parte dell\"'All-Tournament Team\"."}
{"id": "4792625", "revid": "1086846", "url": "https://it.wikipedia.org/wiki?curid=4792625", "title": "Associazione Calcio Lecco 1968-1969", "text": "Questa voce raccoglie le informazioni riguardanti l'Associazione Calcio Lecco nelle competizioni ufficiali della stagione 1968-1969.\nStagione.\nNella stagione 1968-1969 il Lecco disputa il campionato di Serie B, con 30 punti in classifica ottiene il penultimo posto, il diciannovesimo, e retrocede in Serie C con il Padova che ha raccolto 29 punti e la Spal con 31 punti, salgono in Serie A la Lazio con 50 punti, il Brescia con 48 punti ed il Bari con 47 punti.\nDopo oltre un decennio nel calcio che conta il Lecco discende in Serie C. Eppure la stagione non era iniziata male, con un pareggio (1-1) in Coppa Italia con l'Inter, in un Rigamonti gremito da diecimila spettatori, la squadra bluceleste affidata all'allenatore Renato Gei in campionato vince poco, solo sette incontri su trentotto disputati, e va incontro ad un inatteso ed amarissimo verdetto. Nel girone di andata raccoglie 17 punti e veleggia a met\u00e0 classifica, nel girone di ritorno il tonfo, con 6 miseri punti raccolti in 19 partite, resta cos\u00ec a quattro lunghezze dalla salvezza e scende in Serie C. In Coppa Italia inserita nel quinto gruppo vinto dall'Atalanta, pareggia con Inter ed Atalanta e perde il derby contro il Como."}
{"id": "4792627", "revid": "547992", "url": "https://it.wikipedia.org/wiki?curid=4792627", "title": "Valle Spluga (azienda)", "text": "Valle Spluga S.p.A. \u00e8 un'azienda alimentare italiana fondata a Gordona, in provincia di Sondrio nel 1967, nota per allevare e commerciare il galletto.\nStoria.\nFondata da Dante Milani, piccolo imprenditore di Lecco, Valle Spluga opera di fatto con un solo prodotto: il galletto. Questo prodotto avicolo, noto in Francia con il nome di \"Coquelet\", in Germania come \"Stubenk\u00fcken\" e, nei paesi di lingua inglese come \"Cornish game hen\", \u00e8 stato introdotto sul mercato italiano da Valle Spluga nel 1972, al tempo piccolo produttore di pollame ordinario.\nLa scelta iniziale di una strategia di marca, voluta dal figlio di Dante, Marco Milani, e al tempo unica sul mercato nazionale e sostenuta da una politica di prezzo fisso in tutto il paese, ha generato la notoriet\u00e0 dello Scudetto Rosso Valle Spluga.\nIn azienda opera gi\u00e0 da tempo la terza generazione Milani, con Dante, figlio di Marco e con lo stesso nome del fondatore.\nProdotti.\nIl Galletto prodotto dall'azienda Valle Spluga Spa ha 3 diverse tipologie:"}
{"id": "4792629", "revid": "116660330", "url": "https://it.wikipedia.org/wiki?curid=4792629", "title": "Universit\u00e0 statale dell'Oregon", "text": "L'Universit\u00e0 statale dell'Oregon \u00e8 un'universit\u00e0 statunitense pubblica con sede a Corvallis, in Oregon.\nStoria.\nL'universit\u00e0 fu fondata il 22 agosto 1868 come \"Corvallis State Agricultural College\", nel 1890 cambi\u00f2 in \"Oregon Agricultural College\" sino ad assumere l'attuale denominazione il 6 marzo 1961.\nSport.\nI Beavers, fanno parte della NCAA Division I, sono affiliati alla \"Pacific-12 Conference\". La pallacanestro ed il baseball (di cui Oregon State \u00e8 stata campione NCAA nel 2006 e 2007) sono gli sport principali, le partite interne vengono giocate al \"Reser Stadium\" e indoor al \"Gill Coliseum\".\nPallacanestro.\nOregon \u00e8 stato uno dei college pi\u00f9 rappresentativi nella pallacanestro, conta 16 apparizioni nella post-season e sia nel 1949 che nel 1963 ha raggiunto le \"Final Four\".&lt;br&gt;\nDal 1990 i Beavers non riescono a trionfare nella loro conference e a partecipare alla \"March Madness\"."}
{"id": "4792631", "revid": "381380", "url": "https://it.wikipedia.org/wiki?curid=4792631", "title": "Oregon State University", "text": ""}
{"id": "4792632", "revid": "599013", "url": "https://it.wikipedia.org/wiki?curid=4792632", "title": "Daniel Carpentier", "text": "Carriera.\nNazionale.\nHa collezionato una presenza con la propria Nazionale."}
{"id": "4792636", "revid": "247222", "url": "https://it.wikipedia.org/wiki?curid=4792636", "title": "Soul Time", "text": "Soul Time \u00e8 un album di Bobby Timmons, pubblicato dalla Riverside Records nel 1960. Il disco fu registrato il 12 e 17 agosto del 1960 a New York."}
{"id": "4792637", "revid": "508036", "url": "https://it.wikipedia.org/wiki?curid=4792637", "title": "Verginella", "text": ""}
{"id": "4792641", "revid": "599013", "url": "https://it.wikipedia.org/wiki?curid=4792641", "title": "Richard Harding", "text": "Biografia.\nStudente a Cambridge, prese parte con la selezione di rugby di tale universit\u00e0 al \"Varsity Match\" del 1974; passato al Bristol, club della sua citt\u00e0 natale, ebbe un breve periodo al Moseley di Birmingham prima di tornare di nuovo a Bristol.\nCon il Bristol vinse la Coppa Anglo-Gallese 1982-83.\nIn Nazionale inglese debutt\u00f2 nel 1985 contro la , e subito dopo fu impiegato nel Cinque Nazioni di quell'anno, scendendo in campo contro e .\nFu richiamato solo due anni pi\u00f9 tardi, in preparazione della in Australasia, competizione nella quale disput\u00f2 tre incontri.\nIl suo ultimo incontro internazionale fu a Suva contro nel 1998; un anno pi\u00f9 tardi si ritir\u00f2 dalle competizioni.\nIn seguito ha intrapreso l'attivit\u00e0 di agente immobiliare aprendo una sua propria azienda, la Richard Harding Estate, gestita in partnership con sua moglie."}
{"id": "4792643", "revid": "530184", "url": "https://it.wikipedia.org/wiki?curid=4792643", "title": "Episodi di Treme (quarta stagione)", "text": "La quarta ed ultima stagione della serie televisiva Treme viene trasmessa in prima visione negli Stati Uniti d'America dal canale via cavo HBO dal 1\u00ba dicembre 2013 al 29 dicembre dello stesso anno."}
{"id": "4792650", "revid": "599013", "url": "https://it.wikipedia.org/wiki?curid=4792650", "title": "Jean H\u00e9diart", "text": "Carriera.\nNazionale.\nHa collezionato una presenza con la propria Nazionale."}
{"id": "4792652", "revid": "181699", "url": "https://it.wikipedia.org/wiki?curid=4792652", "title": "Stagione di college football 1888", "text": "La Stagione di college football 1888 fu la ventesima stagione di college football negli Stati Uniti. \nLa diffusione dello sport attraverso la nazione, continu\u00f2 portando in campo per la prima volta tredici scuole, tra cui Wake Forest, Virginia, Southern California, North Carolina, Miami (OH), Maryland, Duke.\nIl 19 gennaio 1889 la Amateur Athletic Union organizz\u00f2 un evento sportivo indoor presso il vecchio Madison Square Garden, che comprendeva una gara di lacrosse tra la Rutgers e lo Staten Island Athletic Club, ed una gara di football tra la Rutgers e Pennsylvania, vinta da questi ultimi con il punteggio di 10-0. La gara, pur con il regolamento modificato (si giocarono due tempi da 20 minuti) si pu\u00f2 considerare la prima gara indoor di football americano collegiale\nSecondo l'Official NCAA Division I Football Records Book, Yale ufficialmente allenata da Walter Camp, chiuse imbattuta 13-0 e vinse sia il titolo IFA che il titolo di campione nazionale di quella stagione.\nLa Northern Intercollegiate Football Association vide la vittoria finale condivisa dal M.I.T. di Boston e dal Dartmouth College."}
{"id": "4792655", "revid": "937789", "url": "https://it.wikipedia.org/wiki?curid=4792655", "title": "College football NCAA 1888", "text": ""}
{"id": "4792656", "revid": "767487", "url": "https://it.wikipedia.org/wiki?curid=4792656", "title": "Unione Sportiva Livorno 1968-1969", "text": "Questa voce raccoglie le informazioni riguardanti l'Unione Sportiva Livorno nelle competizioni ufficiali della stagione 1968-1969.\nStagione.\nNella stagione 1968-1969 la societ\u00e0 labronica non \u00e8 saldissima, a Renato Tedeschi subentra come presidente Luigi De Giorgi. Al timone come allenatore viene confermato Leandro Remondini, che per\u00f2 non crede nel progetto societario e alle prime avversit\u00e0 lascia l'incarico e sar\u00e0 sostituito da Aldo Puccinelli. Dal mercato arrivano Giuseppe Santonico, Roberto Rigotto e Bruno Baiardo, mentre partono Corrado Nastasio, Paolo Garzelli ed Umberto Depetrini. Il campionato del Livorno ha un inizio felice, tre pareggi e tre vittorie, poi per\u00f2 quattro sconfitte consecutive riportano tutti con i piedi per terra. Si concluder\u00e0 il torneo cadetto in tredicesima posizione. Saranno promosse in Serie A Lazio, Brescia e Bari."}
{"id": "4792660", "revid": "767487", "url": "https://it.wikipedia.org/wiki?curid=4792660", "title": "Ren\u00e9 Domingo", "text": "Carriera.\nClub.\nDal 1949 al 1964 ha giocato tra prima e seconda serie francese nel Saint-Etienne.\nNazionale.\nHa collezionato una presenza con la propria Nazionale."}
{"id": "4792664", "revid": "1543377", "url": "https://it.wikipedia.org/wiki?curid=4792664", "title": "Cumbernauld", "text": "Cumbernauld (in scots \"Cummernaud\",; in gaelico scozzese \"Comar nan Allt\") \u00e8 una New Town del Regno Unito nell'area amministrativa scozzese del Lanarkshire Settentrionale, istituita nel 1956 per fare fronte all'eccedenza di popolazione della vicina Glasgow.\nVanta pi\u00f9 di abitanti, che ne fanno l'ottavo insediamento pi\u00f9 popoloso della Scozia e il pi\u00f9 popoloso della sua area.\nLa citt\u00e0 \u00e8 stata due volte vincitrice del \"Carbuncle award \"(traducibile come \"Miglior foruncolo\"), insignito dalla rivista \"Urban Realm\"; la citt\u00e0 da allora ha ricevuto il premio di \"Best Town\" dalla \"Scottish Design Awards 2012\".\nOrigini del nome.\nIl nome deriva dal gaelico scozzese \"comar nan allt\", che significa \"riunione dei torrenti\", siccome, geograficamente, dal suo punto pi\u00f9 alto nella Cintura centrale scozzese, due torrenti scorrono e si immettono l'uno nel fiume Clyde (che scorre verso ovest) e l'altro si immette nel fiume Forth (che scorre verso est). Per questo motivo, Cumbernauld \u00e8 stata a lungo una stazione di posta per il cambio dei cavalli tra Glasgow ed Edimburgo.\nStoria.\nLe origini.\nLa storia di Cumbernauld protrae sin dall'epoca romana, con un insediamento nei pressi del Vallo Antonino, il confine pi\u00f9 settentrionale dell'Impero Romano: la sicurezza che il muro garantiva da trib\u00f9 ostili del nord ha, probabilmente, permesso ivi la fondazione di un insediamento.\nLa popolazione che risiedeva nell'area dove sorge attualmente il complesso residenziale di Cumbernauld era una popolazione rurale; questi abitavano intorno alla \"Cumbernauld House\", costruita nel XVIII secolo sul sito del Castello medievale di Cumbernauld, nella zona nota oggi come \"Cumbernauld Village\".\nIl vecchio Castello di Cumbernauld venne costruito come un motte e bailey in stile normanno dalla famiglia Comyn; il castello era situato all'estremit\u00e0 orientale del parco, dove la motta (tumulo) \u00e8 ancora visibile. Successivamente, la famiglia Fleming costru\u00ec il proprio castello dove la \"Cumbernauld House\" si trova ora: una parete originaria pu\u00f2 essere visto nel giardino della famiglia.\nIl castello ospit\u00f2 i reali scozzesi, tra cui Maria Stuarda, che ha visitato il castello e piant\u00f2 un albero di tasso (ancora presente) al Castello di Castlecary, a un paio di miglia di distanza. Durante il soggiorno della regina al castello il tetto della sala grande \u00e8 crollato,; la regina, tuttavia, \u00e8 rimasta illesa.\nI sovrani scozzesi diedero spesso visita alla citt\u00e0 a caccia del cosiddetto \"bue scozzese\", o bovino bianco, che vagava nei boschi intorno a Cumbernauld. Questi boschi erano una minuscola parte di ci\u00f2 che anticamente era la foresta caledone, in cui questi buoi abbondavano.\nLa \"Cumbernauld House\" \u00e8 stato progettato da William Adam ed \u00e8 attualmente abitata. I giardini della villa sono utilizzati oggi come un parco pubblico, noto come \"Cumbernauld Park\".\nUna industria mineraria e estrattiva fior\u00ec nell'area dopo la costruzione del \"Canale di Forth e Clyde\", in particolare nelle zone di Auchinstarry Quarry, che ora \u00e8 un luogo popolare per l'arrampicata e discesa in corda doppia, e di Glencryan, dove la vecchia miniera di argilla e le strutture connesse sono ancora chiaramente visibili.\nLa tessitura \u00e8 stata una parte importante del settore industriale della citt\u00e0 prima della rivoluzione industriale, quando tutto il lavoro di questo tipo si trasferisce nelle vicine citt\u00e0 pi\u00f9 grandi come Glasgow.\nNew Town.\nDopo la Seconda Guerra Mondiale, Glasgow era affetta da croniche carenze e di condizioni abitative povere, in particolare in quartieri come The Gorbals. Come diretta conseguenza il Piano Regionale della Valle del Clyde (\"Clyde Valley Regional Plan\") del 1946 assegn\u00e8 vari siti nei quali nuove citt\u00e0 satelliti avrebbero dovuto essere costruite per contribuire ad alleviare il problema di Glasgow attraverso un accordo di sconfinamento. A Cumbernauld \u00e8 stata costruita una new town nel 1955, la terza costruita in Scozia; altre erano East Kilbride, Glenrothes, Livingston e Irvine.\nLo sviluppo, la promozione e la gestione sono stati intrapresi, fino al 1996, dalla \"Cumbernauld Development Corporation\" (\"CDC\"). Questo \u00e8 stato un quango nominato dal Segretario di Stato per la Scozia.\nCumbernauld \u00e8 il pi\u00f9 chiaro esempio di una nuova visione della citt\u00e0 modernista nel Regno Unito.\nLe abitazioni sono state originariamente costruite attraverso la costruzione di una serie di quartieri satelliti che sono stati raggruppati intorno al centro della cittadina che si trova sulla cima di una collina. Inizialmente sono stati progettati dal \"CDC\" nelle zone di \"Kildrum\", \"Cumbernauld Village\", \"Seafar\", \"North Carbrain\" e \"Greenfaulds\"; altri quartieri sono stati successivamente sviluppati a \"Condorrat\", \"South Carbrain\" e \"Abronhill\". Gran parte delle abitazioni di queste zone ha vinto premi per il loro design innovativo.\nDurante la sua costruzione, sotto l'occhio del designer, Geoffrey Copcutt, l'audace megastruttura del centro di Cumbernauld \u00e8 stata molto apprezzata. Architetti, designer, urbanisti e gli studenti di molte discipline hanno visitato Cumbernauld da tutto il mondo per ammirare la citt\u00e0 che, per molti anni, era acclamata come un utopista costruzione.\nQuando originariamente la new town \u00e8 stata designato l'obiettivo era quello di raggiungere una popolazione di cinquantamila residenti. Nel 1961, solo cinque anni dopo essere diventato una new town, dopo, cio\u00e8 che l'area a nord della A80 \u00e8 stata inclusa nell'espansione urbanistica (con i nuovi quartieri previsti a \"Balloch\", \"Dullatur\", \"Westerwood\" e \"Eastfield\", l'obiettivo era di raggiungere una popolazione di settantamila. Tuttavia, mai questo obiettivo venne raggiunto e solo negli anni 2000 la popolazione \u00e8 incominciata a salire al di sopra di 50.000 (solamente a causa delle nuove 2100 unit\u00e0 abitative costruite tra il 2001 e il 2008).\nDopo la creazione della new town, diverse industrie come quella high-tech, elettronica, chimica e trasformazione dei prodotti alimentari sono diventati i pi\u00f9 grandi datori di lavoro di Cumbernauld, insieme all'Agenzia delle entrate e doganale di Sua Maest\u00e0. Le principali zone industriali sono stati sviluppati ad est e ovest lungo la A80 a \"Castlecary\", \"Wardpark\" e \"Westfield\", insieme alle aree a sud della citt\u00e0, a \"Luggiebank\" e \"South Carbrain\".\nNel 2002 Cumbernauld \u00e8 stata votato peggiore citt\u00e0 in Scozia, ma massicciamente migliorata al punto di vincere la citt\u00e0 pi\u00f9 migliorata in Scozia nel 2010.\nTempi moderni.\nDal momento della sua costruzione, la prospettiva \u00e8 cambiata radicalmente e la new town ha vinto numerosi premi molto poco lusinghieri, tra cui il premio \"Plook on a Plinth\" dalla rivista \"Urban Realm\" sia nel 2001 e nel 2005.\nNel dicembre 2005 l'intero centro della citt\u00e0 \u00e8 stato votato \"il peggior edificio in Gran Bretagna\" nella serie di Channel 4 \"Demolition\".\nTra quegl'edifici che erano stati pianificati per essere il centro di Cumbernauld rimane essenzialmente un solo edificio noto come \"Town Centre\": questo edificio \u00e8 costruito in \"fasi\", la prima delle quali \u00e8 stata completata nel 1967, l'ultima delle quali \u00e8 stata iniziata nel maggio 2003 e completata nel settembre 2004.\nProgettato per essere un centro commerciale, un luogo di intrattenimento e di business e un sito sistemazioni di lusso \u00e8 stato ampiamente accettato come primo centro commerciale del Regno Unito ed \u00e8 considerato essere il primo centro coperto al mondo su pi\u00f9 livelli. Tuttavia, la citt\u00e0 mai sviluppato per la sua dimensione prevista, e il centro della citt\u00e0 non ha mai avuto vita previsto dalla urbanisti.\nUlteriore espansione \u00e8 stata principalmente per fornire un ulteriore spazio per i negozi. Una parte sostanziale dell'originale centro commerciale \u00e8 stato demolito a causa di danni strutturali ed \u00e8 stato ristrutturato come un nuovo complesso commerciale e ricreativo.\nIl centro della citt\u00e0 di Cumbernauld \u00e8 ampiamente considerato come uno degli esempi pi\u00f9 brutti e meno amati del design del dopoguerra in Scozia. Il confusionale layout \u00e8 una fonte costante di frustrazione sia per i visitatori e residenti, molti dei quali sono discendenti di lavoratori qualificati che aspiravano a sfuggire alle frequenti terribili condizioni sociali e abitative della conurbazione di Glasgow negli anni sessanta e settanta.\nLa struttura residenziale di Cumbernauld \u00e8 degno di nota a causa dell'assenza di attraversamenti pedonali, ovvero di strisce pedonali, in quanto la separazione delle persone e automobili era stato un elemento importante del primo masterplan della citt\u00e0 (il progetto di Cumbernauld \u00e8, infatti, un pioniere nella costruzione di sottopassi e passerelle pedonali e sentieri separati dalle strade). Attraversando i pedoni le strade via ponte o sottopassaggio, la percezione che la citt\u00e0 \u00e8 auto-centrica e difficile da raggiungere a piedi \u00e8 aumentata.\nCumbernauld negli ultimi anni ha visto un aumento di attivit\u00e0 con la nuova sede nel Regno Unito dell'Oki Electric Industry, nella zona di Wardpark, e le sedi centrali della Yaskawa Electronics e A.G. Barr World.\nCultura.\nFilm.\nCumbernauld era la location per il film del 1981 \"Gregory's Girl\" e il suo sequel \"Gregory's Two Girl\". Nel film \"Orphans\" alcune delle scene sono state girate nella zona di Carbrain.\nLa vecchia fabbrica \"Isola-Werke\", nella zona di Wardpark, ora viene convertita in studi cinematografici e impianti di produzione per la serie TV \"Outlander\", che ha incominciato le riprese nell'autunno 2013 per il rilascio nel 2014.\nGeografia antropica e amministrazione.\nLocalit\u00e0.\n20 localit\u00e0 compongono la citt\u00e0 di Cumbernauld; queste sono: \"Abronhill\", \"Balloch\", \"Blackwood\", \"Carbrain\", \"Carrickstone\", \"Condorrat\", \"Craigmarloch\", \"Cumbernauld Village\", \"Dalshannon\", \"Eastfield\", \"Greenfaulds\", \"Kildrum\", \"Lenziemill\", \"Luggiebank\", \"Ravenswood\", \"Seafar\", \"Smithstone\", \"Wardpark\", \"Westerwood\" e \"Westfield\".\nCarbrain.\nCarbrain \u00e8 un quartiere di Cumbernauld. Solamente dieci anni dopo la costruzione di Cumbernauld, iniziata nel 1963, la maggior parte delle aree di Carbrain hanno iniziato a essere abitate. Per i primi anni, Carbrain \u00e8 stata considerata altamente desiderabile come una fuga dalle povere condizioni di vita e la mancanza di opportunit\u00e0 di lavoro nella citt\u00e0 di Glasgow. Tuttavia, a seguito della costruzione di alloggi pi\u00f9 recenti nella zona di Cumbernauld, Carbrain \u00e8 caduto in rovina.\nCarbrain \u00e8 stato diviso in due sezioni: nord e sud. North Carbrain si trova a cinque minuti dal centro della citt\u00e0 di Cumbernauld e dista dieci minuti da South Carbrain.\nCarbrain \u00e8 stato progettato \"a misura\" di pedoni e, come tale, ha percorsi separati dal traffico automobilistico: il quartiere \u00e8 stato, infatti, progettato in modo che i pedoni non debbano mai camminare accanto o attraversare una strada.\nLa stazione di Cumbernauld si trova nei pressi del quartiere di South Carbrain.\nCumbernauld Village.\nCumbernauld Village (spesso chiamato localmente come \"The Village\") \u00e8 una zona della citt\u00e0 di Cumbernauld. Mentre Cumbernauld \u00e8 una new town, essendo stato prima progettato nel 1956, The Village ha una storia pre-medievale, con un insediamento romano costruito nella zona a causa della sua vicinanza al Vallo Antonino. Dopo il periodo romano l'insediamento \u00e8 rimasto ed \u00e8 cresciuto a tal punto che la famiglia Comyn vi ha costruito la loro cappella. I Flemings (che sarebbero diventati i Conti di Wigtown) successivamente presero la decisione di costruire ivi il loro castello; nel XVIII secolo questo \u00e8 stato sostituito dalla \"Cumbernauld House\"\nOggi, Cumbernauld Village \u00e8 caratteristicamente diverso dalla maggior parte del resto della citt\u00e0, in quanto contiene un elevato numero di servizi locali, e in quanto sono presenti marciapiedi accanto alle strade (a differenza del resto della new town, similmente, tuttavia, a Condorrat che, come The Village, \u00e8 un insediamento di molti anni antecedente la costruzione della new town).\nKildrum.\nKildrum \u00e8 stata la prima area a essere costruito nella new town di Cumbernauld. La strada principale (\"Kildrum Road\") \u00e8 a forma di un arco e tutte le strade residenziali del quartiere sono traverse di essa. I nomi delle strade di Kildrum sono presi da luoghi associati con Robert Burns.\nI servizi presenti nel quartiere sono la \"Cumbernauld High School\", una scuola primaria, una scuola speciale, un centro benessere, YMCA, negozi, tre chiese (o cappelle) e l'esercito della Salvezza.\nIl centro della citt\u00e0 di Cumbernauld e Carbrain si trovano ad ovest di Kildrum. A nord vi \u00e8 Seafar, a est il parco di Cumbernauld e al sud e Cumbernauld Glen.\nWardpark.\nWardpark \u00e8 una delle zone industriali di Cumbernauld.\nNella zona si trova l'ex fabbrica di Burroughs che \u00e8 stato occupato dall'azienda OKI, prima di venir demolita per far posto a un centro commerciale, avendo OKI ricollocato nelle vicinanze. Il nuovo centro commerciale \"Westway Retail Park\" sar\u00e0 costruito in pi\u00f9 fasi con la prima fase di apertura il 26 aprile 2007.\nL'aeroporto di Cumbernauld si trova al confine settentrionale di Wardpark.\nInfrastrutture e trasporti.\nStrade e autostrade.\nCollegamenti autostradali nelle vicinanze di Cumbernauld includono le autostrade M8, M73, M74, M80, M876 e M9. Una campagna locale \u00e8 stata recentemente avviata per protestare contro il progetto di ampliamento della M80 entro i confini della citt\u00e0. La strada A80 \u00e8 stata recentemente riqualificata, diventando parte della M80.\nTrasporto pubblico.\nIn termini di trasporto pubblico, Cumbernauld \u00e8 servita da collegamenti viari per Glasgow, Stirling, Falkirk, Dunfermline e Saint Andrews sono gestiti dalle aziende \"FirstGroup\" e \"Stagecoach Group\". Varie parti della citt\u00e0 sono collegate da servizi di autobus locali, operati da compagnie pi\u00f9 piccole, come \"Canavan Travel\" e \"Dunn's Coaches\".\nIn citt\u00e0 \u00e8 servita da due stazioni:\nI servizi ferroviari da e per la citt\u00e0 sono forniti dalla \"First ScotRail\".\nAeroporto.\nL'aeroporto di Cumbernauld (EGPG) viene utilizzato principalmente per la formazione di piloti di apparecchi ad ala fissa e aerogiri ma \u00e8 anche dotato un impianto di manutenzione aeronautica. L'aeroporto ha una licenza ordinaria della CAA che permette di voli per il trasporto pubblico di passeggeri o per voli istruttivi.\nL'aeroporto \u00e8 stato aperto dal \"Cumbernauld Development Corpororation\" alla fine degli anni ottanta.\nSport.\nCumbernauld ospita molti club sportivi, tra cui il Clyde F.C., che attualmente giocano in terza divisione scozzese e ha come campo ufficiale di gioco il \"Broadwood Stadium\". Nel 2012, la superficie in erba del \"Broadwood Stadium\" \u00e8 stata sostituita da una nuova superficie in erba sintetica in una partnership tra il team la squadra giovanile Cumbernauld Colts, il \"North Lanarkshire Leisure \" e il consiglio locale.\nUn'altra squadra di Cumbernauld \u00e8 la squadra giovanile Junior Cumbernauld United che giocano al \"Guy's Meadow\".\nLa squadra di rugby della citt\u00e0, Cumbernauld RFC, fondata nel 1970, \u00e8 rapidamente cresciuta al punto di avere tre formazioni senior e diverse squadre giovanili.\nIl club e il consiglio cittadino hanno convenuto, alla fine degli anni settanta, per sviluppare l'area di Auchenkilns, a South Condorrat. L'impianto polisportivo, aperto nel 1979, \u00e8 ora condiviso con il Kildrum United FC. La Cumbernauld RFC attualmente gioca nel II campionato regionale occidentale, il quinto livello di club di rugby.\nIn citt\u00e0, c'\u00e8 da molti anni una squadra di ginnastica, la \"Cumbernauld Gymnastics Club\", la quale, nei primi anni 1990, si \u00e8 trasferita nella sua base attuale, la \"Broadwood Gymnastics Academy\".\nC'\u00e8 anche il \"Cumbernauld Handball Team, Tryst 77\", che nel 2007 \u00e8 arrivato secondo nel campionato di pallamano inglese. Il \"Tryst\" ospita la squadra di nuoto di Cumbernauld insieme con il club di wrestling \"Tryst Lions\"."}
{"id": "4792668", "revid": "247222", "url": "https://it.wikipedia.org/wiki?curid=4792668", "title": "Easy Does It", "text": "Easy Does It \u00e8 un album di Bobby Timmons, pubblicato dalla Riverside Records nel 1961. Il disco fu registrato il 13 marzo dello stesso anno al \"Bell Sound Studios\" di New York."}
{"id": "4792669", "revid": "1573940", "url": "https://it.wikipedia.org/wiki?curid=4792669", "title": "Coris pictoides", "text": "Coris pictoides \u00e8 un pesce di acqua salata appartenente alla famiglia Labridae.\nDistribuzione e habitat.\n\u00c8 una specie tropicale che proviene dalle barriere coralline dell'oceano Pacifico, in particolare da Indonesia, Taiwan, Filippine e Australia. Nuota tra i 10 e i 30 m di profondit\u00e0 nelle zone ricche di coralli, spesso con substrato sabbioso o fangoso, ma a volte gli esemplari giovanili vengono trovati negli estuari.\nDescrizione.\nPresenta un corpo abbastanza allungato, leggermente compresso ai lati, con la testa dal profilo appuntito. La colorazione non \u00e8 particolarmente appariscente: il ventre pu\u00f2 essere giallastro o completamente bianco, mentre il dorso \u00e8 nero con due strisce bianche, una sottile che passa sopra l'occhio e una distinguibile solo negli esemplari con il ventre giallo, in quanto divide il ventre dalla zona nera del dorso. \nGli occhi sono marroni e bianchi, mentre la pinna caudale ha il margine arrotondato. Le pinne sono trasparenti, talvolta tendenti al giallastro, la pinna dorsale \u00e8 decisamente pi\u00f9 lunga della pinna anale ma entrambe sono abbastanza basse; le pinne pelviche non sono allungate. La lunghezza massima registrata \u00e8 di 15 cm.\nBiologia.\nComportamento.\nDi solito nuota in piccoli banchi; a volte alcuni esemplari giovanili vivono in simbiosi con l'attinia \"Stichodactyla haddoni\".\nRiproduzione.\n\u00c8 oviparo e la fecondazione \u00e8 esterna. Non ci sono cure verso le uova.\nConservazione.\nQuesta specie viene classificata come \"a rischio minimo\" (LC) dalla lista rossa IUCN perch\u00e9 non \u00e8 di alcun interesse per la pesca e perch\u00e9 \u00e8 diffusa in alcune aree marine protette."}
{"id": "4792670", "revid": "5695", "url": "https://it.wikipedia.org/wiki?curid=4792670", "title": "La Lente", "text": "La Lente fu un settimanale umoristico pubblicato a Firenze dal 1856 al 1861. Costava mezzo Paolo. Fondato da \"Cesare Tellini\"(Amarino), gi\u00e0 fondatore del \"Genio\" con Celestino Bianchi. Di piccolo formato aveva una caricatura in prima pagina. Vi collaboravano Pietro Coccoluto Ferrigni (Yorich) da Livorno, \"David Ruben Segr\u00e8\" da Lucca, Ferdinando Martini, Carlo Lorenzini che si firma per la prima volta Carlo Collodi,usando in alcuni casi anche la sigla ZZT ZZ. Vi disegnano le caricature Leopoldo Cipriani (Morvidino) e Maria Elvira Assunta Pochino, ottima illustratrice, che \u00e8 l'unica donna caricaturista dell'Ottocento. \nDal gennaio 1860 si chiama \"La Lente Gazzetta del Popolo\" e nel dicembre 1860 diventa \"La Gazzetta del Popolo\"."}
{"id": "4792672", "revid": "237256", "url": "https://it.wikipedia.org/wiki?curid=4792672", "title": "Oleg Kolodiy", "text": ""}
{"id": "4792674", "revid": "599013", "url": "https://it.wikipedia.org/wiki?curid=4792674", "title": "Julien Stopyra", "text": "Era il padre di Yannick, anch'egli nazionale francese negli anni ottanta.\nCarriera.\nNazionale.\nHa collezionato una presenza con la propria Nazionale, in occasione di un incontro contro la Svizzera del 1960."}
{"id": "4792675", "revid": "726373", "url": "https://it.wikipedia.org/wiki?curid=4792675", "title": "Quest for Bush", "text": "Quest for Bush \u00e8 uno sparatutto in prima persona di propaganda antiamericana del 2006.\nIl gioco, pubblicato nel quinto anniversario dell'attentato alle torri gemelle dalla Global Islamic Media Front, un'organizzazione di propaganda di al-Qaida, si sviluppa su sei livelli e termina con l'assassinio di George W. Bush, che \u00e8 il boss del gioco. Il titolo riprende il videogioco \"Quest for Saddam\" del 2003."}
{"id": "4792683", "revid": "1573940", "url": "https://it.wikipedia.org/wiki?curid=4792683", "title": "Uroctea durandi", "text": "Uroctea durandi \u00e8 un ragno appartenente alla famiglia Oecobiidae.\nDistribuzione.\nLa specie \u00e8 stata reperita in diverse localit\u00e0 della regione mediterranea.\nTassonomia.\nNon sono stati esaminati esemplari di questa specie dal 2009.\nAttualmente, al dicembre 2013, non sono note sottospecie."}
{"id": "4792688", "revid": "83531", "url": "https://it.wikipedia.org/wiki?curid=4792688", "title": "Associazione Calcio Mantova 1968-1969", "text": "Questa pagina raccoglie le informazioni riguardanti l'Associazione Calcio Mantova nelle competizioni ufficiali della stagione 1968-1969.\nStagione.\nIl 5 novembre 1968 muore il pioniere e maestro del calcio mantovano Guglielmo Reggiani: aveva 87 anni. Per mezzo secolo il suo nome \u00e8 stato sinonimo di calcio a Mantova.\nI virgiliani iniziano il campionato cadetto con Umberto Mannocci sulla panchina. Il campionato parte male: due sole vittorie nelle prime quattordici giornate. Il 5 gennaio 1969 dopo la sconfitta di Genova (0-2) viene licenziato Umberto Mannocci ed inizia l'era di Gustavo Giagnoni che qualche mese prima proprio a Mantova aveva chiuso con il calcio giocato.\nCon lui la squadra \u00e8 stata protagonista di un brillante finale di campionato coronato da una tranquilla salvezza.\nMiglior marcatore stagionale dei virgiliani \u00e8 stato Fabio Enzo con dieci reti di cui otto nel campionato e due in Coppa Italia.\nA settembre in Coppa Italia il Mantova \u00e8 inserito nell'ottavo girone che qualifica il Brescia ai quarti di finale. I mantovani perdono con Brescia e Padova, e vincono contro il Varese."}
{"id": "4792690", "revid": "1568601", "url": "https://it.wikipedia.org/wiki?curid=4792690", "title": "Lago di Vali\u0107i", "text": "Il lago di Vali\u0107i \u00e8 un piccolo specchio d'acqua artificiale croato, sulle colline fiumane.\nL'invaso ha una forma prevalentemente affusolata, che occupa la stretta valle del suo principale immissario ed emissario, il fiume Eneo, il cui corso fu sbarrato nel 1968, con lo scopo di alimentare la centrale idroelettrica della citt\u00e0, avente una produzione media annua di 89 GWh. In mezzo alla diga, ci sono due campi di over flow, con alette per l'evacuazione dell'acqua alta."}
{"id": "4792698", "revid": "106456", "url": "https://it.wikipedia.org/wiki?curid=4792698", "title": "Augustin Pyramus de Candolle", "text": ""}
{"id": "4792700", "revid": "46291", "url": "https://it.wikipedia.org/wiki?curid=4792700", "title": "Lipochaeta", "text": "Il Lipochaeta \u00e8 un genere di piante floreali appartenente alla famiglia delle Asteraceae, che \u00e8 endemica alle Hawaii."}
{"id": "4792703", "revid": "307923", "url": "https://it.wikipedia.org/wiki?curid=4792703", "title": "Jacco Macacco", "text": "Jacco Macacco (anche Jacko Maccacco) fu una scimmia utilizzata per gli spettacoli di \"monkey-baiting\" nella Londra del XIX secolo. Vera e propria \"star\" del Westminster Pit durante gli Anni '20 dell'800, Jacco era tanto noto alla comunit\u00e0 degli \"sportivi\" e degli scommettitori (deteneva un suo record di vittorie contro i cani da combattimento) da divenire oggetto di una vera e propria campagna mediatica. Venne espressamente citato dal parlamentare Richard Martin nei suoi discorsi alla Camera dei Lords in favore dei diritti degli animali.\nJacco scomparve dalle scene dopo il combattimento con la cagna Puss, un Bull and Terrier ai tempi altrettanto noto nell'ambiente del \"baiting\", il 13 giugno 1821. Non si sa se la scimmia sia morta per le ferite riportate nello scontro o a causa di una non ben precisata malattia.\nStoria.\nLa maggior parte dei dati relativi alla vita di Jacco vengono forniti dal \"Pictures of Sporting Life and Character \" di Lord William Lennox, edito nel 1860 dalla Hurst and Blackett.\nAspetto.\nNon \u00e8 ad oggi molto chiaro a quale specie di primate appartenesse Jacco. Il suo peso, oscillante tra le 10 e le 12 libbre (4.5-5.4\u00a0kg), porta quanto meno a supporre che non si trattasse di un primate particolarmente grosso. Il fatto che venisse chiamato \"Macaco\" non significa affatto che possa essersi tratto di una \"macaca\". La parola era a quel tempo utilizzata per indicare un po' tutte le scimmie, come diretta derivazione del termine portoghese \"macaco\" significante appunto \"scimmia\". Nella sua descrizione, Lennox lo definisce inizialmente come proveniente dall'Africa, salvo poi ritrattare ed asserire che si trattava di un gibbone, cio\u00e8 una scimmia asiatica. Quest'informazione sarebbe per\u00f2 inaccettabile stando alle raffigurazioni del tempo descriventi Jacco come dotato di coda, cosa questa impossibile per un gibbone che, come tutti gli ominoidi, ne \u00e8 sprovvisto."}
{"id": "4792704", "revid": "1543377", "url": "https://it.wikipedia.org/wiki?curid=4792704", "title": "Coppa Svizzera 2014-2015 (hockey su ghiaccio)", "text": "La Coppa Svizzera 2014-2015 \u00e8 stata la 12\u00aa edizione della manifestazione hockeistica. \u00c8 iniziata l'8 ottobre 2013 e si \u00e8 conclusa l'11 febbraio 2015 con il secondo titolo vinto dal SC Bern.\nI sorteggi per i sedicesimi di finale si sono svolti il 29 aprile 2014 a Ittigen nel Canton Berna. Tutte le partite del primo turno si sono disputate il 1\u00ba ottobre 2014.\nFormula.\nLe 12 squadre di Lega Nazionale A e le 10 della Lega Nazionale B sono qualificate direttamente per il tabellone principale (sedicesimi di finale). A queste societ\u00e0 se ne aggiungono 10 provenienti dalle serie inferiori (Regio League), qualificate attraverso delle eliminatorie.\nTurni preliminari.\nI club della Prima Lega si sono sfidati in eliminatorie basati su due turni, i vincitori si sono qualificati automaticamente alla fase finale.\nCalendario.\nLe 32 squadre partecipanti (12 di LNA, 9 di LNB e 11 di leghe minori) si affronteranno a partire dai sedicesimi di finale. Nel primo turno non si sfideranno i team di LNA e le partite si disputeranno sulle piste delle squadre di categoria inferiore. Inoltre le squadre saranno divise in quattro gironi in basa alla collocazione geografica."}
{"id": "4792707", "revid": "112610314", "url": "https://it.wikipedia.org/wiki?curid=4792707", "title": "HMS Hawke (1891)", "text": "La HMS \"Hawke\" fu un incrociatore protetto costruito nel 1891 per la Royal Navy britannica, come parte della Classe Edgar di incrociatori protetti di prima classe.\nServizio.\nIl 20 settembre 1911 nelle acque del Solent, l'incrociatore \"Hawke\" della Royal Navy speron\u00f2 a dritta la RMS \"Olympic\", alla partenza da Southampton dopo un pesante ritardo, causando uno squarcio nella poppa, con conseguente danneggiamento di due compartimenti stagni e la perdita di una pala dell'elica. L'\"Olympic\" fu riparato nel bacino di carenaggio di Belfast, mentre i danni maggiori li riport\u00f2 la \"Hawke\" che ebbe la prua completamente distrutta.\nLa nave prest\u00f2 servizio durante la prima guerra mondiale e nel 1914 venne inquadrata nel \"10th Cruiser Squadron\", nella cosiddetta \"Northern Patrol\" che operava appunto sulle acque del Mare del Nord, dove il 15 ottobre 1914 venne silurato ed affondato dal sottomarino tedesco U9."}
{"id": "4792709", "revid": "767487", "url": "https://it.wikipedia.org/wiki?curid=4792709", "title": "La castellana bianca", "text": "La castellana bianca (\"The Woman in White\") \u00e8 un film del 1948 diretto da Peter Godfrey. \u00c8 una delle numerose versioni cinematografiche tratte dal romanzo \"La donna in bianco\" di Wilkie Collins. Gli interpreti principali della storia sono Alexis Smith, Eleanor Parker (alla quale \u00e8 affidato il doppio ruolo di Laura e di Ann), Gig Young e Sydney Greenstreet.\nTrama.\nWalter riceve l'incarico di insegnare pittura alla ricca Laura Fairlie che vive in una splendida villa isolata abitata da poche persone: la cugina Marian, la dama di compagnia mrs Vesey e lo zio invalido Frederick, unico contatto con l'esterno sembra essere il misterioso conte Alessandro Fosco.\nDurante una di queste lezioni all'aperto nota una ragazza vestita di bianco che subito scompare e che gli viene descritta come un'anima in pena fuggita da un vicino manicomio.\nWalter si innamora di Laura ma questa sposa il fidanzato Percival che inizia subito a dissipare il patrimonio della donna e licenziare il personale per poterla controllare meglio.\nWalter per caso scopre l'identit\u00e0 della donna in bianco, si tratta di Ann Catherick, scomparsa anni prima, ma viene presto uccisa mentre una congiura cerca di far impazzire la debole Laura fino a rinchiuderla nel manicomio sotto l'identit\u00e0 di Ann.\nLaura fugge dal manicomio mentre Fosco viene accoltellato dalla moglie e Walter pu\u00f2 finalmente coronare il suo sogno d'amore con Marian.\nProduzione.\nIl film fu prodotto dalla Warner Bros.\nDistribuzione.\nDistribuito dalla Warner Bros., il film usc\u00ec nelle sale cinematografiche statunitensi il 15 maggio 1948 dopo una prima tenuta a New York il 7 maggio 1948."}
{"id": "4792710", "revid": "1632387", "url": "https://it.wikipedia.org/wiki?curid=4792710", "title": "In Person (Bobby Timmons)", "text": "In Person \u00e8 un album \"live\" di Bobby Timmons, pubblicato dalla Riverside Records nel 1962. Il disco fu registrato dal vivo il 1\u00ba ottobre 1961 al \"Village Vanguard\" di New York."}
{"id": "4792713", "revid": "63186532", "url": "https://it.wikipedia.org/wiki?curid=4792713", "title": "Brianzonese", "text": ""}
{"id": "4792716", "revid": "46291", "url": "https://it.wikipedia.org/wiki?curid=4792716", "title": "Lipochaeta succulenta", "text": "Il Lipochaeta succulenta (in lingua hawaiana \"nehe\") \u00e8 una specie di piante floreali appartenente alla famiglia delle Asteraceae, che \u00e8 endemica alle Hawaii.\nLa \"L. succulenta\" \u00e8 una pianta perenne, che forma macchie di cespugli da 0,9 a 1,2\u00a0m di altezza con fusti molli che si diffondono mettendo radici ai nodi. Le foglie sono di colore verde brillante, succulente e lunghe da 5 a 13\u00a0cm. Cresce limitatamente alle zone costiere sotto i 90\u00a0m s.l.m. ed \u00e8 comune sulle zone sabbiose lungo il N\u0101 Pali coast di Kauai."}
{"id": "4792720", "revid": "22356", "url": "https://it.wikipedia.org/wiki?curid=4792720", "title": "Vigilius wellesi", "text": "Il vigilio (Vigilius wellesi) \u00e8 un anfibio estinto, appartenente ai temnospondili. Visse tra il Triassico inferiore e il Triassico medio (Olenekiano/Anisico, circa 247 - 244 milioni di anni fa) e i suoi resti fossili sono stati ritrovati in Nordamerica. \nDescrizione.\nQuesto animale \u00e8 noto principalmente per un grosso cranio, rinvenuto lungo la strada statale 64 dell'Arizona, nei pressi del Grand Canyon. Il cranio era di forma semicircolare, con un muso molto corto e due grandi orbite. Il cranio era piatto ed \u00e8 probabile che gli occhi fossero sporgenti. Paragonando i fossili con quelli di animali simili, si suppone che possedesse un grande corpo piatto e quattro brevi arti.\nClassificazione.\nL'olotipo di \"Vigilius wellesi \"\u00e8 un cranio, noto con il numero di catalogo UCMP 36199. Il cranio venne ritrovato in uno strato risalente al limite tra il Triassico inferiore e il Triassico medio (Olenekiano - Anisico) della formazione Moenkopi. Il cranio venne descritto nel 1969 da Samuel Welles e Richard Estes, che lo attribuirono a un nuovo genere e a una nuova specie di anfibi temnospondili, \"Hadrokkosaurus bradyi\". L'olotipo di \"Hadrokkosaurus\", tuttavia, era una mandibola isolata, rinvenuta 160 chilometri di distanza. A causa di questa notevole distanza, dell'impossibilit\u00e0 di paragonare i resti con certezza e della notevole differenza di taglia, nel 2000 Anne Warren e Claudia Marsicano suggerirono che i due fossili potessero appartenere a due animali diversi, e assegnarono il cranio a un nuovo genere e a una nuova specie,\" Vigilius wellesi\". Il nome generico deriva dal latino e significa \"vigilante\", con riferimento alle grandi orbite e al fatto che il cranio fu rinvenuto proprio sopra il Grand Canyon, quasi a esserne il guardiano. Altre ossa rinvenute nel sito sono state attribuite a \"Vigilius\", tra cui un osso pterigoide descritto inizialmente nel 1971 come uno scapolarcoracoide. Altri possibili resti rinvenuti ad ovest di Holbrook (Arizona).\nIl materiale ora assegnato a \"Vigilius \"fu inizialmente attribuito ai brachiopoidi, un gruppo di anfibi temnospondili caratterizzati da un cranio piatto e arrotondato. L'analisi filogenetica di Warren e Marsicano, condotta su numerosi brachiopoidi, ha incluso \"Vigilius\" nella famiglia Brachyopidae. Lo stesso studio, inoltre, non considera i brachiopidi strettamente imparentati ai chigutisauridi (come invece sono solitamente considerati), ma piuttosto come membri del gruppo degli dvinosauri."}
{"id": "4792723", "revid": "300067", "url": "https://it.wikipedia.org/wiki?curid=4792723", "title": "Brooklyn Pros", "text": ""}
{"id": "4792726", "revid": "22356", "url": "https://it.wikipedia.org/wiki?curid=4792726", "title": "Vigilius", "text": ""}
{"id": "4792730", "revid": "1647404", "url": "https://it.wikipedia.org/wiki?curid=4792730", "title": "Discografia di Pharrell Williams", "text": ""}
{"id": "4792731", "revid": "709406", "url": "https://it.wikipedia.org/wiki?curid=4792731", "title": "Cemetery Man", "text": ""}
{"id": "4792733", "revid": "183694", "url": "https://it.wikipedia.org/wiki?curid=4792733", "title": "Wilhelm Theodor Elwert", "text": "Docente di filologia romanza all'universit\u00e0 di Magonza dal 1953, fu autore di varie opere filologiche tra cui \"Studi di letteratura veneziana\" (1958), \"Trattato di versificazione francese\" (1965), \"La poesia lirica italiana del Seicento\" (1967) e \"Versificazione italiana dalle origini ai giorni nostri\" (1973), nonch\u00e9 di saggi sulla cultura provenzale."}
{"id": "4792734", "revid": "230990", "url": "https://it.wikipedia.org/wiki?curid=4792734", "title": "Editoriale Nord s.c.a.r.l.", "text": ""}
{"id": "4792736", "revid": "1305772", "url": "https://it.wikipedia.org/wiki?curid=4792736", "title": "HMS Hawke", "text": "In totale vi furono sette navi intitolate a Edward Hawke, I barone Hawke, pi\u00f9 una ottava cancellata:"}
{"id": "4792739", "revid": "287204", "url": "https://it.wikipedia.org/wiki?curid=4792739", "title": "Atlantic City Hi Rollers", "text": "Gli Atlantic City Hi Rollers sono stati una franchigia di pallacanestro della EBA e della CBA, con sede ad Atlantic City, nel New Jersey, attivi tra il 1977 e il 1982.\nNacquero a Washington come \"Washington Metros\". L'anno seguente si trasferirono a Baltimora come \"Baltimore Metros\" ma, a stagione in corso si trasferirono a Utica con la denominazione di \"Mohawk Valley Thunderbirds\". In quella stagione 1978-79, ebbero un record di 16-15, fallendo per\u00f2 prima del termine della stagione. Vennero per questo classificati all'ultimo posto.\nRipartirono la stagione seguente come \"Utica Olympics\", per trasferirsi ad Atlantic City l'anno seguente.\nSi sciolsero al termine del campionato 1981-82."}
{"id": "4792741", "revid": "247222", "url": "https://it.wikipedia.org/wiki?curid=4792741", "title": "Sweet and Soulful Sounds", "text": "Sweet and Soulful Sounds \u00e8 un album di Bobby Timmons, pubblicato dalla Riverside Records nel 1962. Il disco fu registrato al \"Plaza Sound Studios\" di New York nelle date indicate."}
{"id": "4792744", "revid": "729019", "url": "https://it.wikipedia.org/wiki?curid=4792744", "title": "Jenny Vola", "text": "Jenny Vola \u00e8 il 37\u00ba singolo di Alexia pubblicato nel 2013.\nIl Brano.\nLa canzone, di stampo elettro-pop, \u00e8 stata scritta da Maurizio Lobina (componente degli Eiffel 65) e affronta un tema molto delicato sull'universo femminile. \u00c8 la storia del riscatto di una donna da uno stato di infelicit\u00e0. Un monito su un tema attualissimo, quello del femminicidio e della violenza sulle donne. Un grido di speranza e di denuncia che l'artista vuole lanciare contro ogni tipo di abuso e ogni tipo di violenza.\nIl brano \u00e8 uscito in radio e nei digital store il 15 novembre."}
{"id": "4792745", "revid": "599013", "url": "https://it.wikipedia.org/wiki?curid=4792745", "title": "Ab\u016b Muhammad al-Hasan al-Hamd\u0101n\u012b", "text": ""}
{"id": "4792753", "revid": "599013", "url": "https://it.wikipedia.org/wiki?curid=4792753", "title": "Banu 'Amir", "text": "I Ban\u016b \u02bf\u0100mir ibn \u1e62a\u02bf\u1e63a\u02bfa, o Ban\u016b \u02bf\u0100mir () sono stati una grande e antica confederazione tribale araba originaria dell'Arabia centrale e del sud-ovest, che domin\u00f2 il Najd per secoli dopo la comparsa dell'Islam.\nLa trib\u00f9 vanta la sua discendenza adnanita attraverso i Banu Hawazin e il suo originario luogo d'insediamento furono i territori di confine tra il Najd e l'Hijaz, nelle prossimit\u00e0 di Bisha. I Ban\u016b \u02bf\u0100mir furono impegnati da una lunga guerra contro i Quraysh prima dell'affermazione dell'Islam e, forse proprio per questo, la trib\u00f9 sottoscrisse tardivamente un'alleanza con Maometto e i suoi immediati successori. I Ban\u016b \u02bf\u0100mir presero parte alla Guerra della ridda dopo la morte del Profeta dell'Islam, alleandosi con i cosiddetti \"apostati contro i musulmani. Durante questo periodo, la trib\u00f9 espresse un certo numero di apprezzati poeti, il pi\u00f9 famoso dei quali fu Labid ibn Rabi'a, uno autore delle celebrate \"Mu\u02bfallaq\u0101t\". Altri poeti furono Amir ibn al-Tufayl, un importante \"Sayyid\" (capo trib\u00f9); al-Ra'i al-Numayri, un antagonista di Jar\u012br; e la poetessa Layla al-Akhyaliyya. I protagonisti della saga romantica di Layla e Majnun, Qays e Layl\u0101, provenivano anch'essi dalla trib\u00f9 dei Ban\u016b \u02bf\u0100mir.\nLe principali trib\u00f9 che costituivano la confederazione erano:\nNel 1535, il signore dei Ban\u016b \u02bf\u0100mir, Ibn Radw\u0101n, collabor\u00f2 con la Spagna per attaccare la citt\u00e0 algerina di Tlemcen. Il progetto era quello di sostituire il suo governante, il Sultano Mu\u1e25ammad, col fratello pi\u00f9 giovane di Ibn Radw\u0101n, \u02bfAbd All\u0101h. Furono per\u00f2 contrastati dai Ban\u016b R\u0101shid, fedeli al Sultano Mu\u1e25ammad e le forze spagnole si trovarono assediate nella fortezza di Tibda e sterminate, fatta eccezione per 70 uomini, fatti prigionieri.\nOltre alle trib\u00f9 \u02bfuqaylidi of Iraq, le moderne trib\u00f9 dei Subay' e dei Suhul in Najd, e alcune branche dei Banu Khalid si dicono discendenti dei Ban\u016b \u02bf\u0100mir."}
{"id": "4792760", "revid": "834", "url": "https://it.wikipedia.org/wiki?curid=4792760", "title": "Mohawk Valley Thunderbirds", "text": ""}
{"id": "4792761", "revid": "300067", "url": "https://it.wikipedia.org/wiki?curid=4792761", "title": "Atlantic City Hi-Rollers", "text": ""}
{"id": "4792762", "revid": "300067", "url": "https://it.wikipedia.org/wiki?curid=4792762", "title": "Washington Metros", "text": ""}
