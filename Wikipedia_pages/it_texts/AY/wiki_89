{"id": "4795525", "revid": "247222", "url": "https://it.wikipedia.org/wiki?curid=4795525", "title": "The Kenny Dorham Memorial Album", "text": "The Kenny Dorham Memorial Album \u00e8 un album di Kenny Dorham, pubblicato dalla Jaro International Records nel 1960 con il titolo The Arrival of Kenny Dorham e ristampato dalla Xanadu Records nel 1975.\nIl disco fu registrato il 10 gennaio 1960 a New York."}
{"id": "4795527", "revid": "62748", "url": "https://it.wikipedia.org/wiki?curid=4795527", "title": "Barone de la Garde", "text": ""}
{"id": "4795537", "revid": "339392", "url": "https://it.wikipedia.org/wiki?curid=4795537", "title": "Nazionale Olimpica di calcio dei Paesi Bassi", "text": ""}
{"id": "4795539", "revid": "460535", "url": "https://it.wikipedia.org/wiki?curid=4795539", "title": "Societ\u00e0 Siciliana di Lavori pubblici", "text": "La Societ\u00e0 Siciliana di Lavori pubblici era una societ\u00e0 ferroviaria, oggi non pi\u00f9 esistente, costituita nel 1886 allo scopo di realizzare il collegamento ferroviario attorno al vulcano etneo.\nLa societ\u00e0 fu costituita in Catania nel 1886 da Robert Trewhella, sotto forma di societ\u00e0 anonima, come conseguenza del contratto stipulato l'11 settembre 1885 tra lui e il Consorzio per la costruzione ed esercizio della ferrovia circumetnea con lo scopo di intraprendere ogni iniziativa utile all'ottenimento della concessione governativa, al finanziamento e alla costruzione della linea ferroviaria, poi definita Circumetnea, attorno al vulcano Etna. Il rogito venne stipulato presso il notaio Cavallaro di Catania; il capitale sociale venne stabilito in 1.000.000 di lire ripartito in 4.000 azioni del valore di 250 lire ciascuna. Il contratto per la concessione richiesta dal Consorzio venne rilasciato dal governo il 23 maggio 1889 e contemporaneamente a Roma \"girato\" alla societ\u00e0 del Trewhella. Il 2 giugno successivo un apposito regio decreto conferm\u00f2 il contratto. Il 29 aprile 1890 i rappresentanti del consorzio stipulavano il contratto definitivo con la Societ\u00e0 Siciliana di Lavori pubblici mediante il quale venivano fissati i termini di trasferimento delle somme che il consorzio avrebbe dovuto erogare e l'affidamento dell'esercizio ferroviario per la durata di 90 anni. Il 5 dicembre del 1942, con delibera approvata dall'assemblea degli azionisti, la societ\u00e0 mutava la propria ragione sociale in Societ\u00e0 italiana di lavori pubblici con sede sociale a Roma e direzione di esercizio a Catania. Il 21 dicembre la delibera veniva omologata dal Tribunale di Catania. All'inizio del 1947, in seguito al dissesto economico in cui versava, la societ\u00e0 venne dichiarata decaduta dalla concessione."}
{"id": "4795547", "revid": "484362", "url": "https://it.wikipedia.org/wiki?curid=4795547", "title": "Jir\u014d Horikoshi", "text": "Biografia.\nJir\u014d Horikoshi nacque presso la citt\u00e0 di Fujioka, Prefettura di Gunma, nel 1903 ed entr\u00f2 nel 1924 come studente nell'Universit\u00e0 imperiale di Tokyo, laureandosi nel 1927 presso il da poco costituito Laboratorio di Aviazione (\"K\u014dk\u016b Kenky\u016bjo\") della facolt\u00e0 di ingegneria. Suoi compagni di corso furono Takeo Doi e Hidemasa Kimura.\nLa carriera in Mitsubishi.\nDopo la laurea venne assunto presso gli impianti aeronautici della Mitsubishi a Nagoya, divenendone il direttore dell'ufficio tecnico e capo progettista. Sotto la sua supervisione furono progettati e costruiti i primi caccia monoplani della Mitsubishi, quali il Ki-33 e l'A5M, quest'ultimo divenuto il primo caccia monoplano imbarcato utilizzato dal Servizio Aeronautico della Marina Imperiale giapponese (Dai-Nippon Teikoku Kaigun K\u014dk\u016b Hombu). Dato il successo di questo velivolo, costruito in oltre mille esemplari, nel 1937 Horikoshi fu incaricato di progettarne il successore, inizialmente denominato Prototype 12 perch\u00e9 progettato nel dodicesimo anno del Periodo Sh\u014dwa, che, entrando in servizio nel 1940 (anno imperiale 2600 secondo il calendario giapponese), fu pertanto ufficialmente denominato caccia tipo Zero (\"Rei-sen\"), il pi\u00f9 noto tra i velivoli giapponesi del secondo conflitto mondiale, che venne costruito in oltre diecimila esemplari.\nAltri significativi velivoli progettati da Horikoshi durante la guerra per la Marina Imperiale furono il J2M \"Raiden\" e l'A7M \"Reppu\", quest'ultimo ideato quale successore dello Zero, ma rimasto allo stato di prototipo.\nDurante la guerra.\nNonostante lavorasse in un'azienda fortemente legata all'industria bellica, Horikoshi era fortemente contrario a quella che riteneva una guerra futile, come argoment\u00f2 anche in alcuni estratti del suo diario, scritto nel 1945 e pubblicato nel 1956.&lt;!--:"}
{"id": "4795548", "revid": "767487", "url": "https://it.wikipedia.org/wiki?curid=4795548", "title": "Assalto alla diligenza", "text": "Nella dialettica politica italiana, la locuzione assalto alla diligenza \u00e8 una frase d'autore entrata in uso all'inizio del Novecento, a seguito di un telegramma inviato da Giovanni Giolitti a Vito De Bellis il 19 marzo 1910 per invitarlo, unitamente ai suoi sostenitori, a \"dare l'assalto\" al governo Sonnino II; si trasform\u00f2 in \"assalto alla diligenza\" nei commenti dei membri del governo durante la discussione.\nUsi successivi attestati.\nLa locuzione fu poi rievocata quasi cinque anni dopo da Antonio Salandra, il quale la richiam\u00f2 il 13 gennaio 1915 per definire il tentativo di attacco al suo secondo governo da parte delle opposizioni, puntualizzando che il tempo delle diligenze era terminato, ora c'erano le automobili blindate e da bordo di queste si sarebbe sparato con mitragliatrici.\nNella politica di fine Novecento la locuzione fu reintrodotta con riferimento alle modalit\u00e0 di approvazione di alcune leggi di spesa ove i parlamentari propongono emendamenti a vantaggio di interessi specifici."}
{"id": "4795550", "revid": "767487", "url": "https://it.wikipedia.org/wiki?curid=4795550", "title": "Fran\u00e7ois de Sagon", "text": "Biografia.\nFu famoso per la sua inimicizia con Cl\u00e9ment Marot.\nPubblic\u00f2 nel 1544 \"Apologye en d\u00e9fense pour le Roy\", un testo a difesa dell'operato di Francesco I nell'alleanza franco-ottomana, tracciando un parallelo con la parabola del buon samaritano della Bibbia, in cui Francesco viene paragonato al ferito, l'Imperatore ai ladro, e Solimano il Magnifico al buon samaritano che fornisce aiuto a Francesco I."}
{"id": "4795552", "revid": "287204", "url": "https://it.wikipedia.org/wiki?curid=4795552", "title": "Jiro Horikoshi", "text": ""}
{"id": "4795554", "revid": "767487", "url": "https://it.wikipedia.org/wiki?curid=4795554", "title": "Carusia intermedia", "text": "La carusia (Carusia intermedia) \u00e8 un rettile estinto, appartenente ai sauri. Visse nel Cretaceo superiore (Campaniano - Maastrichtiano, circa 75 - 70 milioni di anni fa) e i suoi resti sono stati ritrovati in Asia (Cina e Mongolia).\nDescrizione.\nQuesto animale era molto simile a una lucertola attuale. La testa, per\u00f2, possedeva una forma molto differente: era corta e arrotondata, dotata di narici molto piccole e di grandi orbite. I denti erano molto piccoli e smussati. Il postfrontale e il postorbitale erano fusi insieme, mentre l'osso squamoso era in contatto con lo jugale e il processo postorbitale. \"Carusia\", infine, era dotato di una grande finestra temporale.\nClassificazione.\nQuesto animale venne descritto per la prima volta nel 1985, sulla base di un cranio parziale con mandibole (noto con il numero di catalogo ZPAL Mg-R-III/34) ritrovato nella zona di Khermeen Tsav in Mongolia. Inizialmente venne descritto come Carolina intermedia, ma successivamente il nome generico risult\u00f2 essere gi\u00e0 stato utilizzato, e fu quindi necessario ridenominare l'esemplare come \"Carusia intermedia\" (Borsuk-Bialynicka, 1987). Altri resti di questo animale sono stati ritrovati in terreni coevi della Cina (Gao e Hou, 1996).\nInizialmente \"Carusia \"venne considerato un possibile rappresentante degli scincomorfi; successivi studi hanno indicato invece che \"Carusia \"era un membro degli anguimorfi, e probabilmente era il \"sister taxon\" degli Xenosauridae. Questo clade occuperebbe la posizione pi\u00f9 basale tra gli anguimorfi (Gao e Norell, 1998). Altri animali probabilmente simili includono \"Exostinus \"e \"Dalinghosaurus \"(Evans e Wang, 2005)."}
{"id": "4795555", "revid": "22356", "url": "https://it.wikipedia.org/wiki?curid=4795555", "title": "Carusia", "text": ""}
{"id": "4795564", "revid": "436907", "url": "https://it.wikipedia.org/wiki?curid=4795564", "title": "What You're Doing", "text": "What You're Doing \u00e8 una canzone dei Beatles, scritta da Paul McCartney e da John Lennon, pubblicata sul loro album \"Beatles for Sale\" del 1964.\nIl brano.\nL'idea originale era di Paul McCartney, il quale aveva preso spunto dalla sua relazione con Jane Asher. McCartney ha detto che sembrava pi\u00f9 nata da una frase detta, che ad un'idea musicale, e che era una di quelle canzoni che si spera che migliorino col passare della composizione, ma, che almeno in questo caso, non migliorano. Egli la ha considerata un \"filler\", un riempitivo, e ha considerato la registrazione migliore della canzone. Inoltre, dice di non ricordare il ruolo di compositore per Lennon nella canzone, per cui l'accrediterebbe scritta in ugual modo da entrambi.\nIl brano inizia dopo quattro battute di batteria; la prestazione di Ringo \u00e8 stata apprezzata da McCartney. Il testo, come \"She's a Woman\", dello stesso periodo, ricorre a molte rime, in alcuni casi formate da due parole.\nIl 29 settembre 1964, nello Studio Due degli Abbey Road Studios, vennero incisi sette nastri di base ritmica. Con qualche differenza, vennero registrati l'indomani altri cinque nastri. Il 26 ottobre, i Beatles eseguirono un rifarcimento, in sette nastri. Il mixaggio, sia mono che stereo, venne svolto l'indomani sul diciannovesimo nastro.\nNel Regno Unito \u00e8 stata pubblicata nell'album \"Beatles for Sale\", mentre in America nell'album \"Beatles VI\". Nell'album \"Love\" \u00e8 una parte di un \"medley\" che comprende anche \"Drive My Car\" e \"The Word\".\nFormazione.\nNel brano \u00e8 presente un pianoforte: molte fonti lo dicono suonato da George Martin, ma McCartney ha affermato di averlo suonato."}
{"id": "4795567", "revid": "729019", "url": "https://it.wikipedia.org/wiki?curid=4795567", "title": "Aeroporto di Badajoz-Talavera La Real", "text": "L'aeroporto di Badajoz (in spagnolo: \"Aeropuerto de Badajoz\"), (IATA: BJZ, ICAO: LEBZ) \u00e8 un aeroporto spagnolo civile e militare situato a 13\u00a0km a est della citt\u00e0 di Badajoz, nella comunit\u00e0 autonoma dell'Estremadura, in Spagna, e ne serve la capitale M\u00e9rida,\nLa struttura ospita, oltre al traffico civile interno, la Base aerea di Talavera La Real, sede dello Stormo Ala 23 dell'Aeronautica Militare spagnola che fornisce i servizi della torre di controllo e dei Vigili del Fuoco.\nNel 2013 l'aeroporto ha visto transitare 29\u00a0113 passeggeri e servito 1\u00a0414 aeropomobili, in netto calo rispetto al 2012, anno in cui nell'aeroporto transitarono circa 66\u00a0000 passeggeri.\nStoria.\nLa storia della attuale struttura comincia durante la guerra civile spagnola, quando viene costruito il campo di volo militare \"de las Bardocas\" nei pressi di Badajoz che per\u00f2, per via della posizione fra i due fiumi Guadiana e G\u00e9rova, non poteva essere ampliato negli anni successivi alla guerra; per questo motivo viene costruita la nuova base aerea nelle vicinanze di Talavera La Real, a 14 chilometri da Badajoz. All'inizio del 1951 cominciano i lavori di spianamento per la nuova pista e a dicembre del 1953 la nuova base aerea viene consegnata alla Escuela de Reactores dell'aeronautica spagnola.\nDopo un consistente ampliamento delle strutture aeroportuali, nel settembre 1958 la base comincia a ospitare anche traffico civile interno fino a quando, nel 1976, viene inaugurata la tratta stabile Madrid-Badajoz operata dalla Iberia che si appoggia alle strutture militari per l'accoglienza dei passeggeri.\nNel 1981, per ovviare agli evidenti problemi creati dalla convivenza fra strutture militari e uso civile dell'aeroporto, cominciano i lavori di costruzione di un terminal e di un'area di stazionamento per gli aeromobili dedicati al traffico passeggeri; i lavori terminano nel 1983 sebbene l'utilizzo del nuovo terminal cominci solo nel 1990 con voli diretti per Madrid e Barcellona.\nInfine nel 2010 viene ultimato l'ampliamento del nuovo terminal, passato a una superficie di 4\u00a0400 metri quadrati, e delle piazzole di stazionamento degli aerei, cresciute a 35\u00a0000 metri quadrati."}
{"id": "4795569", "revid": "287204", "url": "https://it.wikipedia.org/wiki?curid=4795569", "title": "Dundee United Football Club 2012-2013", "text": "Questa voce raccoglie le informazioni riguardanti il Dundee United Football Club nelle competizioni ufficiali della stagione 2012-2013."}
{"id": "4795570", "revid": "37401", "url": "https://it.wikipedia.org/wiki?curid=4795570", "title": "Gag (spettacolo)", "text": ""}
{"id": "4795578", "revid": "1573940", "url": "https://it.wikipedia.org/wiki?curid=4795578", "title": "Simitidion simile", "text": "Simitidion simile () \u00e8 un ragno appartenente alla famiglia Theridiidae.\nDistribuzione.\nLa specie \u00e8 stata reperita in diverse localit\u00e0 della regione olartica.\nTassonomia.\nQuesta specie, insieme alla \"Simitidion agaricographum\" () e alla \"Simitidion lacuna\" , apparteneva al genere \"Theridion\" . Un approfondito studio dell'aracnologo Wunderlich (1992a) le ha assurte al rango di genere a s\u00e9 con questa nuova denominazione.\nNon sono stati esaminati esemplari di questa specie dal 2008.\nA dicembre 2013, non sono note sottospecie"}
{"id": "4795579", "revid": "729019", "url": "https://it.wikipedia.org/wiki?curid=4795579", "title": "Stazione di Marzamemi", "text": "La stazione di Marzamemi era, fino al 1986, la stazione ferroviaria del centro abitato omonimo. \u00c8 posta in vicinanza della Riserva naturale orientata Oasi Faunistica di Vendicari.\nStoria.\nLa stazione venne attivata in seguito all'apertura della ferrovia Noto-Pachino nel 1934. \nVenne costruita in corrispondenza dell'abitato. Il traffico viaggiatori fu modesto e utilizzava 5 treni viaggiatori giornalieri in partenza e 5 in arrivo, effettuati con automotrici di cui uno direttamente per Siracusa. La stazione aveva un discreto traffico merci di prodotti agricoli, di prodotti ittici e della locale tonnara e di carri cisterna con vino di produzione locale.\nVenne \"sospesa\" dal servizio ferroviario e commerciale il 1\u00ba gennaio 1986 insieme alla linea. Alla fine del 2002 la stazione venne definitivamente dismessa, insieme a tutta la linea tra Noto e Pachino, con decreto di autorizzazione del ministro delle infrastrutture e dei trasporti Pietro Lunardi emesso ai sensi dell'articolo 2 del DM 138T del 31 ottobre 2000 e in seguito ad istanza di rinuncia alla concessione all'esercizio della linea presentata dall'amministratore delegato di RFI S.p.A.\nStrutture e impianti.\nLa stazione oggi dismessa, consiste di un fabbricato a corpo centrale unico in classico stile ferroviario italiano, senza pensilina. L'edificio di stazione \u00e8 posto a ovest dei binari.\nIl fascio binari era costituito da un primo binario di arrivo e partenza e alcuni binari di ricovero e per servizio merci.\nServizi.\nLa stazione disponeva di:"}
{"id": "4795591", "revid": "63236290", "url": "https://it.wikipedia.org/wiki?curid=4795591", "title": "Costa al Lambro", "text": ""}
{"id": "4795594", "revid": "767487", "url": "https://it.wikipedia.org/wiki?curid=4795594", "title": "The Wet Parade", "text": "The Wet Parade \u00e8 un film del 1932 diretto da Victor Fleming e tratto dall'omonima novella di Upton Sinclair.\nProduzione.\nIl film fu prodotto dalla Metro-Goldwyn-Mayer (MGM).\nDistribuzione.\nDistribuito dalla Metro-Goldwyn-Mayer (MGM), il film usc\u00ec nelle sale cinematografiche statunitensi il 26 marzo dopo essere stato presentato in prima mondiale a Beverly Hills il 17 marzo 1932."}
{"id": "4795606", "revid": "124932562", "url": "https://it.wikipedia.org/wiki?curid=4795606", "title": "Guillaume du Bellay", "text": "Biografia.\nEra il figlio maggiore di Luigi du Bellay e Marguerite de La Tour-Landry, e fratello del cardinale Jean du Bellay e Martin du Bellay. Mostr\u00f2 il suo coraggio in diverse occasioni e fu ammirato per la sua condotta e il suo valore. Cavaliere del Ordine di San Michele, la duchessa di Alen\u00e7on, sorella del re, nel 1525, lo invi\u00f2 dal re Francesco I quando era prigioniero in Spagna.\nGovernatore di Torino nel 1537, divenne in seguito vicer\u00e9 del Piemonte; ricopr\u00ec in seguito diversi incarichi imperiali e Alfonso III d'Avalos confess\u00f2 che il Signore di Langey era il \"pi\u00f9 eccellente capitano\" che aveva conosciuto.\nFu anche utile al suo sovrano nelle ambasciate in Italia da Clemente VII, quindi in Inghilterra e Germania. Nel 1543, part\u00ec dal Piemonte, in lettiga, per andare a dare qualche consiglio importante al re, ma tra Lione e Roanne, era cos\u00ec malato, che fu costretto a fermarsi nel villaggio di Saint-Saphorin (ora Saint-Symphorien-de-Lay), dove mor\u00ec, il 9 gennaio 1543.\nOpere.\nFra le diverse sue opere, nell'elenco trovato nella Biblioteca \" Chartres\" di Dom Liron, in quella di La Croix du Maine e di Antoine du Verdier, i principali sono: "}
{"id": "4795608", "revid": "88740", "url": "https://it.wikipedia.org/wiki?curid=4795608", "title": "Costa Lambro", "text": "Costa Lambro \u00e8 una frazione geografica del comune italiano di Carate Brianza posta oltre il fiume Lambro a nordest del centro abitato, verso Vergo Zoccorino. Il nome indica proprio la porzione di territorio sopraelevata che fa da costone al fiume Lambro.\nLa localit\u00e0 elegge democraticamente un proprio Consiglio di Frazione.\nStoria.\nCosta fu un antico comune del Milanese.\nRegistrato agli atti del 1751 come un villaggio di 150 abitanti saliti per\u00f2 a 297 nel 1771, alla proclamazione del Regno d'Italia nel 1805 risultava avere 325 abitanti. Nel 1809 il municipio fu ampliato su risultanza di un regio decreto di Napoleone che gli un\u00ec Agliate, Verano e Vergo, ma nel 1811 fu a sua volta soppresso ed unito per la prima volta a Carate. Il Comune di Costa fu poi restaurato nel 1816 dagli austriaci dopo il loro ritorno, e nel 1853 risult\u00f2 essere popolato da 491 anime salite a 568 nel 1861. Il municipio, ridenominato Costa al Lambro nel 1862, ebbe comunque breve vita perch\u00e9 nel 1869 fu riannesso a Carate Brianza su decreto di Vittorio Emanuele II seguendo l'antico modello napoleonico.\nIl cantone di Costa.\nNel periodo 1805 -1811, Costa divenne capoluogo del Cantone II che era compreso nel dipartimento d'Olona, facente parte del distretto III di Monza, comprendeva i comuni di: Agliate, Albiate, Besana superiore ed inferiore, Briosco, Cal\u00f2, Canonica al Lambro, Capriano, Carate, Cazzano, Colzano, Corezzana, Costa, Giussano, Monte, Renate, Robbiano, Sovico, Tregasio, Triuggio, Valle, Veduggio, Verano, Vergo, Villa Raverio. Gli abitanti erano 14.193. Nel 1808 il dipartimento ebbe qualche mutamento territoriale e gli abitanti risultarono 13.407. Con il 1811 il capoluogo fu trasferito a Carate."}
{"id": "4795612", "revid": "287204", "url": "https://it.wikipedia.org/wiki?curid=4795612", "title": "Hibernian Football Club 2012-2013", "text": "Questa voce raccoglie le informazioni riguardanti l'Hibernian Football Club nelle competizioni ufficiali della stagione 2012-2013."}
{"id": "4795614", "revid": "63236693", "url": "https://it.wikipedia.org/wiki?curid=4795614", "title": "Betadine", "text": ""}
{"id": "4795620", "revid": "1305772", "url": "https://it.wikipedia.org/wiki?curid=4795620", "title": "Valentino Persenda", "text": "\u00c8 ricordato per la lunga militanza da giocatore nel , \"club\" del quale \u00e8 primatista assoluto per numero di presenze.\nBiografia.\nDa scolaro fu allievo della scrittrice Gina Lagorio, come testimoni\u00f2 lei stessa in un articolo: \u00abpartito tra i ragazzi del Savona, ne divenne un pilastro \u2013 era detto \"la roccia\" \u2013 anche quando la squadra fu promossa in Serie B\u00bb.\nCalciatore come il fratello maggiore Giacomo (nato nel 1934, gioc\u00f2 con Savona, Vado, , e Lucchese ed allen\u00f2 varie formazioni tra i dilettanti), \u00e8 indicato talvolta da almanacchi e repertori come Persenda II. Pass\u00f2 gran parte della sua carriera nel Savona, con cui sal\u00ec dalla Promozione ligure alla Serie B e del quale \u00e8 ancora oggi il calciatore pi\u00f9 presente. Si trasfer\u00ec poi in Sardegna, dove cominci\u00f2 ad allenare.\nAnche i due figli Fabrizio e Stefano militarono nelle giovanili Savona, il primo debuttando peraltro in prima squadra.\nCaratteristiche tecniche.\nGiocatore.\nArcigno terzino sinistro, per la \u00abgrinta\u00bb e la \u00abverve\u00bb era soprannominato Roccia dai tifosi del Savona: \u00abbanalmente, non faceva avvicinare nessun centravanti all'area di rigore\u00bb.\nCarriera.\nGiocatore.\nIl suo debutto da calciatore avvenne nel piccolo club cittadino dello Stella Rossa a cui segu\u00ec il passaggio al Savona. Milit\u00f2 nel club biancobl\u00f9 per la maggior parte della sua carriera e ne divenne anche capitano e primatista assoluto in termini di presenze con 317 presenze; mise a segno un totale di quattro reti. Il quotidiano \"Il Secolo XIX\" lo ha descritto come \u00abun grande capitano, che ha preso per mano la squadra nella buona e nella cattiva sorte, conducendola dall'inferno dei campionati regionali fino alla cadetteria, nel giro di pochissimi anni\u00bb.\nDebutt\u00f2 nella prima squadra del Savona nel 1955 ed ottenne ben tre promozioni (dalla Promozione 1956-1957, dall'Interregionale 1958-1959 e dalla Serie C 1965-1966) contribuendo all'avanzata del club biancobl\u00f9 dalla quinta alla seconda categoria nazionale. Persenda disput\u00f2 in Serie B 22 gare, mettendo a segno una rete; il club ligure ritorn\u00f2 in C al termine del campionato e il difensore, svincolato, firm\u00f2 per la Tharros, compagine dilettantistica con cui ebbe anche la prima esperienza da allenatore.\nAllenatore.\nDopo aver allenato la Tharros pass\u00f2 alla , lanciando in prima squadra il sedicenne Pietro Paolo Virdis. Ottenne i primi successi alla guida della Viterbese, conquistando una promozione in Serie C nel 1975-1976; nel campionato successivo i giallobl\u00f9 retrocessero per differenza reti.\nNel 1977-1978 Persenda venne chiamato dal Savona, con cui conquist\u00f2 una nuova promozione tra i professionisti. Inizialmente non confermato per il campionato di Serie C2 e sostituito da Giulio Bonafin, venne richiamato prima dell'inizio della stagione 1978-1979, con il club in piena crisi societaria, e ottenne la salvezza al termine del torneo.\nAllen\u00f2 poi in C2 il Civitavecchia (a pi\u00f9 riprese), il nel campionato 1981-1982 (dopo una buona partenza venne esonerato e sostituito da Nilo Palazzoli) e il Derthona nel 1983-1984. Pass\u00f2 poi tra i dilettanti e, dopo una breve esperienza al (subentato a Vincenzo Zucchini a campionato iniziato, fu poi a sua volta esonerato e sostituito da Vasco Tagliavini), visse una positiva stagione con l', promosso in C2 al termine del campionato 1985-1986; fu tuttavia sollevato dall'incarico e rimpiazzato da Guido Mammi prima dell'inizio del successivo campionato.\nSempre tra i dilettanti, allen\u00f2 il Siderno, la Vogherese e nuovamente la Viterbese. Segu\u00ec infine, in Serie C2, il (sostituito nel girone d'andata del campionato 1992-1993 da Ferdinando Rossi, lo rimpiazz\u00f2 poi a sua volta nel corso della stagione successiva)."}
{"id": "4795622", "revid": "63237192", "url": "https://it.wikipedia.org/wiki?curid=4795622", "title": "Ferdinando Murolo", "text": ""}
{"id": "4795625", "revid": "287204", "url": "https://it.wikipedia.org/wiki?curid=4795625", "title": "Francesco La Cava", "text": "Biografia.\nNacque in una famiglia di piccoli proprietari terrieri a Careri da Giuseppe La Cava e Giuseppina Colacresi. Primo di sei figli, fu oggetto delle cure di uno zio paterno, l'arciprete Rocco La Cava, che lo avvi\u00f2 ai primi studi. Avendo mostrato notevoli attitudini per gli studi classici, il giovane pot\u00e9 frequentare il liceo Francesco Maurolico di Messina, che raccoglieva gli elementi pi\u00f9 promettenti delle provincie vicine. Nel 1895, conseguita la maturit\u00e0 classica, si iscrisse alla Facolt\u00e0 di medicina dell'universit\u00e0 di Napoli.\nDopo il quarto anno d'universit\u00e0, prest\u00f2 spesso assistenza ai malati nel suo paese, affiancando il medico Francesco Perri, suo parente ed amico. Nonostante gli studi scientifici il suo interesse per l'arte e la letteratura non venne mai meno.\nLa laurea ed il servizio militare.\nNel 1902 il giovane La Cava si laure\u00f2 brillantemente, e ben presto gli venne offerta la possibilit\u00e0 di lavorare a titolo gratuito al fianco del professor Antonio Cardarelli, che lo aveva notato per la sua intelligenza, ma le condizioni economiche non glielo permisero.\nPrest\u00f2 cos\u00ec, dapprima il servizio militare a Firenze quale ufficiale medico del corpo dei Bersaglieri, e, tornato nel 1904 in Calabria, accett\u00f2 l'umile condotta rurale di Bovalino Marina. Qui il neo-dottore conobbe la giovane Concettina Morisciano, appartenente ad una nobile famiglia del paese. I due si sposarono il 30 giugno 1907, un matrimonio che risult\u00f2 essere dei pi\u00f9 felici.\nGli studi delle malattie tropicali.\nLa condotta dell'ambulatorio di Bovalino non lo fece desistere dagli studi scientifici, anzi, i suoi sforzi continui furono ricompensati dalla scoperta di casi di malattie tropicali mai manifestate in Europa, proprio in quella zona. Non si limit\u00f2 alla cura di tali patologie, ma ne approfond\u00ec lo studio a livello teorico, riferendo le sue esperienze su riviste e in congressi.\nIl primo caso fu presentato nel n\u00ba 21 della Gazzetta Medica, \"Un caso di febbre Dengue\", seguito, nello stesso anno da vari articoli pubblicati in collaborazione con il professor Gabbi, docente di malattie esotiche all'universit\u00e0 di Roma: \"Nuovi esempi clinici di Bottone d' oriente\", \"Il primo caso di Bottone d'Oriente\", \"Studio istologico del bottone d'oriente e dell'adenite sintomatica\"\nNel 1911 La Cava pubblic\u00f2 uno studio \"Sulla presenza di Leishmanie nel liquido cefalo-rachidiano di un bambino affetto da Kala-azar\", dove sottoline\u00f2 alcuni importanti dettagli utili per la diagnosi della malattia. Tale pubblicazione venne in seguito approfondita in collaborazione con i professori Basile e Visentini, esaminando il caso di un bambino affetto da \"kala-azar\", cercando di individuare quali fossero le condizioni dell'ambiente in cui era iniziata, e si stava evolvendo la malattia. \nNotarono in particolare, che nella zona in cui viveva il bambino, era frequente il bottone d'oriente e non infrequente il \"kala-azar,\" e che, sebbene abitasse in un ambiente salubre e spazioso, avesse contratto comunque la malattia. Ben presto individuarono una cagna, che fu oggetto di studio e nella quale riscontrarono i parassiti della leishmania.\nSi diede dunque prova della presenza della leishmaniosi del cane sulla costa ionica della Calabria, ove era abbastanza frequente il \"kala-azar\", e perci\u00f2 venne dimostrato sempre pi\u00f9 come la leishmaniosi canina si accompagnasse a quella umana. Nel caso particolare del bambino sembr\u00f2 risultare che l'infezione del cane avesse rappresentato un momento importante nella genesi della malattia.\nSempre attento alle innovazioni in campo terapeutico La Cava seppe, attraverso una rivista scientifica, che il Dott. Rogers, studioso inglese di patologie tropicali, aveva individuato la terapia dell'Amebiasi mediante il Cloroidrato di emetina. Messosi in contatto con il medico inglese ottenne l'invio della sostanza e pot\u00e9 curare i casi di dissenteria che aveva diagnosticato a Bovalino.\nLe conseguenze della Grande Guerra.\nI grandi rivolgimenti internazionali del 1914 provocarono inevitabilmente molti problemi anche nella famiglia dei La Cava: il Dottore venne richiamato alle armi sin dalla fine del 1914, e prest\u00f2 servizio per alcuni mesi a Gerace. Nel maggio del 1915 part\u00ec ufficialmente per il fronte.\nLa partenza del marito fu di grande sconforto per la moglie Concettina. Rimase, infatti, sola con i due figli nella splendida casa di Bovalino. Concetta si dimostr\u00f2 in questi lunghi anni una donna nonch\u00e9 moglie esemplare, come dimostrato da un piccolo diario intitolato \"\"Diario della vita che passai quando il mio caro Ciccio si trovava in guerra di liberazione dei nostri fratelli\".\nTrasferimento a Roma.\nAlla fine del 1917, il La Cava, promosso Maggiore, fu trasferito a Roma come direttore dell'ospedale di riserva \"Aurelio Saffi\". Una volta stabilitosi nella capitale, il suo primo pensiero fu quello di far venire la famiglia, e fu cos\u00ec che si stabilirono tutti in via Po, nei pressi di Piazza Quadrata.\nOltre alla sua attivit\u00e0 presso l'ospedale militare, inizi\u00f2 a guadagnarsi una vasta clientela, e, tra il 1917 e il 1918, durante una terribile epidemia di Spagnola, si prodig\u00f2 nella cura dei malati, spesso senza compenso. Il suo atteggiamento verso chi non poteva permettersi le cure fece evidentemente trapelare l'indole del La Cava, che fond\u00f2 la propria esistenza e le proprie opere sull'amore per l'uomo e per il proprio mestiere.\nGli anni della vecchiaia.\nTra il 1946 e il 1952 combatt\u00e9 con coraggio contro la malattia che aveva colpito la moglie, la quale gli venne a mancare il 23 aprile 1952. Con fermezza e rassegnazione si abitu\u00f2 al vuoto incolmabile che la sua compagna aveva lasciato e divenne per i figli un padre amoroso.\nLa morte giunse improvvisamente il 25 maggio 1958. Si era recato, accompagnato dal pi\u00f9 giovane dei figli, Virgilio, a votare nel seggio del suo quartiere, quando, colpito improvvisamente da un collasso cardiaco, dopo alcuni minuti cessava di vivere sotto gli occhi del figlio e di quanti lo avevano soccorso. La scomparsa del Professor La Cava fu riportata su tutti i giornali, che tornarono a parlare delle sue opere e della sua figura.\nLe opere letterarie.\nGli scritti a tema artistico.\nLa profonda cultura umanistica, la buona conoscenza del Latino e del Greco, unite all'amore per l'arte, spinsero spesso il La Cava a visitare musei e gallerie, per approfondire con la minuziosit\u00e0 e la pazienza tipiche di un medico, i pi\u00f9 svariati problemi.\nDurante una sua visita alla Cappella Sistina, nel maggio del 1923, mentre si accingeva a studiare con tranquillit\u00e0 il Giudizio Universale, ebbe l'intuizione di osservare il volto di Michelangelo tra le pieghe della pelle di San Bartolomeo, disse: \"\"vidi ad un tratto la faccia di Michelangelo, un brivido mi scosse per la schiena, era proprio lui \"!...\".\nMolto titubante, almeno inizialmente, nei confronti della sua scoperta, chiese ai custodi se ci fosse nel Giudizio Universale il volto di Michelangelo, ma essi negarono freddamente. Nonostante ci\u00f2 egli ne era sempre pi\u00f9 convinto e cominci\u00f2 un approfondito periodo di studi michelangioleschi.\nIl volto di Michelangelo scoperto nel Giudizio Finale.\nIn occasione del 450\u00ba anniversario della nascita di Michelangelo, nel marzo del 1925, scrisse un'opera: \"Il volto di Michelangelo scoperto nel Giudizio Finale\" pubblicato da Zanichelli di Bologna. Ci\u00f2 che subito colpisce \u00e8 la splendida prosa in uno stile limpido e preciso. L'opera consiste in sei capitoli e nell'epilogo egli riconosce l'audacia della sua tesi e teme che possa provocare una reazione della critica. Lo studio fece scalpore ed ebbe vasti ed entusiastici consensi: in Italia si ebbero articoli di Diego Angeli, Giovanni Papini e Corrado Ricci. \nAppena due anni dopo, nel 1927, il biografo francese di Michelangelo Romain Rolland scrisse una lettera al La Cava nella quale esprimeva tutta la sua meraviglia per una simile scoperta, cui egli non era pervenuto, pur avendo sempre notato la rilevante differenza tra il volto del Santo e quello della pelle.\nNel dicembre del 1942 pubblic\u00f2 nella \"Nuova Antologia\" un articolo nel quale tornava sul problema del volto di Michelangelo soprattutto per confutare lo studio di Angeleri. Quest'ultimo infatti tent\u00f2 di sminuire la scoperta riportando una lettera di Miniato Pitti al Vasari, in cui l'autore dichiarava che era assurdo pensare che la pelle dello scorticato fosse quella di San Bartolomeo, senza tuttavia aggiungere altro.\nIl La Cava riconosce che una comprensione a quei tempi non fosse possibile poich\u00e9 difficilmente l'artista era conosciuto di persona. Egli stesso disse che la sua fu un'intuizione a cui giunse attraverso un percorso psicologico: dopo aver visitato per molti giorni i Musei Vaticani quando giunse nella Cappella Sistina ebbe una sorta di \"viatico\" spirituale: la scoperta \u00e8 avvenuta perch\u00e9 il soggetto era spiritualmente capace di recepire, di cogliere quell'immagine suggestiva, che, agli occhi di un critico, spesso troppo preso dall'analisi, non era mai apparsa.\nGli scritti a tema religioso.\nAttorno al 1930 visse un graduale riavvicinamento alla pratica religiosa, da cui si era allontanato per le idee liberali che aveva fatto proprie fin dal periodo universitario; questa rinnovata fede, lo port\u00f2 ad affrontare studi scientifico-religiosi sul meccanismo della morte per crocifissione.\nVide cos\u00ec la luce nel 1930 il testo \"Era Ges\u00f9 cristo affetto da pleurite? Meccanismo della morte per crocifissione\" Il testo analizza il colpo di lancia di Longino inferto al costato di Ges\u00f9 morto, che provoc\u00f2 la fuoriuscita di sangue e di acqua. Secondo La Cava, l'atteggiamento inspiratorio prolungato aveva portato la vena azygos a riempirsi di sangue, la cui pressione aveva provocato la trasudazione di siero e un conseguente idrotorace da stasi nel cavo pleurico.\nNel 1944 pubblic\u00f2 in latino sulla rivista \"Periodica,\" un'opera scientifico-religiosa, col titolo \"Sulla Comunione eucaristica attraverso la fistola gastrica. Considerazioni fisiologiche-esegetiche di un medico cattolico\".. Tale opera tratta la possibilit\u00e0 di introdurre direttamente l'ostia consacrata nello stomaco. Questo particolare problema era gi\u00e0 stato oggetto di riflessione presso i teologi moralisti, che si erano divisi in due schiere: alcuni giudicavano la diretta introduzione dell'ostia nello stomaco sufficiente a produrre gli effetti sacramentali dell'Eucaristia; altri si opponevano a questo modo di amministrazione, ritenendo indispensabile per l'efficacia del sacramento l'assunzione attraverso la bocca, cio\u00e8 la \u00ab\"manducazione\"\u00bb. Tuttavia il verbo \"manducare\", pur avendo un'etimologia specifica riferentesi all'azione propria della mandibola, dei denti e quindi della bocca, \u00e8 usato nella Vulgata col significato di \u00abmangiare\u00bb, e anche se Ges\u00f9 Cristo avesse istituito il sacramento dell'Eucaristia riferendosi alla normale via di assumere cibi, non c'\u00e8 alcuna specifica prova che escluda coloro i quali, impossibilitati ad assumere il corpo di Cristo \"per os\", siano costretti ad introdurlo direttamente nello stomaco. Concludendo l'autore precisa che le sue considerazioni non hanno lo scopo di risolvere in termini netti un problema cos\u00ec delicato, bens\u00ec esprimono umilmente il sentimento di carit\u00e0 di un cattolico che, durante la sua lunga attivit\u00e0 di medico, ha incontrato tanti infermi privati della possibilit\u00e0 di ricevere tale sacramento. \nNel 1946 pubblic\u00f2: \"Il reperto necroscopico di Longino sul costato di Ges\u00f9 Cristo\" e infine nel 1953 un'opera analoga, \"La passione e la morte di N.S. Ges\u00f9 Cristo illustrate dalla scienza medica\". Gli studi sull'argomento sono brevi e caratterizzati da estrema chiarezza e precisione.\nLo spirito e le intenzioni con cui il Medico si pose nel comporre queste opere si avvertono nell'introduzione alla pubblicazione del 1953, in cui si ricorda la cattiva fama che si sono procurati verso i fedeli quei medici, i quali si occuparono dal punto di vista naturalistico dei misteri della fede.\nGli scritti a tema filologico.\nLa sua casa, sempre piena di amici, inizi\u00f2 ad essere frequentata dalla figura del gesuita \"Padre Gaetani\", che cur\u00f2 la prefazione dell'opera del 1953 e col quale Francesco amava discutere su questioni di carattere filologico. Nel 1934 diede alle stampe: \"Ut videntes non Videant\"opera in cui affronta lo spinoso problema della funzione delle parabole, prendendo l'avvio da un'analisi filologica del testo evangelico. La questione ivi affrontata, \u00e8 il valore della particella greca \"ina\", che, per il La Cava in alcuni passi del Vangelo non ha valore finale bens\u00ec causale.\nTali riflessioni non passarono inosservate agli esegeti del tempo e Joseph Marie Lagrange non manc\u00f2 di citarlo nella \"\"Revue Biblique\" \", consigliandogli di approfondire gli argomenti che lo interessavano nella sua opera intitolata \"Miscellana\"\".\nLa Cava, con lo scrupoloso senso di ricerca che lo caratterizzava, continu\u00f2 gli studi, e, nel 1935, in un'altra opera dal titolo: \"Ne quando convertantur\", continu\u00f2 l'analisi del passo dell'evangelista Marco e precisamente del \"ne quando\". Ordinariamente si traduce: \"Affinch\u00e9 non avvenga che si convertano\" dando per\u00f2 al \"ne quando\" l'accezione di \"num aliquando\", si traduce cos\u00ec: \"a costoro si parla in parabole per questo che, pur guardando vedono e non vedono, pur ascoltando, odono e non comprendono, semmai avvenga che si convertano e siano loro rimessi i peccati\".\nTale significato \u00e8 perfettamente chiaro in Matteo e lo \u00e8 anche in Marco riallacciondisi alla precedente tesi dell'\"ina\"-\"oti\"."}
{"id": "4795627", "revid": "76963", "url": "https://it.wikipedia.org/wiki?curid=4795627", "title": "Frank Maxwell", "text": "Ha recitato in 17 film dal 1957 al 2000 ed \u00e8 apparso in oltre 130 produzioni televisive dal 1951 al 1984.\nBiografia.\nFrank Maxwell nacque a New York, nel Bronx, il 17 novembre 1916. Fece il suo debutto al cinema a met\u00e0 degli anni cinquanta e in televisione agli inizi dello stesso decennio.\nProlifico attore televisivo, per il piccolo schermo interpret\u00f2, tra gli altri, Duncan MacRoberts in 34 episodi della serie \"Our Man Higgins\" dal 1962 al 1963, il capitano Nye in 12 episodi della serie \"Squadra speciale anticrimine\" (\"Felony Squad\") dal 1966 al 1968, il colonnello Garroway in sette episodi della serie \"The Second Hundred Years\" nel 1967, Tommy Kelsey in un doppio episodio della serie \"Arcibaldo\" nel 1977, Dan Rooney in tre episodi della serie \"General Hospital\" dal 1980 al 1981, e il colonnello Charles Holmsey in un doppio episodio della serie \"Love Boat\" nel 1984, Diede inoltre vita a numerosi personaggi minori in molti episodi di serie televisive collezionando diverse apparizioni come guest star e come interprete di pi\u00f9 personaggi per singola serie, dagli anni cinquanta agli anni ottanta, come in tre episodi di \"The Big Story\", tre episodi di \"Perry Mason\", quattro episodi di \"Gli uomini della prateria\", tre episodi di \"Squadra emergenza\", quattro episodi di \"F.B.I.\", tre episodi di \"Cannon\", tre episodi di \"Ironside\", cinque episodi di \"Barnaby Jones\" e quattro episodi di \"Quincy\".\nCollezion\u00f2 inoltre diverse presenze per gli schermi cinematografici recitando in ruoli pi\u00f9 o meno secondari, come Sam in \"The Violators\" del 1957, Pat Doyle in \"Non desiderare la donna d'altri\" del 1958, il sergente Ballo in \"Tempesta sulla Cina\" del 1960, Tirdell in \"Il grande impostore\" del 1961, Jerry Brophy in \"Ossessione amorosa\" del 1961, Ronnie Hallerton in \"Ada Dallas\" del 1961, il colonnello Frank Delgan in \"Caccia al tenente\" del 1962, Tom McDaniel in \"L'odio esplode a Dallas\" del 1962, il dottor Marinus Willet in \"La citt\u00e0 dei mostri\" del 1963, Mr. Quinn in \"Invisible Diplomats\" del 1965, George Jay in \"Smania di vita\" del 1965, il dottor Evans in \"Madame X\" del 1966 e il detective McAllen in \"A muso duro\" del 1974.\nNel 1984 recit\u00f2 in un episodio della serie \"Love Boat\", che resta la sua ultima apparizione per la TV. Per quanto riguarda le interpretazioni per gli schermi cinematografici, l'ultima \u00e8 quella nel film \"Amy Stiller's Breast\" del 2000 in cui recita nel ruolo di un monsignore.\nMaxwell serv\u00ec come presidente della American Federation of Television and Radio Artists dal 1984 al 1989. Fu sposato con le attrici Maxine Stuart (1949-1963) e Rita Lynn (1966-1996). Fu inserito nella lista nera del senatore anticomunista McCarthy e fu membro della commissione Anti-Blacklisting. Mor\u00ec a Santa Monica il 4 agosto 2004 e fu seppellito all'Holy Cross Cemetery di Culver City."}
{"id": "4795633", "revid": "63237787", "url": "https://it.wikipedia.org/wiki?curid=4795633", "title": "Ferrovia Metaponto-Reggio di Calabria", "text": ""}
{"id": "4795634", "revid": "125010128", "url": "https://it.wikipedia.org/wiki?curid=4795634", "title": "San Pietro (Ros\u00e0)", "text": "San Pietro (noto anche con l'appellativo \"in Perno\" o \"in Paerno\", \"San Piero\" in veneto) \u00e8 una frazione del comune italiano di Ros\u00e0, in provincia di Vicenza. \nAnticamente parte del territorio di Bassano, vi sono state ritrovate diverse testimonianze archeologiche paleovenete e della successiva dominazione romana.\nSituato ad ovest del centro di Ros\u00e0 e a sud del centro di Bassano, il suo nome \u00e8 verosimilmente da ricollegarsi - non necessariamente derivato - ad una \"calle de Paerno\" che gli Statuti Bassanesi (1295) citano come punto di riferimento per la perimetrazione dei quartieri meridionali di Bassano."}
{"id": "4795639", "revid": "123820318", "url": "https://it.wikipedia.org/wiki?curid=4795639", "title": "Stazione di Corigliano Calabro", "text": "La stazione di Corigliano Calabro \u00e8 una stazione ferroviaria posta sulla ferrovia Jonica. Serve la frazione di Corigliano Calabro, nel comune di Corigliano-Rossano.\nStoria.\nLa stazione \u00e8 stata rinnovata nel 2017. Il rinnovo ha comportato il rifacimento di buona parte delle facciate e dei locali e ha reso pi\u00f9 agevole l'accesso alle PMR grazie all'installazione di nuovi ascensori.Sono in corso sulla tratta da Sibari a Catanzaro Lido i lavori di rinnovamento massicciata, ammodernamento linea e elettrificazione per la velocizzazione e l'istituzione di nuovi collegamenti.\nStrutture e impianti.\nLa stazione dispone di 2 binari per il servizio viaggiatori. Le banchine laterali, sono collegate tra di loro da un sottopassaggio pedonale, inoltre \u00e8 presente un monitor per fornire informazioni ai passeggeri.\nMovimento.\nTrasporto nazionale.\nLa stazione \u00e8 servita da treni InterCity che collegano lo scalo con Reggio Calabria e Taranto.\nI treni InterCity vengono effettuati con locomotive D.445 con carrozze UIC-Z1 restaurate.\nTrasporto regionale.\nLa stazione \u00e8 servita da treni Regionali che collegano Corigliano Calabro con:\nI treni del trasporto regionale vengono effettuati con ALn 663, ALn 668 in singolo e doppio elemento, vengono anche utilizzati i treni ATR.220 Swing."}
{"id": "4795642", "revid": "124745722", "url": "https://it.wikipedia.org/wiki?curid=4795642", "title": "Stazione di Rossano", "text": "La stazione di Rossano \u00e8 una stazione ferroviaria posta sulla ferrovia Jonica. Serve la frazione di Rossano, nel comune di Corigliano-Rossano.\nMovimento.\nTrasporto nazionale.\nLa stazione \u00e8 servita da treni InterCity che collegano lo scalo con Reggio Calabria e Taranto.\nI treni InterCity vengono effettuati con locomotive D.445 con carrozze UIC-Z1 restaurate.\nTrasporto regionale.\nLa stazione \u00e8 servita da treni Regionali che collegano Rossano con:\nI treni del trasporto regionale vengono effettuati con ALn 663, ALn 668 in singolo e doppio elemento, vengono anche utilizzati i treni ATR.220 Swing.\nStoria.\nDagli anni '80 ad oggi, si vede un restyling della stazione ferroviaria. I lavori, partirono nel Giugno del 2019 ed e sono terminati a Settembre del 2021. Nel restyling, sono stati ammodernati e allungati i marciapiedi, alzati (di norma a 55 cm),l' illuminazione, la predisposizione con palificazione elettrica, tinteggiatura e inserimento nuovi infissi all'intero edificio ferroviario."}
{"id": "4795643", "revid": "22356", "url": "https://it.wikipedia.org/wiki?curid=4795643", "title": "Sineoamphisbaena hexatabularis", "text": "La sineoanfisbena (Sineoamphisbaena hexatabularis) \u00e8 un rettile estinto appartenente agli squamati. Visse nel Cretaceo superiore (Campaniano, circa 75 milioni di anni fa) e i suoi resti fossili sono stati ritrovati in Cina.\nDescrizione.\nQuesto animale \u00e8 noto solo grazie a un fossile parziale, comprendente un cranio completo con tanto di mandibole, numerose vertebre e parte dell'arto anteriore sinistro. L'aspetto di \"Sineoamphisbaena \"doveva essere molto diverso da quello delle lucertole attuali, e difatti inizialmente questo animale venne considerato un membro delle anfisbene (Amphisbaenia). Il cranio, lungo circa 2 centimetri, possedeva una forma insolita: era piuttosto corto e dotato, nella parte superiore, di una struttura piatta e robusta, di forma squadrata. L'orbita era piccola, circondata da ossa robuste. Le mandibole erano molto corte (circa la met\u00e0 della lunghezza del cranio) e l'osso quadrato era ruotato di circa 90\u00b0 posteriormente. \nLe costole erano robuste, mentre l'omero era piuttosto robusto. La lunghezza del corpo, cos\u00ec come la sua morfologia, \u00e8 sconosciuta.\nClassificazione.\nQuesto animale venne descritto per la prima volta nel 1993, sulla base di fossili ritrovati in Mongolia Interna (Cina). Inizialmente, numerosi studi (Wu et al., 1993; Wu et al., 1996; Gao, 1997) indicarono \"Sineoamphisbaena \"come il pi\u00f9 antico anfisbenide noto. Questa classificazione venne messa in dubbio da altri studi (Kearney, 2003; Conrad, 2008), che ritennero di poter assegnare \"Sineoamphisbaena \"al gruppo di squamati noti come poliglifanodontidi. \nUno studio su larga scala riguardo agli squamati viventi ed estinti (Gauthier et al., 2012) non ha riscontrato particolari affinit\u00e0 tra le anfisbene e \"Sineoamphisbaena\". Piuttosto, lo studio ha ipotizzato che questo animale fosse il \"sister taxon \"di un clade comprendente i serpenti, le anfisbene, la famiglia Dibamidae e le lucertole apode americane. L'analisi del 2012 non ritiene nemmeno una stretta parentela tra \"Sineoamphisbaena \"e i poliglifanodontidi, anche se in un'altra analisi cladistica egualmente valida (che non considera le lucertole apode e i mosasauri) all'interno dello stesso studio \"Sineoamphisbaena\" viene considerata un poliglifanodontide dalle abitudini fossorie.\nPaleobiologia.\nLa bizzarra forma del cranio e l'omero robusto fanno ipotizzare che \"Sineoamphisbaena \"era un animale dalle abitudini fossorie, che scavava gallerie e si muoveva all'interno di esse."}
{"id": "4795646", "revid": "123819394", "url": "https://it.wikipedia.org/wiki?curid=4795646", "title": "Stazione di Toscano", "text": "La stazione di Toscano \u00e8 una fermata ferroviaria posta sulla linea Metaponto-Reggio di Calabria.\nLa vecchia stazione sulla Strada Statale 106, dismessa negli anni '90, serviva la localit\u00e0 di Toscano, frazione del comune soppresso di Rossano, oggi parte del comune Corigliano-Rossano.\nLa nuova fermata, sempre nella medesima frazione, \u00e8 stata istituita dal lato opposto in corrispondenza di un ex casello ferroviario posto in linea qualche decina di metri pi\u00f9 a nord. \u00c8 stata istituita negli anni 2000 con l'apertura del parco acquatico \"Acquapark Odissea 2000\" ed a servizio dello stesso.\nLa fermata viene effettuata soltanto nel periodo estivo, relativo dell'apertura del parco acquatico.\nMovimento.\nTrasporto regionale.\nLa stazione \u00e8 servita da treni Regionali che collegano Toscano (nel periodo estivo) con:\nI treni del trasporto regionale vengono effettuati con ALn 663, ALn 668 in singolo e doppio elemento, vengono anche utilizzati i treni ATR.220 Swing."}
{"id": "4795648", "revid": "1543377", "url": "https://it.wikipedia.org/wiki?curid=4795648", "title": "Villanelle", "text": "Una villanelle (pronuncia francese []) (nota anche come \"villanesque\") \u00e8 una forma poetica a 19 versi, composta da cinque terzine seguite da una quartina. Ci sono due ritornelli e due rime ripetute, con la prima e la terza riga della prima terzina ripetute alternativamente fino all'ultima strofa, che comprende entrambi i versi. La villanelle \u00e8 un esempio di forma a versi fissi.\nQuesta forma poetica inizi\u00f2 come simile a una semplice ballata originariamente senza alcuna forma fissa; il suo inquadramento in una forma fissa venne introdotto solo a partire dalla poesia \"J'ay perdu ma Tourterelle\" (1606) di Jean Passerat. A partire da essa, il modo in cui la villanelle si sia evoluta nella \"forma fissa\" utilizzata al giorno d'oggi \u00e8 oggetto di dibattito.\nNonostante l'origine francese della villanelle, la maggior parte delle villanelle sono state scritte in inglese, una tendenza che ha avuto inizio alla fine del XIX secolo. La villanelle \u00e8 stata descritta come una forma che spesso tratta il tema delle ossessioni, e di cui si fa uso per fare appello agli estranei; la sua caratteristica distintiva della ripetizione impedisce che assuma un tono convenzionale.\nEtimologia.\nLa parola francese \"villanelle\" deriva dall'italiano \"villanella\", che si riferisce a una canzone o danza rustica, e che proviene da \"villano\", che significa contadino o servo. \"Villano\" deriva dal latino medievale \"villanus\", indicante un fattore. L'etimologia della parola si riferisce al fatto che l'iniziale caratteristica distintiva della forma poetica era il soggetto pastorale.\nStoria.\nLe villanelle nascono come una sorta di ballata in imitazione delle canzoni contadine di tradizione orale, inizialmente senza alcuna forma poetica fissa. Queste poesie erano spesso di soggetto rustico o pastorale e contenevano ritornelli.\nPrima del XIX secolo, il termine \"villanelle\" significava semplicemente \"canzone paesana\", senza alcuna particolare forma poetica implicitavi - un significato conservato ancora oggi nel vocabolario della musica antica. Secondo Julie Kane, il ritornello in ogni strofa indica che la forma discende da una \"canzone corale danzata\" in cui una voce solista femminile semi-improvvisava il testo della canzone in ogni strofa, mentre un anello di ballerine donne, o misto di uomini e donne interveniva con le parole ripetitive del ritornello mentre ballavano intorno a lei in un cerchio.\nLe villanelle divennero di moda in Francia nel XVI secolo grazie a Gr\u00e9vin. Sempre in Francia inizialmente eccelsero in questa forma poetica i poeti Honor\u00e9 d\u2019Urf\u00e9, Passerat, Du Bellay, Desportes, Mellin de Saint-Gelais, \u00c9tienne Jodelle, che la utilizzavano per esprimere delle fantasie amorose e frivolezze.\nLa forma fissa della villanelle, da diciannove versi e contenente il doppio ritornello, deriva dalla poesia di Jean Passerat \"J'ay perdu ma Tourterelle\", pubblicata nel 1606. La \"New Princeton Encyclopedia of Poetry and Poetics\" (\"Nuova enciclopedia della poesia e della poetica di Princeton\", 1993) suggerisce che questa \u00e8 diventata la forma standard della \"villanelle\" quando prosodisti come C\u00e9sar-Pierre Richelet basarono le loro definizioni della villanelle su quella poesia. Questa conclusione \u00e8 stata confutata da Kane, la quale sostiene invece che sia stato Pierre-Charles Berthelin, con le sue aggiunte del 1751 al \"Dictionnaire de rimes\" di Richelet, a fissare per la prima volta la forma, seguito un secolo pi\u00f9 tardi dal poeta Th\u00e9odore de Banville: la sua creazione di due parodie di \"J'ay perdu...\", l'una del 1845 l'altra del 1858, avrebbe portato Wilhelm T\u00e9nint ed altri a pensare che la villanelle era una forma poetica antica.\nNonostante la sua classificazione e origine come forma poetica francese, la grande maggioranza delle villanelle \u00e8 stata scritta in inglese. Dopo la pubblicazione del trattato di Th\u00e9odore de Banville sulla prosodia \"Petit trait\u00e9 de po\u00e9sie fran\u00e7aise\" (1872), la forma \u00e8 diventata popolare in Inghilterra attraverso Edmund Gosse e Austin Dobson. Gosse, Dobson, Oscar Wilde, Andrew Lang e John Payne sono stati tra i primi inglesi scriventi villanelle; i loro e altri lavori sono stati pubblicati nella prima antologia di poesie di forma fissa, \"Ballades and Rondeaus, Chants Royal, Sestinas, Villanelles, &amp;c. Selected\" (1887); essa contiene trentadue villanelle in lingua inglese scritte da diciannove poeti.\nLa maggior parte dei modernisti disprezz\u00f2 le villanelle, che vennero associate con l'estetismo formale degli anni 1890, vale a dire con il movimento decadente in Inghilterra. Nel suo romanzo del 1914 \"Ritratto dell'artista da giovane\", James Joyce include una villanelle scritta dal suo protagonista Stephen Dedalus. William Empson fece rivivere la villanelle pi\u00f9 seriamente nel 1930, e anche i suoi contemporanei e amici W. H. Auden e Dylan Thomas si dilettarono con la forma. La poesia di Dylan Thomas \"Do not go gentle into that good night\" \u00e8 forse la villanelle pi\u00f9 famosa in assoluto. Theodore Roethke e Sylvia Plath scrissero villanelle negli anni 1950 e 1960, e Elizabeth Bishop ha scritto una villanelle particolarmente famosa e influente, \"One Art\", nel 1976. La villanelle ha raggiunto un livello senza precedenti di popolarit\u00e0 negli anni 1980 e 1990 con l'avvento del Nuovo formalismo. Da allora, molti poeti contemporanei hanno scritto villanelle, e ne hanno spesso variato la forma in modo innovativo; nella loro antologia di villanelle (\"Villanelle\") Annie Fitch e Marie-Elizabeth Mali dedicano un'intera sezione a queste variazioni, intitolata \"\"Variations on the Villanelle\" (\"Variazioni sulla villanelle\"\").\nForma.\nLa villanelle si compone di cinque strofe di tre versi (terzine) seguite da una sola strofa di quattro versi (una quartina) per un totale di diciannove versi. \u00c8 strutturata da due rime ripetentisi e due ritornelli: il primo verso della prima strofa \u00e8 anche l'ultimo verso della seconda e della quarta strofa, e il terzo verso della prima strofa \u00e8 l'ultimo verso della terza e della quinta strofa. La configurazione di versi e ritornelli della villanelle pu\u00f2 essere schematizzata come A1bA2 abA1 abA2 abA1 abA2 abA1A2 dove le lettere minuscole (\"a\" e \"b\") sono le due rime, la lettera maiuscola indica un ritornello (\"A\"), e gli indici numerali in alto (1 e 2) indicano il \"ritornello 1\" e il \"ritornello 2\".\nIl modello \u00e8 evidenziato qui di seguito in \"Do not go gentle into that good night\" di Dylan Thomas:\nLa villanelle non ha un metro stabilito, anche se la maggior parte delle villanelle del XIX secolo hanno il trimetro o il tetrametro e la maggior parte delle villanelle del XX secolo hanno il pentametro. \u00c8 ammissibile una lieve alterazione dei versi del ritornello.\nEffetti emotivi della forma.\nCon riferimento alla ripetizione dei versi nella forma poetica, Philip K. Jason suggerisce che la \"villanelle \u00e8 spesso usata, e usata correttamente, per aver a che fare con uno o un altro grado di ossessione\" citando \"Mad Girl's Love Song\" di Sylvia Plath tra altri esempi. Egli nota la possibilit\u00e0 per la forma di evocare, attraverso il rapporto tra i versi ripetuti, un senso di dislocazione e un \"paradigma per la schizofrenia\". Si crede che questa ripetizione di versi impedisca alla villanelle di possedere un \"tono convenzionale\" e la faccia essere pi\u00f9 vicina a una canzone o a una lirica. Stephen Fry afferma che la villanelle \"\u00e8 una forma che sembra fare appello agli estranei, o a coloro che potrebbero avere motivo di considerare se stessi come tali\", con un \"artificio giocoso\" che si adatta alla \"mesta, ironica reiterazione di dolore o fatalismo\". Nonostante questo, la villanelle \u00e8 stata spesso utilizzata anche come poesia leggera; un esempio di tale utilizzo \u00e8 la poesia di Louis Untermeyer \"Lugubrious Villanelle of Platitudes\".\nSul rapporto tra forma e contenuto delle villanelle, Anne Ridler ha notato in una introduzione alla sua poesia \"Villanelle for the Middle of the Way\", un appunto fatto da T. S. Eliot: \"usare una forma molto rigida \u00e8 un aiuto, perch\u00e9 consente di concentrarsi sulle difficolt\u00e0 tecniche della padronanza della forma e di dare al contenuto del poema una versione pi\u00f9 inconscia e pi\u00f9 libera\". In una introduzione a un suo trattato sulla forma intitolato \"Missing Dates\", William Empson afferma che, mentre la villanelle \u00e8 una \"forma molto rigida\", W. H. Auden, nel suo lungo poema \"The Sea and the Mirror\", l'ha comunque \"fatta sembrare assolutamente naturale, come i discorsi di una ragazza innocente\"."}
{"id": "4795651", "revid": "22356", "url": "https://it.wikipedia.org/wiki?curid=4795651", "title": "Poliglifanodontidi", "text": ""}
{"id": "4795652", "revid": "22356", "url": "https://it.wikipedia.org/wiki?curid=4795652", "title": "Sineoamphisbaena", "text": ""}
{"id": "4795653", "revid": "123820403", "url": "https://it.wikipedia.org/wiki?curid=4795653", "title": "Stazione di Mirto-Crosia", "text": "La stazione di Mirto-Crosia \u00e8 una stazione ferroviaria posta sulla ferrovia Jonica. Serve la localit\u00e0 di Mirto, frazione del comune di Crosia. \u00c8 situata nelle immediate vicinanze di Piazza Dante, nella frazione Mirto e rappresenta uno snodo per le diverse compagnie di viaggio che svolgono servizio di trasporto scolastico, urbano, internazionale.\nMovimento.\nTrasporto regionale.\nLa stazione \u00e8 servita da treni Regionali che collegano Mirto-Crosia con:\nI treni del trasporto regionale vengono effettuati con ALn 663, ALn 668 in singolo e doppio elemento, vengono anche utilizzati i treni ATR.220 Swing."}
{"id": "4795656", "revid": "2096950", "url": "https://it.wikipedia.org/wiki?curid=4795656", "title": "Disability Manager", "text": "I Disability Manager sono professionisti che lavorano nel campo della disabilit\u00e0. In Italia, il loro ruolo ha trovato una prima legittimazione istituzionale nel 2009 grazie al \"Libro bianco su accessibilit\u00e0 e mobilit\u00e0 urbana\" a cura del tavolo Tecnico istituito tra Comune di Parma e Ministero del lavoro e delle politiche sociali e del della salute, allora guidato dal ministro Sacconi.\nPi\u00f9 recentemente, il ministro del Lavoro Giovannini ha auspicato l'inserimento dei Disability Manager anche nei ministeri e in enti come Inps e Inail.\nInoltre, la figura del Disability Manager \u00e8 stata prevista nel Programma di azione biennale per la promozione dei diritti e l'integrazione delle persone con disabilit\u00e0, approvato nel 2013.\nTuttavia non \u00e8 stato emanato un regolamento nazionale che definisca la funzione di tale figura in ambito pubblico o privato.\nDal 2009 sono stati organizzati alcuni corsi di perfezionamento per formare tali figure professionali, in particolare da parte dell'Universit\u00e0 Cattolica del Sacro Cuore di Milano.\nIl Disability Manager avrebbe \"il compito di raccogliere le istanze dei cittadini disabili e delle loro famiglie, di attivare il lavoro in rete di tutti gli enti e i soggetti coinvolti, di veicolare i bisogni delle persone disabili verso i servizi esistenti, di mettere in atto ogni azione volta a favorire l'accessibilit\u00e0, urbanistica e non solo, e ad evitare ogni forma di discriminazione.\"\nIl primo Disability Manager italiano ad essere impiegato in una struttura sanitaria (l'Ospedale Riabilitativo di Motta di Livenza) \u00e8 stato Rodolfo Dalla Mora.\nProfilo professionale.\nIl profilo dei Disability Manager non \u00e8 stato definito con precisione in alcuna normativa, n\u00e9 esiste un apposito Albo professionale.\nTuttavia il citato Libro bianco offre alcuni orientamenti. Secondo tale documento, il Disability Manager deve impegnarsi a:\nazioni che possano porsi in contrasto con gli enunciati della Convenzione Internazionale sui Diritti delle Persone con Disabilit\u00e0;"}
{"id": "4795659", "revid": "123820406", "url": "https://it.wikipedia.org/wiki?curid=4795659", "title": "Stazione di Calopezzati", "text": "La stazione di Calopezzati \u00e8 una stazione ferroviaria posta sulla ferrovia Jonica. Serve il centro abitato di Calopezzati.\nStoria.\nFino al 1927 era denominata \"San Giacomo Calopezzati\".\nMovimento.\nTrasporto regionale.\nLa stazione \u00e8 servita da treni Regionali che collegano Calopezzati con:\nI treni del trasporto regionale vengono effettuati con ALn 663, ALn 668 in singolo e doppio elemento, vengono anche utilizzati i treni ATR.220 Swing."}
{"id": "4795661", "revid": "125692183", "url": "https://it.wikipedia.org/wiki?curid=4795661", "title": "Capodichino Aeroporto", "text": "Capodichino - Aeroporto sar\u00e0 una stazione della linea 1 della metropolitana di Napoli, situata nei pressi dell'aeroporto di Napoli-Capodichino.\nLa nuova stazione della metropolitana ridisegna l'accesso all'aeroporto con percorsi pedonali coperti e una rete capillare di strade, connessa alla zona parcheggio. Il progetto caratterizza l'aerostazione con la grande copertura rotonda traslucida che permette alla luce naturale di penetrare dall'alto nel profondo pozzo centrale. Il percorso verticale si anima con il movimento dei viaggiatori: gli ascensori e la spirale delle scale mobili orientano e distribuiscono i flussi di arrivi e partenze.\nIl 15 dicembre 2013 \u00e8 stato approvato dal CIPE un finanziamento da 650 milioni di euro per la tratta Garibaldi-Capodichino Aeroporto, con le fermate intermedie Centro Direzionale, Tribunale e Poggioreale.\nL'ultimazione dei lavori, inizialmente prevista dal CIPE per il 2018, avverr\u00e0 non prima del 2025.\nServizi.\nLa stazione disporr\u00e0 di:"}
{"id": "4795662", "revid": "123820408", "url": "https://it.wikipedia.org/wiki?curid=4795662", "title": "Stazione di Mandatoriccio-Campana", "text": "La stazione di Mandatoriccio-Campana \u00e8 una stazione ferroviaria posta sulla ferrovia Jonica. Serve i centri abitati di Mandatoriccio e di Campana.\nStoria.\nFino al 1940 era denominata semplicemente \"Campana\".\nMovimento.\nTrasporto regionale.\nLa stazione \u00e8 servita da treni Regionali che collegano Mandatoriccio-Campana con:\nI treni del trasporto regionale vengono effettuati con ALn 663, ALn 668 in singolo e doppio elemento, vengono anche utilizzati i treni ATR.220 Swing."}
{"id": "4795669", "revid": "958063", "url": "https://it.wikipedia.org/wiki?curid=4795669", "title": "Joan Marie Laurer", "text": ""}
{"id": "4795670", "revid": "63238600", "url": "https://it.wikipedia.org/wiki?curid=4795670", "title": "Stazione di Campana", "text": ""}
{"id": "4795671", "revid": "958063", "url": "https://it.wikipedia.org/wiki?curid=4795671", "title": "Randall Keith Orton", "text": ""}
{"id": "4795672", "revid": "1305772", "url": "https://it.wikipedia.org/wiki?curid=4795672", "title": "Stazione di Mandatoriccio", "text": ""}
{"id": "4795674", "revid": "48344", "url": "https://it.wikipedia.org/wiki?curid=4795674", "title": "Paul Randall Wight", "text": ""}
{"id": "4795675", "revid": "63238721", "url": "https://it.wikipedia.org/wiki?curid=4795675", "title": "Stazione di Maia Bassa", "text": ""}
{"id": "4795676", "revid": "203688", "url": "https://it.wikipedia.org/wiki?curid=4795676", "title": "Andrea da Schivenoglia", "text": "Biografia.\n\u00c8 noto per aver manoscritto in volgare una cronaca degli avvenimenti di Mantova e la storia di alcune famiglie mantovane a partire dall'anno 1445 fino al marzo 1484. Relativamente al periodo successivo, \u00e8 annotata una notizia del 1491, anche se mancano tutti gli avvenimenti tra il marzo 1484 e il 1491, tra cui la morte di Federico I Gonzaga.\nQuesta cronaca, mai pubblicata dall'autore, \u00e8 redatta in forma di memoriale, in cui lo Schivenoglia annotava quanto accadeva giornalmente.\nSpos\u00f2 la nobile Osanna Brognolo, portando in dote duecento ducati d'oro."}
{"id": "4795677", "revid": "63238758", "url": "https://it.wikipedia.org/wiki?curid=4795677", "title": "Stazione di Terlano", "text": ""}
{"id": "4795681", "revid": "63238807", "url": "https://it.wikipedia.org/wiki?curid=4795681", "title": "Stazione di San Giacomo Calopezzati", "text": ""}
{"id": "4795686", "revid": "1305772", "url": "https://it.wikipedia.org/wiki?curid=4795686", "title": "Stazione di Elmas", "text": ""}
{"id": "4795690", "revid": "767487", "url": "https://it.wikipedia.org/wiki?curid=4795690", "title": "Fodonyx spenceri", "text": "Il fodonice (Fodonyx spenceri) \u00e8 un rettile estinto, appartenente ai rincosauri. Visse nel Triassico medio (Anisico, circa 244 milioni di anni fa) e i suoi resti fossili sono stati ritrovati in Inghilterra.\nDescrizione.\nIl corpo di questo animale era piuttosto robusto, pi\u00f9 massiccio rispetto a quello di altri rincosauri come \"Rhynchosaurus\". La lunghezza complessiva era di circa un metro, mentre il cranio era lungo circa 15 centimetri. Il cranio era largo nella parte posteriore, mentre le premascelle formavano una struttura simile a un becco; erano presenti anche larghe piastre dentarie con numerose file di denti; la mandibola era molto profonda.\nClassificazione.\n\"Fodonyx spenceri\" venne descritto per la prima volta nel 1990 da Michael Benton, sulla base di numerosi resti fossili rinvenuti nel Devon (Inghilterra). I suoi fossili (25 esemplari) furono scoperti nella formazione Otter Sandstone (Anisico) e vennero inizialmente assegnati a una nuova specie del genere \"Rhynchosaurus \"(R. spenceri). Solo successivamente una nuova analisi dei fossili determin\u00f2 che questa specie era pi\u00f9 derivata rispetto alle altre attribuite a \"Rhynchosaurus\", e fu necessaria l'istituzione di un nuovo genere, \"Fodonyx \"(Hone e Benton, 2008). Nel 2010, uno dei crani di \"Fodonyx \"venne ridescritto come un nuovo genere, \"Bentonyx \"(Langer et al., 2010)."}
{"id": "4795695", "revid": "339392", "url": "https://it.wikipedia.org/wiki?curid=4795695", "title": "Sweet T", "text": ""}
{"id": "4795696", "revid": "697352", "url": "https://it.wikipedia.org/wiki?curid=4795696", "title": "Vasyl' Dmytrovy\u010d Jermylov", "text": "I suoi generi compresero il cubismo, il costruttivismo e neo-primitivismo.\nBiografia.\nNel 1910, Vasyl' Jermylov studi\u00f2 alla Scuola d'Arte Applicata a Charkiv, seguendo lezioni nello studio di Eduard Steinberg, interessandosi in affresco e mosaico.\nDal 1911-1912 \u00e8 stato membro del Golubaja Lilija (\"Blue Lily\") a Charkiv.\nNel 1912 ha frequentato la Scuola di Mosca di Pittura, Scultura e Architettura. Nello stesso anno ha incontrato Vladimir Majakovskij e David Burljuk.\nNel 1913 ha avuto una formazione negli studi di Il'ja Ivanovi\u010d Ma\u0161kov e P\u00ebtr Kon\u010dalovskij a Mosca.\nNel 1913-1914 \u00e8 stato membro del gruppo di Budiak, sempre a Charkiv.\nNel 1914 Jermylov ritorn\u00f2 alla Scuola d'Arte Applicata (Charkiv), dove si laure\u00f2 con un diploma in Pittura Decorativa.\nNel 1918 fonda il gruppo Lega dei Sette, insieme con l'artista Marija Sinjakova. Nello stesso anno ha avuto una mostra con il gruppo Lega dei Sette (Charkiv).\nNel 1919 ha fondato la \"Industrial Teacher Workshop\" (Charkiv).\nNel 1920 Jermylov divenne capo dell'Agenzia ucraina per la Propaganda (UKROSTA) dei progetti. Nel 1920 divenne decoratore per il movimento \"Ucraina Rossa\" e il Club dell'Armata Rossa (Charkiv).\nNel 1922 \u00e8 stato cofondatore del Istituto Artistico Tecnico a Charkiv.\nNel 1925 Vasyl' Jermylov divenne membro dell'Associazione dell'Arte rivoluzionaria della Ucraina (ARMU), insieme a David Burljuk, Vadim Meller, Aleksandr Bogomazov, Viktor Palmov e altri.\nNel 1928 Jermylov partecip\u00f2 alla \"International Press Exhibition: Pressa\", a Colonia, insieme a Lissitzky, Meller e Aleksandr Ty\u0161ler.\nNel 1928-1929 \u00e8 stato direttore artistico della rivista \"Avantgarde\", e ha anche fatto disegni per copertine di libri, illustrazioni per riviste ucraine, e design per interni.\nDal 1944 al 1947 \u00e8 stato docente presso l'Istituto Nazionale d'Arte a Charkiv.\nDal 1963-1967 Jermylov ha continuato ad insegnare presso l'Istituto d'Arte Nazionale (Charkiv).\nVasyl' Jermylov mor\u00ec il 6 gennaio 1968 a Charkiv.\nAltre fonti hanno danno come sua data di morte come quella del 7 gennaio 1968.\nOpere.\nAlcune delle opere pi\u00f9 importanti sono:\nNel 2012 al Museo d'Arte Multimediale a Mosca, si \u00e8 tenuta una mostra su di lui \"Vasyl' Jermylov 1894-1968\"."}
{"id": "4795697", "revid": "63239115", "url": "https://it.wikipedia.org/wiki?curid=4795697", "title": "Stazione di Casola-Minucciano", "text": ""}
{"id": "4795698", "revid": "63239123", "url": "https://it.wikipedia.org/wiki?curid=4795698", "title": "Stazione di Pieve San Lorenzo-Casola Lunigiana", "text": ""}
{"id": "4795699", "revid": "22356", "url": "https://it.wikipedia.org/wiki?curid=4795699", "title": "Fodonyx", "text": ""}
{"id": "4795700", "revid": "463686", "url": "https://it.wikipedia.org/wiki?curid=4795700", "title": "Regimazione idraulica", "text": ""}
{"id": "4795701", "revid": "1543377", "url": "https://it.wikipedia.org/wiki?curid=4795701", "title": "Pierre Belon", "text": "Come molti altri poligrafi del Rinascimento, scrisse e studi\u00f2 diversi argomenti, tra cui ittiologia, ornitologia, botanica, anatomia comparata, architettura ed egittologia. Ivan Pavlov lo chiam\u00f2 \"il profeta dell'anatomia comparata\".\nBiografia.\nBelon nacque nel villaggio di Souleti\u00e8re vicino a C\u00e9rans-Foulletourte. La sua famiglia non era ricca e da ragazzo, lavor\u00f2 come apprendista in una farmacia di Foulletourte. Successivamente (c. 1535) fu un farmacista al servizio del vescovo di Clermont, Guillaume Duprat. Viaggi\u00f2 poi dalle Fiandre all'Inghilterra, prendendo un vivo interesse per la zoologia. Quando torn\u00f2 in Alvernia fu aiutato da Ren\u00e9 du Bellay, vescovo di Le Mans, a studiare presso l'Universit\u00e0 di Wittenberg con il botanico Valerio Cordo (1515-1544). Viaggi\u00f2 in Germania con Cordo e al suo arrivo a Thionville, venne arrestato con il sospetto che fosse un luterano. Fu rilasciato per l'intervento di un certo Dehamme che era un ammiratore del suo amico di Parigi, il poeta Ronsard. Intorno al 1542 studi\u00f2 medicina a Parigi ed ottenne una licanza ma non prese mai la laurea. Con la raccomandazione di Duprat, divenne farmacista del cardinale Fran\u00e7ois de Tournon. Sotto il patronato del cardinale fu in grado di intraprendere ampi viaggi scientifici. A partire dal 1546 si rec\u00f2 in Grecia, a Creta, in Asia Minore, Egitto, Arabia e Palestina tornando nel 1549. Sperava di trovare i resti della Troia di Omero nel Levante ma non vi riusc\u00ec. Un resoconto completo di illustrazioni delle sue Observations in questo viaggio, venne pubblicato a Parigi nel 1553. Tornando alla casa del cardinale de Tournon, a Roma per il conclave, Belon incontr\u00f2 i naturalisti Guillaume Rondelet e Hippolyte Salviani. Tornato a Parigi, con i suoi appunti cominci\u00f2 a pubblicare quanto aveva raccolto nei suoi viaggi. Nel 1557 riprese a viaggiare, questa volta nel nord Italia, Savoia, Delfinato e Alvernia.\nBelon fu un favorito sia di da Enrico II che di Carlo IX che gli concesse il suo alloggio nello Ch\u00e2teau de Madrid nel Bois de Boulogne: l\u00ec inizi\u00f2 la traduzione di Pedanio Dioscoride e Teofrasto. Fu assassinato dai ladri una sera di aprile del 1564 mentre arrivava da Parigi attraverso il bosco.\nOpere.\nBelon era un tipico studioso del Rinascimento e nella sua vita si interess\u00f2 a \"tutti i tipi di discipline\". Era interessato a zoologia, botanica e all'antichit\u00e0 classica. Oltre al racconto dei suoi viaggi scrisse numerose opere scientifiche di notevole valore, in particolare \"Histoire naturelle des estranges poissons\" (1551), \"De aquatilibus\" (1553). Le sue opere vennero tradotte da Charles de l'Escluse e tenute in alta stima da Ulisse Aldrovandi.\nNella sua \"L'Histoire de la nature des oyseaux\" (1555) incluse due figure di uno scheletro umano e di quello di un uccello confrontando le ossa omologhe. Questo \u00e8 ampiamente usato come una delle prime idee di anatomia comparata.\nPubblicazioni.\nTutte furono prima pubblicate a Parigi.\nIntitolazioni.\nUn \"genus\" della famiglia di piante Gesneriaceae venne nominato \"Bellonia\" in suo onore da Charles Plumier. Una statua di Belon venne eratta a Le Mans nel 1887."}
{"id": "4795702", "revid": "77929", "url": "https://it.wikipedia.org/wiki?curid=4795702", "title": "Tensai", "text": ""}
{"id": "4795705", "revid": "123820419", "url": "https://it.wikipedia.org/wiki?curid=4795705", "title": "Stazione di Cariati", "text": "La stazione di Cariati \u00e8 una stazione ferroviaria posta sulla ferrovia Jonica. Serve il centro abitato di Cariati.\nMovimento.\nTrasporto nazionale.\nLa stazione \u00e8 servita da treni InterCity che collegano lo scalo con Reggio Calabria e Taranto.\nI treni InterCity vengono effettuati con locomotive D.445 con carrozze UIC-Z1 restaurate.\nTrasporto regionale.\nLa stazione \u00e8 servita da treni Regionali che collegano Cariati con:\nI treni del trasporto regionale vengono effettuati con ALn 663, ALn 668 in singolo e doppio elemento, vengono anche utilizzati i treni ATR.220 Swing.\nServizi.\nLa stazione dispone di:"}
{"id": "4795707", "revid": "125848450", "url": "https://it.wikipedia.org/wiki?curid=4795707", "title": "Oyapock", "text": "Il fiume Oyapock o Oiapoque (in francese Fleuve Oyapock; in portoghese Rio Oiapoque) \u00e8 un fiume sudamericano che segna buona parte del confine internazionale tra la Guyana francese ed il Brasile.\nIl fiume nasce in Brasile nella Serra di Tumucumaque e scorre prevalentemente verso nord-est, segnando il confine tra il dipartimento d'oltremare francese della Guyana e lo Stato brasiliano di Amap\u00e1. Riceve numerosi affluenti sia da nord che da sud prima di sfociare con un lungo e ampio estuario nell'Oceano Atlantico.\nPresso l'estuario nella parte francese \u00e8 presente la collina Montagne d'argent.\nNel 2008 si \u00e8 dato inizio ai lavori di costruzione di un ponte strallato che collegher\u00e0 i centri abitati di Oiapoque in Brasile e Saint-Georges-de-l'Oyapock nella Guyana francese."}
{"id": "4795716", "revid": "123820448", "url": "https://it.wikipedia.org/wiki?curid=4795716", "title": "Stazione di Crucoli", "text": "La stazione di Crucoli \u00e8 una stazione ferroviaria posta sulla ferrovia Jonica. Serve il centro abitato di Crucoli.\nStoria.\nLa stazione esiste dal 1\u00ba giugno 1874, data in cui venne inaugurata la tratta Cariati - Crotone della ferrovia Jonica.\nStrutture e impianti.\nLa stazione dispone di 2 binari per il servizio viaggiatori. \u00c8 presente un monitor per fornire informazioni ai passeggeri. La stazione, come quasi tutte le stazioni della linea Jonica, \u00e8 priva di biglietteria e di sala d'aspetto.\nMovimento.\nLa stazione \u00e8 servita dai treni regionali operati da Trenitalia nell'ambito del contratto di servizio stipulato con la regione Calabria."}
{"id": "4795717", "revid": "380654", "url": "https://it.wikipedia.org/wiki?curid=4795717", "title": "Victoria Anne Wilson", "text": ""}
{"id": "4795719", "revid": "380654", "url": "https://it.wikipedia.org/wiki?curid=4795719", "title": "The Lathe of Heaven (film 2002)", "text": "The Lathe of Heaven \u00e8 un film TV del 2002 diretto da Philip Haas, scritto da Alan Sharp e interpretato da James Caan, Lukas Haas, Lisa Bonet, David Strathairn e Cas Anvar. Dopo \"The Lathe of Heaven\" del 1980, questo \u00e8 il secondo adattamento televisivo di \"La falce dei cieli\" (\"The Lathe of Heaven\"), romanzo di fantascienza del 1971 di Ursula K. Le Guin. Diversamente l'adattamento del 1980, il film scarta una parte significativa della trama, alcuni personaggi minori e gran parte dei fondamenti filosofici del libro.\nProduzione.\nRiprese.\nLe riprese del film sono state effettuate in Canada, a Montr\u00e9al."}
{"id": "4795720", "revid": "594360", "url": "https://it.wikipedia.org/wiki?curid=4795720", "title": "Choi Min-ho (cantante)", "text": " \u00c8 stato scoperto nel 2006 per strada da un agente della S.M. Entertainment e ha debuttato il 25 maggio 2008 negli SHINee come rapper. Due mesi prima del debutto ha lavorato come modello per Ha Sang-baek. Oltre che nella musica, \u00e8 attivo come attore e ha recitato da protagonista in due serial, \"Areumda-un geudae-ege\" e \"Medical Top Team\". Nel 2016 ha recitato nel drama Hwarang.\nDurante le riprese del film \"Jangsa-ri 9.15\" , (titolo poi modificato in \"The Battle Of Jangsa-ri\", disponibile nelle sale coreane da settembre 2019) tenutesi verso la fine del 2018, l'artista ha rischiato di perdere la vista a causa di un incidente sul set.\nAd aprile 2019, previsto dalla legge, vi \u00e8 stato il suo arruolamento militare.\nPrima di partire, ha rilasciato il suo primo brano da solista sotto la label STATION3, parte della SMTOWN, chiamato \" I'm Home\"."}
{"id": "4795725", "revid": "339392", "url": "https://it.wikipedia.org/wiki?curid=4795725", "title": "Stephanie Marie McMahon Levesque", "text": ""}
{"id": "4795727", "revid": "123820455", "url": "https://it.wikipedia.org/wiki?curid=4795727", "title": "Stazione di Cir\u00f2", "text": "La stazione di Cir\u00f2 \u00e8 una stazione ferroviaria posta a 14 metri s.l.m. sulla ferrovia Jonica tra la stazione di Crucoli e di Torre Melissa.\nNonostante il nome, non serve il comune di Cir\u00f2, bens\u00ec il confinante comune di Cir\u00f2 Marina: la denominazione della stazione infatti \u00e8 nata prima del 1952, quando Cir\u00f2 Marina era ancora solo una frazione di Cir\u00f2.\nMovimento.\nTrasporto nazionale.\nLa stazione \u00e8 servita da treni InterCity che collegano lo scalo con Reggio Calabria e Taranto.\nI treni InterCity vengono effettuati con locomotive D.445 con carrozze UIC-Z1 restaurate.\nTrasporto regionale.\nLa stazione \u00e8 servita da treni Regionali che collegano Cir\u00f2 con:\nI treni del trasporto regionale vengono effettuati con ALn 663, ALn 668 in singolo e doppio elemento, vengono anche utilizzati i treni ATR.220 Swing."}
{"id": "4795728", "revid": "958063", "url": "https://it.wikipedia.org/wiki?curid=4795728", "title": "Terry Eugene Bollea", "text": ""}
{"id": "4795730", "revid": "124896950", "url": "https://it.wikipedia.org/wiki?curid=4795730", "title": "Costanza Miriano", "text": "Biografia.\nLaureata in lettere classiche all'Universit\u00e0 di Perugia, dopo aver studiato giornalismo si \u00e8 trasferita a Roma, dove ha cominciato a lavorare al Tg3.\nHa esordito come scrittrice nel 2011 con \"Sposati e sii sottomessa\", una raccolta di lettere alle amiche alle prese con problemi sentimentali e familiari, in cui sostiene la visione cristiana del matrimonio. L'anno successivo \u00e8 uscito \"Sposala e muori per lei\", dedicato questa volta agli uomini, ai mariti delle \"spose sottomesse\". I due titoli sono ispirati a un passo della Lettera agli Efesini di San Paolo (Ef ): \u00abLe mogli siano sottomesse ai mariti come al Signore [...] E voi, mariti, amate le vostre mogli, come Cristo ha amato la Chiesa e ha dato se stesso per lei [...]\u00bb. Entrambi i libri sono poi stati tradotti in spagnolo, polacco e francese.\nDopo quindici anni al Tg3, \u00e8 passata ad occuparsi di informazione religiosa a Rai Vaticano. Ha collaborato con \"Avvenire\", \"Il Timone\", \"Il Foglio\", \"La Verit\u00e0\".\n\u00c8 stata membro del comitato \"Difendiamo i Nostri Figli\", che figura fra gli organizzatori dei Family Day del 20 giugno 2015 e del 30 gennaio 2016 a Roma. Nel marzo 2016 ha deciso di uscire dal Comitato.\nVita privata.\n\u00c8 sposata e ha quattro figli, due maschi e due femmine gemelle."}
{"id": "4795734", "revid": "1833437", "url": "https://it.wikipedia.org/wiki?curid=4795734", "title": "Robbiano (Giussano)", "text": "Robbiano (\"Robian\" in dialetto brianzolo, : ) \u00e8 una frazione geografica del comune italiano di Giussano posta ad est del centro abitato, verso Verano Brianza.\nStoria.\nRobbiano fu un antico comune del Milanese.\nRegistrato agli atti del 1751 come un villaggio di 360 abitanti saliti a 377 nel 1771, con l'arrivo dei rivoluzionari francesi sub\u00ec un periodo di turbolenza amministrativa. Riportato sotto Milano alla proclamazione del Regno d'Italia nel 1805, Robbiano risultava avere 387 abitanti. Nel 1809 il municipio fu soppresso su risultanza di un regio decreto di Napoleone che lo un\u00ec per la prima volta a Giussano, ma il Comune di Robbiano fu restaurato nel 1816 dagli austriaci al loro ritorno, e nel 1853 risult\u00f2 essere popolato da 540 abitanti, saliti a 606 nel 1861. Sotto il nuovo governo italiano il municipio ebbe comunque breve vita perch\u00e9 nel 1869 fu riannesso a Giussano su decreto di Vittorio Emanuele II seguendo l'antico modello napoleonico."}
{"id": "4795735", "revid": "123820458", "url": "https://it.wikipedia.org/wiki?curid=4795735", "title": "Stazione di Torre Melissa", "text": "La stazione di Torre Melissa \u00e8 una stazione ferroviaria posta sulla ferrovia Jonica. Serve il centro abitato di Torre Melissa, frazione del comune di Melissa.\nMovimento.\nTrasporto regionale.\nLa stazione \u00e8 servita da treni Regionali che collegano Torre Melissa con:\nI treni del trasporto regionale vengono effettuati con ALn 663, ALn 668 in singolo e doppio elemento, vengono anche utilizzati i treni ATR.220 Swing.\nMovimento.\nTrasporto regionale.\nLa stazione \u00e8 servita da treni Regionali che collegano Corigliano Calabro?? con:\nI treni del trasporto regionale vengono effettuati con ALn 663, ALn 668 in singolo e doppio elemento, vengono anche utilizzati i treni ATR.220 Swing."}
{"id": "4795739", "revid": "123820463", "url": "https://it.wikipedia.org/wiki?curid=4795739", "title": "Stazione di Strongoli", "text": "La stazione di Strongoli \u00e8 una stazione ferroviaria posta sulla ferrovia Jonica. Serve il centro abitato di Strongoli.\nMovimento.\nTrasporto regionale.\nLa stazione \u00e8 servita da treni Regionali che collegano Strongoli con:\nI treni del trasporto regionale vengono effettuati con ALn 663, ALn 668 in singolo e doppio elemento, vengono anche utilizzati i treni ATR.220 Swing."}
{"id": "4795741", "revid": "363629", "url": "https://it.wikipedia.org/wiki?curid=4795741", "title": "Regia universit\u00e0 di Napoli", "text": ""}
{"id": "4795746", "revid": "767487", "url": "https://it.wikipedia.org/wiki?curid=4795746", "title": "Gabriel Bounin", "text": "Biografia.\nEra un avvocato di Ch\u00e2teauroux nella provincia del Berry. Nel 1561 pubblic\u00f2 \"La Soltane\", una tragedia che aveva per tema il ruolo avuto da Roxelana nell'uccisione di \u015eehzade Mustafa, il figlio maggiore del sultano Ottomano Solimano il Magnifico. In barba alle regole delle Pleiadi, \"La Soltane\" era un lavoro su un evento contemporaneo, piuttosto che su argomento classico. Questa tragedia costrituisce il primo esempio di un'opera imperniata sull'Impero ottomano ad essere rappresentata sul palcoscenico in Francia."}
{"id": "4795751", "revid": "124770454", "url": "https://it.wikipedia.org/wiki?curid=4795751", "title": "Stazione di Cutro", "text": "La stazione di Cutro \u00e8 una stazione ferroviaria posta sulla ferrovia Jonica. Serve il centro abitato di Cutro.\nStoria.\nNel 1873 viene costruita la \"Galleria di Cutro\" la pi\u00f9 lunga galleria della linea ferroviaria Jonica: lunga 2723 m, alta nel tratto massimo 6,47 m e larga 5,60 m.\nNel 1991 la stazione di Cutro venne trasformata in fermata impresenziata; successivamente recuper\u00f2 il rango di stazione.\nMovimento.\nLa stazione \u00e8 servita unicamente da un InterCity sulla relazione Reggio Calabria - Taranto e da un regionale sulla relazione Catanzaro Lido - Sibari. Il traffico regolare \u00e8 assente da molti anni."}
{"id": "4795753", "revid": "339392", "url": "https://it.wikipedia.org/wiki?curid=4795753", "title": "Jacqueline DeLois Moore", "text": ""}
{"id": "4795755", "revid": "363629", "url": "https://it.wikipedia.org/wiki?curid=4795755", "title": "Kala-azar", "text": ""}
{"id": "4795756", "revid": "123823783", "url": "https://it.wikipedia.org/wiki?curid=4795756", "title": "Stazione di Roccabernarda", "text": "La stazione di Roccabernarda \u00e8 una stazione ferroviaria posta sulla ferrovia Jonica. Sita nel territorio comunale di Belcastro, serve tuttavia principalmente il comune limitrofo di Roccabernarda."}
{"id": "4795757", "revid": "923748", "url": "https://it.wikipedia.org/wiki?curid=4795757", "title": "The inner life of Martin Frost", "text": ""}
{"id": "4795758", "revid": "1305772", "url": "https://it.wikipedia.org/wiki?curid=4795758", "title": "That Means a Lot", "text": "That Means a Lot \u00e8 un brano scritto dalla coppia Lennon-McCartney, registrato dai Beatles per l'album \"Help!\" e per l'omonimo film. Venne per\u00f2 scartato e la loro versione \u00e8 stata pubblicata ufficialmente solo nell\"'Anthology 2\".\nIl brano.\nL'autore principale del brano era Paul McCartney, anche se John Lennon si \u00e8 ricordato di un suo contributo. Il brano venne registrato in due differenti occasioni: una il 20 febbraio 1965, ed un'altra il 30 marzo dello stesso anno. La prima volta iniziarono facendo quattro prove, poi incisero la base ritmica, con Paul che cantava e che suonava il pianoforte, Harrison e Lennon ai cori e alle chitarre, rispettivamente solista e ritmica, e Ringo alla batteria. Dopo sovraincisero nuovamente le chitarre ed eseguirono il raddoppio vocale. Il 30 marzo registrarono quattro nastri. I primi due di questi nastri erano molto diversi da tutte le altre versioni: non erano pi\u00f9 nella tonalit\u00e0 del Mi maggiore, ma in Sol, ed avevano un andamento molto sul country rock. Le ultime due \"takes\" tornarono ad essere simili a quelle incise a febbraio. Il rifacimento non venne mai completato, ed \u00e8 stato pubblicato solamente su \"bootlegs\". La versione pubblicata sull\"'Anthology 2\" era invece la prima \"take\" del 20 febbraio.\nLa canzone venne scartata sia dal film che dall'album \"Help!\", scelta che ha sorpreso, dopo la pubblicazione; come spesso accadeva agli scarti dei Beatles, la canzone venne donata ad un altro artista, in questo caso P. J. Proby. Egli ne realizz\u00f2 un singolo, che arriv\u00f2 alla trentesima posizione nel Regno Unito ."}
{"id": "4795763", "revid": "22356", "url": "https://it.wikipedia.org/wiki?curid=4795763", "title": "Siodontidi", "text": ""}
{"id": "4795764", "revid": "22356", "url": "https://it.wikipedia.org/wiki?curid=4795764", "title": "Britopodidi", "text": ""}
{"id": "4795765", "revid": "123823798", "url": "https://it.wikipedia.org/wiki?curid=4795765", "title": "Stazione di Botricello", "text": "La stazione di Botricello \u00e8 una stazione ferroviaria posta sulla ferrovia Jonica. Serve il centro abitato di Botricello.\nMovimento.\nTrasporto nazionale.\nLa stazione \u00e8 servita da treni InterCity che collegano lo scalo con Reggio Calabria e Taranto.\nI treni InterCity vengono effettuati con locomotive D.445 con carrozze Eurofima restaurate.\nTrasporto regionale.\nLa stazione \u00e8 servita da treni Regionali che collegano Botricello con:\nI treni del trasporto regionale vengono effettuati con ALn 663, ALn 668 in singolo e doppio elemento, vengono anche utilizzati i treni ATR.220 Swing."}
{"id": "4795766", "revid": "22356", "url": "https://it.wikipedia.org/wiki?curid=4795766", "title": "Chiniquodontidi", "text": ""}
{"id": "4795770", "revid": "486946", "url": "https://it.wikipedia.org/wiki?curid=4795770", "title": "Rhodes Brothers", "text": ""}
{"id": "4795773", "revid": "958063", "url": "https://it.wikipedia.org/wiki?curid=4795773", "title": "Usos", "text": ""}
{"id": "4795774", "revid": "124822272", "url": "https://it.wikipedia.org/wiki?curid=4795774", "title": "Alberto Methol Ferr\u00e9", "text": "\u00c8 considerato uno dei pi\u00f9 fecondi e originali intellettuali latinoamericani.\nBiografia.\nLaureato in Diritto e Filosofia presso l'Universit\u00e0 della Repubblica, studi\u00f2 a fondo i padri della patria sudamericani: Jos\u00e9 de San Mart\u00edn, Jos\u00e9 Gervasio Artigas, Sim\u00f3n Bol\u00edvar.\nNel 1955 fond\u00f2 la rivista \"Nexo\", con l'obiettivo di creare, appunto, \"nessi\" tra nazione e nazione, intrecciare legami tra pensatori di Paesi diversi del Sud America. Coltivava il sogno dell'unificazione dell'America meridionale in una grande federazione: \u00abPer sopravvivere l'America latina deve realizzare qualcosa di analogo a quanto attuato dagli Stati Uniti d'America, per\u00f2 a partire da se stessa, dalla propria originalit\u00e0 di circolo culturale cattolico\u00bb. Il processo di integrazione si \u00e8 poi in parte realizzato nel Mercosur.\nDal 1967 al 1975 fece parte del comitato di redazione della rivista \"Vispera\", nata per interpretare la situazione della Chiesa cattolica dell'America latina, e il suo recepimento del Concilio Vaticano II, alla vigilia (\"vispera\") della seconda conferenza generale dell'episcopato latinoamericano, fissata per il 1968.\nNel 1969 fu chiamato a far parte del Dipartimento per i laici del Consiglio episcopale latinoamericano (CELAM), organismo con cui collaborer\u00e0 per un ventennio. Cominci\u00f2 cos\u00ec a percorrere tutta l'America Latina per conferenze, invitato dai diversi centri di formazione cattolica.\nCritic\u00f2 severamente la teologia della liberazione, che conosceva a fondo anche per il rapporto personale con il suo esponente di maggior spicco, Gustavo Guti\u00e9rrez, anch'egli collaboratore della rivista \"Vispera\"; al contempo critic\u00f2 anche quei cattolici che rifiutavano l'opzione preferenziale per i poveri. Collabor\u00f2 all'elaborazione e alla redazione del cosiddetto Documento di Puebla, in occasione della terza conferenza generale dell'episcopato latinoamericano, che si tenne nel 1979 in Messico.\nFu membro del Pontificio consiglio per i laici dal 1980 al 1984.\nMethol Ferr\u00e9 defin\u00ec \"ateismo libertino\" la nuova ideologia dominante, dopo la caduta degli ateismi d'ispirazione marxista. Il nuovo ateismo \"ha cambiato radicalmente di figura. Non \u00e8 messianico, ma libertino. Non \u00e8 rivoluzionario in senso sociale, ma complice dello \"status quo\". Non ha interesse per la giustizia, ma per tutto ci\u00f2 che permette di coltivare un edonismo radicale\"."}
{"id": "4795775", "revid": "123823816", "url": "https://it.wikipedia.org/wiki?curid=4795775", "title": "Stazione di Cropani", "text": "La stazione di Cropani \u00e8 una stazione ferroviaria posta sulla ferrovia Jonica. Serve il centro abitato di Cropani.\nMovimento.\nLa stazione \u00e8 servita dai treni regionali operanti sulla relazione Sibari/Crotone-Catanzaro Lido/Lamezia Terme. \u00c8 servita anche da due coppie di treni InterCity che collegano lo scalo con Reggio Calabria e Taranto. "}
{"id": "4795780", "revid": "287204", "url": "https://it.wikipedia.org/wiki?curid=4795780", "title": "Mario Aspa", "text": "Biografia.\nFin da fanciullo Aspa mostr\u00f2 grande disposizione all' arte musicale, tanto che pu\u00f2 dirsi che, grazie solamente alla sua volont\u00e0 ed al suo talento, sostenuto da un massiccio studio senza la consulenza di maestri sulle partiture classiche riusc\u00ec a musicare e dare, da giovanissimo, la sua prima opera, il \"Federico II\".\nL'accoglienza che questo spartito ricevette a Messina fu cos\u00ec clamorosa, che il giovane Aspa decise di recarsi a Napoli per perfezionarsi presso il maestro Iba (allievo del contrappuntista Platone).\nA Napoli, Aspa non dovette aspettare molto per farsi apprezzare, tanto che il noto impresario Barbaja offr\u00ec (vedendosela subito accettata) la carica di direttore dei reali Teatri di S. Carlo e Fondo.\nForte di questa nuova carica scrisse un gran numero di pregiate opere, quali il \"Carcere d' Ildegonda\", i \"Due Forzati\", il \"Deportato di Cajenna\", l\"'Hallan\" ed i \"Due Savojardi\", tutte opere che gli procurarono l'amicizia ed il rispetto di grandissimi artisti come Bellini, Rossini, Donizetti e Mercadante.\nIn seguito scrisse il \"Proscritto\" e \"Paolo e Virginia\", entrambi considerati come i suoi capolavori; avranno un grande successo a Napoli ed al teatro Apollo di Roma, dove quest'ultima opera gli valse un autentico trionfo, e venne ripetuta per ben quindici sere.\nUno dei suoi biografi, Preitano, scrisse che quando termin\u00f2 la prima rappresentazione, dovendo il maestro partire per Napoli con la corriera postale, una gran folla gli mostr\u00f2 cos\u00ec tanto affetto da doverlo accompagnare per un buon tratto di strada.\nDopo il 1847, a causa delle sue idee liberali e la sua parentela coi Pispisa e gli Aspa di Messina (tra i quali c'erano molti patrioti), fu inviso alla polizia napoletana e fu destituito da Direttore dei Regi Teatri.\nTornato a Messina, nel 1859 fu costretto ad insegnare canto in una scuola comunale per avere di che vivere.\nNel 2017, il Comune di Piraino ha intitolato la locale Scuola Civica di Musica proprio al compositore messinese."}
{"id": "4795782", "revid": "123823848", "url": "https://it.wikipedia.org/wiki?curid=4795782", "title": "Stazione di Sellia Marina", "text": "La stazione di Sellia Marina era una stazione ferroviaria posta sulla ferrovia Jonica. Serviva il centro abitato di Sellia Marina."}
{"id": "4795785", "revid": "339392", "url": "https://it.wikipedia.org/wiki?curid=4795785", "title": "The Legion of Doom", "text": ""}
{"id": "4795788", "revid": "123823873", "url": "https://it.wikipedia.org/wiki?curid=4795788", "title": "Stazione di Simeri Crichi", "text": "La stazione di Simeri Crichi era una stazione ferroviaria posta sulla ferrovia Jonica. Sita nel territorio comunale di Sellia Marina, serviva tuttavia principalmente il comune limitrofo di Simeri Crichi."}
{"id": "4795792", "revid": "640389", "url": "https://it.wikipedia.org/wiki?curid=4795792", "title": "Federazione calcistica dell'Asia centrale e meridionale", "text": "La Federazione calcistica dell'Asia centrale e meridionale, ufficialmente Central and South Asian Football Federation e nota con l'acronimo CSAFF, \u00e8 stato uno dei quattro gruppi regionali in cui era organizzata l'Asian Football Confederation, la confederazione calcistica asiatica. \nLa CSAFF raggruppava 6 associazioni nazionali dell'Asia centrale e 7 associazioni nazionali dell'Asia meridionale. A partire dal 9 febbraio 2015, la CSAFF ha cessato di esistere e le associazioni ad essa affiliate sono confluite, in parte, nella South Asian Football Federation e, in parte, nella Central Asian Football Federation."}
{"id": "4795794", "revid": "339392", "url": "https://it.wikipedia.org/wiki?curid=4795794", "title": "The Big Boss Man", "text": ""}
{"id": "4795797", "revid": "1442080", "url": "https://it.wikipedia.org/wiki?curid=4795797", "title": "Pico Boulevard", "text": "Pico Boulevard \u00e8 una delle principali arterie stradali della citt\u00e0 di Los Angeles in California. \nCorre dalla Appian Way a Santa Monica sull'Oceano Pacifico fino a Central Avenue nella Downtown di Los Angeles.\nPrende il nome da P\u00edo Pico, l'ultimo governatore messicano dell'Alta California.\nLungo il suo percorso si trovano gli studi cinematografici della 20th Century Fox, lo Staples Center ed il Los Angeles Convention Center."}
{"id": "4795799", "revid": "572415", "url": "https://it.wikipedia.org/wiki?curid=4795799", "title": "Museo di storia", "text": ""}
{"id": "4795801", "revid": "599013", "url": "https://it.wikipedia.org/wiki?curid=4795801", "title": "Cody Pickett", "text": "Carriera professionistica.\nPickett fu scelto nel settimo giro del Draft 2004 dai San Francisco 49ers. Inizi\u00f2 la stagione 2005 come quarto quarterback nelle gerarchie della squadra ma si ritrov\u00f2 titolare dopo che Tim Rattay e Alex Smith e Ken Dorsey si infortunarono. Pickett gioc\u00f2 negli special team per la maggior parte della stagione, un ruolo insolito per un quarterback. Gioc\u00f2 anche come safety e wide receiver durante gli allenamenti.\nPickett fu scambiato il 27 luglio 2006 con gli Houston Texans per una scelta da definire del draft 2007. Fu svincolato dalla franchigia il 1\u00ba settembre 2006 e pass\u00f2 la stagione 2007 come quarterback titolare dei Rhein Fire della NFL Europe.\nNel luglio 2007, Pickett firm\u00f2 un contratto annuale con gli Oakland Raiders ma fu svincolato il 1\u00ba agosto. Le ultime stagioni della carriera le disput\u00f2 nella CFL con Toronto Argonauts (2007-2009), Montreal Alouettes (2010) e Calgary Stampeders (2010).\nVittorie e premi.\n\"Nessuno\"\nStatistiche.\nNFL"}
{"id": "4795802", "revid": "287204", "url": "https://it.wikipedia.org/wiki?curid=4795802", "title": "Motocross delle Nazioni 2012", "text": "Il Motocross delle Nazioni 2012 (conosciuto anche con i nomi \"Motocross des Nations\", \"Motocross of Nations\" o \"MXDN\"), evento giunto alla sessantaseiesima edizione, si \u00e8 disputato a Lommel in Belgio nei giorni 29 e 30 settembre 2012. \u00c8 stato vinto dalla squadra tedesca, davanti ai team belga e statunitense."}
{"id": "4795804", "revid": "1543377", "url": "https://it.wikipedia.org/wiki?curid=4795804", "title": "Iain Stewart", "text": "Membro della Geological Society of London e presidente della Royal Scottish Geographical Society, \u00e8 professore di Comunicazione della geoscienza (\"Geoscience Communication\") presso l'Universit\u00e0 di Plymouth. \u00c8 membro del comitato scientifico dell'\"International Geoscience Programme\" dell'UNESCO.\nDescritto come una \"rock star\" della geologia, Stewart \u00e8 famoso al pubblico come presentatore di vari programmi scientifici per la BBC, incluso \"\" (\"Earth: The Power of the Planet\"), che ha ricevuto una nomination ai BAFTA Awards.\nBiografia.\nPrimi anni e formazione.\nNato nel 1964 a East Kilbride, nel Lanarkshire, Stewart \u00e8 il maggiore di tre fratelli. Nel 1978, ancora bambino, recit\u00f2 nell'adattamento televisivo del romanzo \"Huntingtower\", scritto nel 1922 da John Buchan.\nChiusa questa esperienza, studi\u00f2 Geografia e Geologia all'Universit\u00e0 di Strathclyde, presso la quale consegu\u00ec una laurea di primo livello nel 1988. Consegu\u00ec il dottorato nel 1990 all'Universit\u00e0 di Bristol su ricerche sui terremoti in Grecia e Turchia. Nello stesso anno, inizi\u00f2 ad insegnare geologia presso il West London Institute of Higher Education a Londra. La sua attivit\u00e0 di insegnamento prosegu\u00ec anche dopo il 1995, quando l'istituto si fuse con la Brunel University.\nTornato in Scozia dove si \u00e8 occupato di divulgazione scientifica, nel 2004 \u00e8 stato assunto presso l'Universit\u00e0 di Plymouth come professore di Geoscience Communication (comunicazione della geoscienza).\nCarriera televisiva.\nStewart \u00e8 tornato in televisione in qualit\u00e0 di esperto per la BBC nel 2002, comparendo nell'episodio \"Helike - The Real Atlantis\" del programma \"Horizon\", nel quale fu affrontata la distruzione ad opera di un terremoto della citt\u00e0 greca di Helike (riscoperta nel 2001) nel 373 a.C. L'anno seguente \u00e8 apparso nell'episodio \"Earthquake Storm\" dello stesso programma, ed ha partecipato alla quarta serie di \"Rough Science\" (andata in onda nel gennaio-febbraio 2004), reality documentaristico nel quale un gruppo di scienziati \u00e8 sfidato a completare una missione con le risorse locali disponibili e poche provviste.\nSempre nel 2004, ha partecipato alla serie della BBC \"Journeys from the Centre of the Earth\" - che negli Stati Uniti \u00e8 andata in onda sul canale scientifico della Discovery Communications col titolo \"Hot Rocks: Geology of Civilization\" - composta da sei episodi di un'ora ciascuno, nel quale \u00e8 ripercorsa la storia del Mediterraneo. La serie ha vinto il premio per il miglior programma di scienza della Terra allo Jackson Hole Film Festival nel 2005.\nNel 2007, ha partecipato alla serie \"Journeys into the Ring of Fire\", in quattro episodi, nella quale \u00e8 analizzata la correlazione tra la geologia e le culture umane del Giappone, Per\u00f9, Indonesia e California. Nello stesso anno, ha presentato \"Terra: Il potere del pianeta\" (\"Earth: The Power of the Planet\", andato in onda negli Stati Uniti come \"Earth: The Biography\"), in cinque episodi da un'ora, nel quale analizza come i vulcani, gli oceani, l'atmosfera e il ghiaccio abbiano dato forma al nostro pianeta. Durante le riprese della serie in Madagascar, fu scoperta una nuova specie di formiche, nominata \"Cerapachys iainstewarti\" in onore di Stewart. Su tematiche simili, \u00e8 stata sviluppata anche la serie \"Ten Things You Didn't Know About\"...\nNel 2008, ha ripercorso la storia della scienza e della politica sul cambiamento climatico nella serie in tre episodi \"The Climate Wars\" Nel 2009, in \"Hot Planet\" con Kathy Sykes, riesamina il fenomeno del riscaldamento climatico alla luce della Conferenza ONU sui cambiamenti climatici 2009 a Copenaghen.\nLe tematiche dell'evoluzione della Terra e delle forze geologiche che l'hanno guidata sono ripercorse anche in \"How Earth Made Us\" (2010). Con \"\" (\"How to Grow a Planet\", 2012) ripercorre il contributo delle piante all'evoluzione della vita sul pianeta. L'evoluzione dei continenti \u00e8 ripercorsa in \"Rise of the Continents\" (2013); il comportamento dei vulcani descritto in \"Volcano Live\" (2012)\nHa inoltre partecipato a programmi dedicati alla geologia in Scozia, quali \"Making Scotland's Landscape\" (2010) e \"Men Of Rock\" (2011). Nel 2013 ha curato l'episodio \"Fracking: The New Energy Rush\" della serie \"Horizon\" dedicato alla tecnica della fratturazione idraulica per l'estrazione petrolifera.\nRicerca.\nI suoi principali interessi di ricerca spaziano nell'area dei disastri naturali e sono volti all'identificazione di passate catastrofi naturali (terremoti, tsunami ed eruzioni vulcaniche) accadute nel bacino del Mediterraneo. Stewart si \u00e8 inoltre specializzato nello studio degli effetti che tali avvenimenti geologici hanno avuto sulla coltura e sulla religione.\nOnorificenze.\nPer la sua attivit\u00e0 di divulgatore scientifico, Stewart ha ottenuto nel 2010 un riconoscimento dalla Royal Geographical Society e nel 2013 l'Ordine dell'Impero Britannico. Nello stesso anno, ha ricevuto il Premio Athelstan Spilhaus dall'American Geophysical Union."}
{"id": "4795820", "revid": "155634", "url": "https://it.wikipedia.org/wiki?curid=4795820", "title": "Campionati mondiali di pugilato dilettanti 2013 - Pesi minimosca", "text": ""}
{"id": "4795829", "revid": "599013", "url": "https://it.wikipedia.org/wiki?curid=4795829", "title": "Marcus Ekenberg", "text": "Carriera.\nNel 1997 ha debuttato in prima squadra con il club in cui \u00e8 cresciuto, il Mj\u00e4llby AIF. Ha segnato il suo primo gol nel maggio dello stesso anno, durante una partita contro l'IFK Malm\u00f6 in Division 1.\nNel 2000 si \u00e8 trasferito all'Helsingborg, ma l'allenatore Nanne Bergstrand non gli ha concesso molto spazio, cos\u00ec \u00e8 tornato al Mj\u00e4llby a titolo temporaneo. Terminato il prestito, Ekenberg \u00e8 rientrato alla base, trovando un minutaggio leggermente maggiore rispetto alla precedente parentesi.\nNel 2003 scende in terza serie tornando a vestire, questa volta a titolo definitivo, la maglia del Mj\u00e4llby. Due anni pi\u00f9 tardi il club torna in Superettan. Nel 2009, con i suoi 19 gol e 11 assist, Ekenberg contribuisce alla promozione nella massima serie.\nNel luglio 2014 si rompe una gamba ed \u00e8 costretto a terminare in anticipo la stagione. La lunghissima parentesi con il Mj\u00e4llby \u00e8 terminata al termine della stagione 2016, trascorsa in terza serie dopo la duplice retrocessione giunta nei due anni precedenti."}
{"id": "4795833", "revid": "466539", "url": "https://it.wikipedia.org/wiki?curid=4795833", "title": "Pieter Hendricksz Schut", "text": "Biografia.\nFu attivo ad Amsterdam dal 1631 al 1660. Nel 1631 lavor\u00f2 per Balthasar Florisz van Berckenrode e dal 1635 collabor\u00f2 con Claes Jansz Visscher. Si specializz\u00f2 nella rappresentazione di soggetti religiosi e topografie. Realizz\u00f2 stampe di devozione e vedute delle principali citt\u00e0 europee, principalmente delle Fiandre e Amsterdam."}
{"id": "4795835", "revid": "767487", "url": "https://it.wikipedia.org/wiki?curid=4795835", "title": "Jerrell Freeman", "text": "Carriera professionistica.\nPrimi anni.\nDopo non essere stato scelto nel Draft NFL 2008, Freeman firm\u00f2 coi Tennessee Titans, da cui fu svincolato prima dell'inizio della stagione. Tra il 2009 e il 2011 gioc\u00f2 con i Saskatchewan Roughriders della Canadian Football League venendo convocato per l'All-Star Game nel 2011.\nIndianapolis Colts.\nIl 16 gennaio 2012, Freeman annunci\u00f2 la firma di un contratto con gli Indianapolis Colts della NFL. Nella prima settimana, contro i Chicago Bears, ritorn\u00f2 un intercetto su Jay Cutler in touchdown nel primo quarto. Freeman ebbe una prima annata di alto livello coi Colts, terminando con 145 tackle (quinto nella lega) e 2 sack.\nFreeman fu premiato come miglior difensore della AFC della settimana per la sua prestazione nella vittoria sui Kansas City Chiefs del 22 dicembre 2013. La sua gara termin\u00f2 con 7 tackle, 1 sack, 1 fumble forzato, 1 un intercetto e 3 passaggi deviati. A fine stagione totalizz\u00f2 126 tackle, 5,5 sack, 2 intercetti e 6 fumble forzati, giocando tutte le gare come titolare.\nNel primo turno dei playoff della stagione 2014, Freeman guid\u00f2 i Colts con 15 tackle, 1,5 sack e un fumble forzato alla vittoria sui Bengals.\nChicago Bears.\nIl 12 marzo 2016, Freeman firm\u00f2 con i Chicago Bears.\nStatistiche.\nNFL"}
{"id": "4795842", "revid": "594360", "url": "https://it.wikipedia.org/wiki?curid=4795842", "title": "Ali (cantante sudcoreana)", "text": "Biografia.\nDopo il suo debutto nel 2009, acquisisce la fama tramite le apparizioni in spettacoli musicali, in particolare \"Immortal Song 2\" su KBS2. Ha anche lavorato come professoressa in arti musicali applicata al Seoul Arts Technical College.\nAli ha pubblicato il suo primo album \"SOULri\" nel dicembre 2011, circa due anni dopo il suo debutto ufficiale. Una delle tracce contenute nell'album, \"Na Young\", ha generato delle polemiche per via dei temi trattati dal testo, come quello sulla violenza sessuale, divenendo una caso pubblico in Corea del Sud, dove hanno accusato la cantante di essere insensibile. Ali avrebbe poi risolto la controversia rivelando che lei stessa era stata vittima di violenza sessuale. Dopo l'uscita del suo album, ha tenuto il suo primo vero concerto.\nHa anche cantato diverse canzoni con il duo Leessang tra cui \"Ballerino\" e \"I'm Not Laughing\"."}
{"id": "4795844", "revid": "4175", "url": "https://it.wikipedia.org/wiki?curid=4795844", "title": "Jamie Salmon", "text": "Biografia.\nGiocatore del londinese , fu scartato a 18 anni nella selezione di contea del Kent e si trasfer\u00ec in Nuova Zelanda, dove fu ingaggiato dalla rappresentativa provinciale del Wellington.\nDopo tre anni divenne idoneo alla chiamata per la rappresentativa della , alla quale rispose esordendo nell'ottobre 1981 a Bucarest contro la durante il \"tour\" di quell'anno, nel corso del quale disput\u00f2 anche due \"test match\" contro la .\nNel 1983 torn\u00f2 nel Regno Unito e fu ingaggiato dagli Harlequins; nel 1985 fu convocato per l' divenendo cos\u00ec il primo, e finora l'unico, giocatore ad avere vestito la maglia di entrambe le Nazionali nonch\u00e9 il primo inglese in assoluto ad avere vestito la maglia della : dopo di lui John Gallagher, che come Salmon disput\u00f2 la sebbene per gli \"All Blacks\".\nTerminata l'attivit\u00e0 fu allenatore degli Harlequins per circa un biennio, poi nel 1992 divenne \"team manager\" del club.\nSalmon svolge l'attivit\u00e0 di giornalista sportivo, cura una colonna sul \"Daily Telegraph\", \u00e8 commentatore televisivo e occasionalmente conferenziere."}
{"id": "4795849", "revid": "633110", "url": "https://it.wikipedia.org/wiki?curid=4795849", "title": "HMS Majestic (1895)", "text": "La HMS \"Majestic\", terza nave da guerra britannica a portare questo nome, \u00e8 stata una corazzata dell'omonima classe della Royal Navy. Venne impostata nei cantieri di Portsmouth il febbraio 1894, varata il 31 gennaio 1895 ed entr\u00f2 in servizio nel dicembre 1895.\nCostruzione.\nLa nave al momento del varo era la pi\u00f9 grossa nave da battaglia britannica. Le sue due torri binate da 305\u00a0mm erano circondate da due barbette a forma di pera come tutte le altre della classe tranne due che le ebbero circolari; la corazzatura era di tipo Harvey, che permetteva una maggiore protezione a parit\u00e0 di spessore o minor peso a parit\u00e0 di protezione, come nel caso della \"Majestic\". Il suo ridotto corazzato ospitava anche 12 cannoni da 152mm in casamatta. Le sue due caldaie a 3 cilindri erano inizialmente alimentate a carbone e sviluppavano una potenza di 10.000 ihp, e nel 1908 vennero sostituite con modelli alimentati ad olio combustibile. Le navi della classe erano considerate di buona tenuta al mare anche se afflite da un elevato consumo.\nServizio.\nLa nave prest\u00f2 servizio nel \"Channel Squadron\", del quale fu anche ammiraglia dal 1901 al 1904, anno in cui and\u00f2 ai lavori di raddobbo. In seguito venne aggregara alla \"Atlantic Fleet\" nuovo nome del \"Channel Squadron\" dopo la riorganizzazione della Royal Navy. In riserva dal 1\u00ba ottobre 1906. Rimessa in servizio attivo nel febbraio 1907, inizialmente come ammiraglia del \"Nore squadron\" della nuova \"Home Fleet\", poi normale nave quando la nave di bandiera divenne un'altra, ricevette nuovi sistemi di controllo fuoco e impianti radio nei lavori del 1908.\nLa prima guerra mondiale.\nDurante la guerra partecip\u00f2 alla campagna dei Dardanelli, dove venne affondata da un sommergibile tedesco."}
{"id": "4795850", "revid": "339392", "url": "https://it.wikipedia.org/wiki?curid=4795850", "title": "Blackjack Bradshaw", "text": ""}
{"id": "4795852", "revid": "310175", "url": "https://it.wikipedia.org/wiki?curid=4795852", "title": "Vdb23/nulla \u00e8 andato perso", "text": ""}
{"id": "4795863", "revid": "729019", "url": "https://it.wikipedia.org/wiki?curid=4795863", "title": "Stazione di Nishi-Shiogama", "text": "La \u00e8 una fermata ferroviaria della citt\u00e0 di Shiogama, nella prefettura di Miyagi, in Giappone, ed \u00e8 servita dalla ferrovia suburbana linea Senseki della JR East.\nStruttura.\nLa stazione \u00e8 dotata di due marciapiedi laterali con due binari passanti in superficie. Il fabbricato viaggiatori, sopra i binari, dispone di tornelli di accesso, una biglietteria automatica e servizi igienici."}
{"id": "4795865", "revid": "958063", "url": "https://it.wikipedia.org/wiki?curid=4795865", "title": "Michael Francis Foley sr.", "text": ""}
{"id": "4795868", "revid": "729019", "url": "https://it.wikipedia.org/wiki?curid=4795868", "title": "Stazione di Geba", "text": "La \u00e8 una fermata ferroviaria della citt\u00e0 di Tagaj\u014d, nella prefettura di Miyagi, in Giappone, ed \u00e8 servita dalla ferrovia suburbana linea Senseki della JR East. A poca distanza \u00e8 presente la stazione di Shiogama della linea principale T\u014dhoku con la quale \u00e8 possibile interscambiare. Tuttavia, dato che \u00e8 necessario uscire e rientrare dai tornelli, dal punto di vista tariffario non \u00e8 disponibile alcuno sconto.\nStruttura.\nLa stazione \u00e8 dotata di due marciapiedi laterali con due binari passanti in superficie. Il fabbricato viaggiatori si trova lungo la banchina del binario 1, ed \u00e8 collegato alla seconda banchina da un sovrapassaggio, e dispone di tornelli di accesso, una biglietteria automatica e servizi igienici."}
{"id": "4795871", "revid": "110157", "url": "https://it.wikipedia.org/wiki?curid=4795871", "title": "Museo della scienza di Valladolid", "text": "Il Museo della scienza di Valladolid \u00e8 un museo scientifico di Valladolid, Spagna, situato a sudovest della citt\u00e0, tra la riva destra del fiume Pisuerga e avenida de Salamanca. \u00c8 un museo di propriet\u00e0 comunale, costruito sui terreni di propriet\u00e0 di Vistaverde dove si incontrava l'antica fabbrica di farina \"El Palero\", un complesso industriale che venne parzialmente restaurato per ospitare la mostra permanente del museo di 9.300 m\u00b2.\nGli architetti Rafael Moneo e Enrique de Teresa furono i responsabili della realizzazione del progetto, con la partecipazione di Francisco Romero e Juan Jos\u00e9 Echevarr\u00eda. Il loro lavoro ha dato luogo ad un singolare complesso architettonico relativo alla divulgazione scientifica in Castiglia e Le\u00f3n e ad uno dei simboli della modernit\u00e0 architettonica di Valladolid giacch\u00e9 si perseguiva un \"effetto Guggenheim\" nella citt\u00e0. Il museo si \u00e8 dotato a dicembre 2012 dei codici QRpedia battezzandoli \"Stelle della Scienza\"."}
{"id": "4795872", "revid": "1543377", "url": "https://it.wikipedia.org/wiki?curid=4795872", "title": "Forum Novum", "text": "Forum Novum (successivamente chiamato Vescov\u00eco) fu un centro mercantile di epoca romana situato nell'attuale comune di Torri in Sabina.\nNel I secolo fu elevato alla dignit\u00e0 di \"municipium\" e venne pertanto citato da Plinio nella \"Naturalis Historia\".\nFu attivo dall'et\u00e0 repubblicana fino al IV secolo D.C., quando ancora era presente un mercato e, pur con popolazione ridotta, continu\u00f2 a sopravvivere grazie anche all'istituzione di una sede episcopale, da cui il termine \"Vescov\u00eco\". La colonia fu infine distrutta durante le incursioni saracene del secolo IX culminate in quella dell'846 e sulle sue vestigia sorse la chiesa romanica di Santa Maria della Lode.\nLe prime ricerche archeologiche, fino agli inizi degli anni 80, rilevarono la presenza di una basilica, di un complesso templare, di parte del foro e di altri edifici associati di indefinita funzione.\nNuove ricerche furono intraprese nel 1997 dalla British School at Rome e grazie ai rilevamenti geofisici e tramite Georadar si comprese che l'area non dovesse essere molto popolata; gli unici edifici a carattere domestico reperiti furono delle piccole tabernae, anche se una villa urbana fu individuata nei pressi del centro cittadino, oltre ad un anfiteatro e al complesso delle terme; si ipotizz\u00f2 pertanto che il centro dovesse essere a carattere rurale, con monumenti eretti grazie al contributo di \u00e9lite locali . Altri scavi, recentissimi, (2013) hanno individuato il percorso dell'acquedotto, in gran parte conservato e funzionante."}
{"id": "4795876", "revid": "466539", "url": "https://it.wikipedia.org/wiki?curid=4795876", "title": "Dogo cubano", "text": "Il Dogo cubano, anche Bracco da sangue cubano o Cuban Mastiff, era una razza canina di tipo molossoide originatasi a Cuba durante il periodo coloniale ed ormai estinta. Formatasi dall'incrocio tra mastini, bulldog (da cui il ricorso, tra le altre, anche alla nomenclatura Cuban Bullmastiff) e segugi, veniva utilizzata per dare la caccia agli schiavi fuggiaschi, i \"cimarrones\" (it. \"cimarroni\"). Con la formale abolizione della schiavit\u00f9 nel 1886, l'allevamento del Dogo cubano cess\u00f2.\nStoria.\nIl dogo sarebbe stato selezionato a partire da animali importati a Cuba dall'Inghilterra al tempo di Filippo II di Spagna. Si potrebbe trattare di un ibrido tra l'Old English Bulldog ed il vecchio mastino spagnolo (i.e. \"Perro de presa\") resosi possibile durante il quinquennio (1554-1558) nel quale Filippo II affianc\u00f2 Maria I d'Inghilterra quale re-consorte. \"Leggendario\" luogo di prima selezione della razza sarebbe stato un monastero presso Santiago di Cuba.\nI molossi cubani sarebbero poi stati incrociati con il segugio per migliorarne le prestazioni quali cercatori di tracce. Da questo connubio sarebbe nata la razza definitiva del Dogo cubano, la cui origine, dunque, \u00e8 simile a quella del fila brasileiro o del cimarr\u00f3n uruguayo, altri ibrido molossoide-segugio sviluppatisi nelle colonie iberiche nel corso del XVI secolo.\nLa razza era anche nota come \"Bracco da sangue cubano\" per il suo impiego prettamente deputato alla caccia degli schiavi fuggiaschi, compito per il quale aveva finito con lo scalzare le \"normali\" razze molossoidi ispaniche.Durante la Guerra dei cimarroni (1795-1796), il governo britannico di Giamaica import\u00f2 diversi esemplari di cani da Cuba per snidare le comunit\u00e0 di cimarroni dalle montagne dell'entroterra.\nDurante la Guerra seminole (1835-1842) fu il governo statunitense ad importare da Cuba dei bracchi da sangue con relativi conduttori per snidare gli indiani dalle paludi della Florida. In quel clima eccezionalmente umido, i cani non risposero per\u00f2 alle aspettative. Oltretutto, il Segretariato Militare USA, su pressioni dell'opinione pubblica, aveva imposto che i dogo fossero sempre tenuti al guinzaglio e dotati di museruola acciocch\u00e9 non potessero nuocere a donne e bambini.\nNel corso del XX secolo il Dogo cubano scomparve completamente dalla scena, sia perch\u00e9 non pi\u00f9 allevato sia perch\u00e9 gli esemplari rimasti vennero utilizzati nel combattimento di cani e, conseguentemente, incrociati con American Pit Bull Terrier ed esemplari di Dogo argentino per migliorare le prestazioni e la taglia degli animali.\nAspetto.\nIl dogo aveva una taglia a mezza via tra quella del mastino e del bulldog, con un'altezza al garrese stimabile quindi sui 60\u00a0cm. Il muso era corto, largo e bruscamente troncato. La testa era larga e piatta, con labbra profondamente pendulo. Le orecchie erano di dimensioni medie, parzialmente pendule. La coda era piuttosto corta, cilindrica, rivolta verso l'alto ed in avanti in prossimit\u00e0 della punta. Il mantello era di un colore definito \"lupo arrugginito\", nero sulla maschera facciale, le labbra e le zampe."}
{"id": "4795877", "revid": "375960", "url": "https://it.wikipedia.org/wiki?curid=4795877", "title": "Mastini", "text": ""}
{"id": "4795878", "revid": "507033", "url": "https://it.wikipedia.org/wiki?curid=4795878", "title": "Santa Maria in Vescovio", "text": ""}
{"id": "4795879", "revid": "375960", "url": "https://it.wikipedia.org/wiki?curid=4795879", "title": "Mastino cubano", "text": ""}
{"id": "4795880", "revid": "599013", "url": "https://it.wikipedia.org/wiki?curid=4795880", "title": "Arianna Rocca", "text": "Carriera sportiva.\nCarriera junior.\nArianna Rocca comincia la pratica della ginnastica artistica, sport gi\u00e0 praticato dal fratello, all'et\u00e0 di due anni e mezzo, presso la societ\u00e0 A.S.D. Centro Ginnico Ansaldo di Sestri Ponente, poi passa alla Forza e Virt\u00f9 di Novi Ligure.\nA partire dal 2009 la Rocca partecipa a competizioni internazionali vestendo la maglia azzurra per la nazionale juniores.\nNel 2009 la squadra femminile ha vinto la serie B salendo in A2 e ottenendo il terzo posto in Coppa Italia.\nNel 2011 partecipa agli Assoluti di Meda 2011 classificandosi al terzo posto al volteggio.\n2012.\nNella stagione 2012, con la squadra della Forza e Virt\u00f9 composta da Marta Novello, Carlotta Necchi, Giulia Gemme e Valentina Massone, la Rocca conquista la Serie A1.\nAgli Assoluti di Catania 2012 vince il titolo nazionale al volteggio (13,950 punti) davanti ad Adriana Crisci, e si classifica al 4\u00ba posto alla trave, dietro a Vanessa Ferrari.\n2013.\nLa stagione 2013 vede la prima partecipazione al campionato di serie A1.\nAl Trofeo Citt\u00e0 di Jesolo partecipa in una formazione sperimentale della nazionale, e si piazza al secondo posto al volteggio con un punteggio di 14,125, dietro alla statunitense Simone Biles classificatasi prima con un punteggio di 15,350.\nAgli Assoluti di Ancona 2013 riconferma il titolo di campionessa italiana al volteggio con 14,025 punti, davanti a Serena Bugani (13,900) e Giulia Leni (13,750); alla trave conquista la finale per il secondo anno consecutivo, ottenendo anche una medaglia d'argento con 13,250 punti, dietro ad Elisabetta Preziosa (14,250).\n2014.\nPartecipa al campionato di serie A1 2014 con la Forza e Virt\u00f9, concluso al 4\u00ba posto (alle spalle di Brixia Brescia, Olos Gym 2000 e GAL Lissone), qualificandosi per la Golden League.\nIl 31 maggio compete ai campionati assoluti 2014 svoltisi ad Ancona, dove si qualifica alle finali per trave e volteggio. Difende il titolo al volteggio, diventando per il terzo anno consecutivo campionessa italiana in questa specialit\u00e0, con 14,200 punti; riesce a conquistare per il secondo anno l'argento alla trave (13,600), preceduta soltanto da Elisa Meneghini.\nPartecipa a settembre alla Golden League come individualista, ottiene la medaglia d'oro al volteggio, si classifica settima alla trave e ottava al corpo libero. \n2015: Trofeo Citt\u00e0 di Jesolo, Serie A, Trofeo 4 Nazioni.\nPartecipa a tutte e quattro le tappe di Serie A con la Forza e Virt\u00f9 1892. \nNel mese di Marzo, la Rocca compete al Trofeo Citt\u00e0 di Jesolo, dove vince la medaglia d'argento al volteggio con un punteggio di 14,500 dietro Simone Biles con 15,525.\nIl 30 maggio 2015, a Torino, Arianna indossa nuovamente la maglia azzurra nel \"Trofeo 4 Nazioni\", rassegna internazionale che ha visto l\u2019Italia sfidare le rappresentative di Colombia, Romania e Russia. L'Italia rappresentata da Elisa Meneghini (Ginnastica Artistica Lissonese), Giorgia Campana (C.S. Esercito), Alessia Leolini (Giglio Montevarchi), Lavinia Marongiu (La Fenice), Sofia Bonistalli (Casellina), Tea Ugrin (Artistica \u201981) e Arianna Rocca (Forza e Virt\u00f9 1892), chiude al secondo posto con 218.000 punti dietro alla Russia(224,850 punti) e davanti alla Romania (215,650 punti).\n2016: Serie A, Assoluti di Torino.\nArianna partecipa nuovamente alla serie A, la sua squadra si classifica al quarto posto nella prima e nella terza tappa, al sesto posto nella seconda tappa, e al quinto posto nell'ultima tappa.\nPartecipa agli assoluti dove non compete alle parallele, vince un argento pari merito con Martina Rizzelli e dietro ad Asia D'Amato, arriva settima in finale alla trave e quarta in finale al corpo libero.\n2017: Serie A, Campionati Italiani Gold, Campionati italiani assoluti.\nNella prima tappa di Serie A la Rocca e le compagne Desiree Carofiglio, Emma Novello, Marta Novello e Carlotta Necchi vincono una medaglia di bronzo, risultato che replicano nella terza tappa, mentre nella seconda e nella quarta tappa riescono a salire fino al secondo gradino del podio.\nA fine maggio partecipa ai campionati italiani Gold, dove si classifica terza nell'all-around dietro a Sara Ricciardi e Nicole Terlenghi, prima al volteggio lasciandosi alle spalle la compagna di allenamenti Marta Novello, quarta in finale alle parallele e seconda in finale al corpo libero dietro a Sara Ricciardi e davanti a Susanna Rota.\nPartecipa poi ai campionati italiani assoluti di Perugia, dove si qualifica per la finale a volteggio che conclude in terza posizione dietro ad Asia D'Amato e Desiree Carofiglio.\nAlla fine dei campionati assoluti Arianna annuncia il suo ritiro dall'attivit\u00e0 agonistica per dedicarsi all'attivit\u00e0 di volontaria in Africa."}
{"id": "4795881", "revid": "339392", "url": "https://it.wikipedia.org/wiki?curid=4795881", "title": "Stephanie McMahon-Helmsley", "text": ""}
{"id": "4795885", "revid": "958063", "url": "https://it.wikipedia.org/wiki?curid=4795885", "title": "Shane Brandon McMahon", "text": ""}
{"id": "4795888", "revid": "18323", "url": "https://it.wikipedia.org/wiki?curid=4795888", "title": "136\u00aa Squadriglia radar remota", "text": "La 136\u00aa Squadriglia radar remota (136\u00aa Sq.R.R.) (callsign: Volpe) \u00e8 un ente dell'Aeronautica Militare situato a Otranto (LE), precedentemente nota come 32\u00ba Gruppo radar dell'Aeronautica Militare. Essa opera con compiti di sorveglianza dello spazio aereo di pertinenza attraverso la scoperta, l'inizializzazione, l'identificazione e il tracciamento dei vettori aerei.\nNell'ottica di un ridimensionamento delle risorse destinate all'Aeronautica nel decennio 2013-2024 la stazione radar \u00e8 stata remotizzata dal 1\u00ba luglio 2012, ed \u00e8 posta alle dipendenze della 4\u00aa Brigata telecomunicazioni e difesa aerea di Borgo Piave (LT).\nEssa contribuisce alla sorveglianza dello spazio aereo di competenza, attraverso il corretto funzionamento e il mantenimento in efficienza del sistema d'arma e degli apparati radio per le comunicazioni terra/bordo/terra. Suo compito essenziale \u00e8 il passaggio delle necessarie informazioni per dirigere l'intervento degli Eurofighter Typhoon del 36\u00ba Stormo di Gioia del Colle sull'Albania, di cui l'Aeronautica Militare italiana, assieme a quella greca, gestisce la difesa aerea a giorni alterni.\nDal marzo 2012 il sistema d'arma in dotazione alla Squadriglia \u00e8 il sensore radar RAT31-DL collegato con le sale operative del GRCDA di Poggio Renatico (FE) e del 22\u00ba Gruppo radar di Licola (NA), alle quali trasmette i dati di avvistamento e tracciamento dei velivoli acquisiti.\nStoria.\nIl reparto \u00e8 stato costituito nel 1954, tra i primi in Italia, come \"Reporting Post\" dell'Aeronautica, ossia come punto di avvistamento e riporto del traffico aereo della zona. La stazione operava in modalit\u00e0 fonetico-manuale: nella sala operativa del sito, le coordinate delle tracce radar venivano comunicate a voce dagli operatori seduti alle consolles di rilevazione ad altri operatori, che le disegnavano stando in piedi dietro un pannello trasparente. I dati acquisiti venivano poi riferiti al SOC di Martina Franca.\nNel 1972 la Sala Operativa pass\u00f2 a un sistema di rilevamento digitale e fu adeguata secondo i canoni previsti dal programma NADGE (NATO Air Defense Ground Environment).\nNel 1985 la stazione venne dotata del programma NAEGIS (NATO Airborne Early Warning Ground Environment Integration Segment), che consentiva lo scambio dati e voce con velivoli AWACS.\nNel 1991 al 32\u00ba Gruppo radar vennero assegnate le funzioni di CRC (Control &amp; Reporting Center) e nel 1994 venne installato e reso operativo il radar 3D Hughes HR-3000, sistema facente parte del programma NATO RSRP (Radar South Region &amp; Portugal).\nNel 1996 fu assegnata al Gruppo la funzione di controllo della testata HR-3000 della 132\u00aa Squadriglia radar remota di Crotone.\nNel 1998 viene installato il sistema CSI (CRC-SAM Interface), che consentiva di effettuare lo scambio dati automatico (protocollo Link-11B) e il controllo delle unit\u00e0 \"HAWK\". \nNel 1999 ha preso parte anche all'operazione DINAK di supporto all'Operazione Allied Force.\nNel 2000 fu montato il sistema RIS (Radar Integration System) e nel 2004 la sala operativa fu rinnovata negli arredi e dotata del nuovo sistema MASE (Multi AEGIS Site Emulator).\nDal 1\u00ba luglio 2009 il Gruppo radar, sotto il Comando e controllo del CAOC5 (Combined Air Operations Centre), assicura la sorveglianza dello spazio aereo albanese.\nL'11 marzo 2012 entr\u00f2 in linea il nuovo sensore FADR.\nIl 1\u00ba luglio 2012 il reparto perde la denominazione di Gruppo radar e assume una connotazione prettamente tecnica, venendo remotizzata e perdendo tutte le funzioni di controllo, in qualit\u00e0 di Squadriglia radar remota."}
{"id": "4795889", "revid": "599013", "url": "https://it.wikipedia.org/wiki?curid=4795889", "title": "His Mother's Son", "text": ""}
{"id": "4795890", "revid": "767487", "url": "https://it.wikipedia.org/wiki?curid=4795890", "title": "Tutti in scena!", "text": "Tutti in scena! (\"Get a Horse!\") \u00e8 un film del 2013 diretto da Lauren MacMullan. \u00c8 un cortometraggio animato della serie \"Mickey Mouse\", prodotto dai Walt Disney Animation Studios e uscito negli Stati Uniti il 27 novembre 2013, distribuito dalla Walt Disney Studios Motion Pictures. Il cortometraggio, prodotto in 3D, combina animazione tradizionale in bianco e nero e animazione al computer a colori. La versione originale include registrazioni d'archivio di Walt Disney come voce di Topolino. \u00c8 il primo cortometraggio cinematografico di Topolino prodotto dopo \"Topolino e il cervello in fuga\" (1995), e la prima apparizione di Oswald il coniglio fortunato in una produzione animata Disney dopo 85 anni.\nTrama.\nTopolino, la sua fidanzata Minni e i loro amici Orazio Cavezza e Clarabella si dilettano in una corsa su un carro musicale, finch\u00e9 Pietro Gambadilegno non si presenta e cerca di farli finire fuori strada. Topolino e Orazio vengono sbattuti attraverso lo schermo cinematografico all'interno di un cinema, emergendo nelle loro versioni a colori e in CGI. Topolino procede a combattere contro Pietro su entrambi i lati dello schermo, aiutato da Orazio (che aveva brevemente lasciato il cinema per ottenere delle concessioni moderne e 'prendere in prestito' uno smartphone). I due superano in astuzia Pietro girando lo schermo su assi diversi per cambiare alternativamente il flusso della gravit\u00e0 e del tempo, cos\u00ec che Pietro ferisca s\u00e9 stesso ripetutamente sugli stessi oggetti. Infine, lo schermo cinematografico cade a pezzi, rivelando un modernizzato paesaggio in CGI, e i personaggi Disney tornano nel film, che si dissolve in tempo per bloccare Pietro nell'iride.\nProduzione.\n\"Tutti in scena!\" \u00e8 stato ideato e diretto da Lauren MacMullan, che \u00e8 diventata la prima donna a dirigere da sola un film d'animazione Disney. Ha iniziato a lavorare sul cortometraggio dopo che il regista di \"Ralph Spaccatutto\", Rich Moore, le aveva detto che la Disney stava cercando alcune idee su Topolino per la televisione. Essendo appassionata dei primi cortometraggi di Topolino, soprattutto per la loro semplicit\u00e0 e freschezza, decise di utilizzare uno stile simile all'animazione degli anni Venti. Prodotto in 18 mesi, la sua animazione tradizionale \u00e8 stata supervisionata da Eric Goldberg, e la sua animazione al computer da Adam Green. Per ottenere l'aspetto del 1928, sono stati aggiunti all'immagine dei filtri di invecchiamento e di sfocatura, mentre per la parte in CGI sono stati creati nuovi modelli, fedeli ai character design del 1928. In origine temporaneamente, il team di produzione ha integrato registrazioni d'archivio della voce di Topolino fornita da Walt Disney dal 1928 al 1947, e le ha assemblate formando il dialogo del personaggio.\nDistribuzione.\nIl corto \u00e8 stato proiettato in anteprima l'11 giugno 2013 al Festival International du Film d'Animation d'Annecy ad Annecy, ha avuto la sua anteprima statunitense il 9 agosto 2013 alla D23 Expo ad Anaheim, e ha accompagnato nei cinema il Classico Disney \"Frozen - Il regno di ghiaccio\", uscito il 27 novembre 2013.\nData di uscita.\nLe date di uscita internazionali sono state:\nEdizione italiana.\nIl doppiaggio italiano del corto \u00e8 stato eseguito dalla Royfilm e diretto da Leslie La Penna su dialoghi di Laura Giordani.\nAccoglienza.\nIl cortometraggio \u00e8 stato acclamato dalla critica. Todd McCarthy di \"The Hollywood Reporter\" ha lodato il cortometraggio come \"uno dei pi\u00f9 arguti e inventivi corti animati da tanto tempo\". In particolare, egli fa notare che il film \"inizia come uno dei primi cortometraggi in bianco e nero di Topolino, ma poi sconfina nel colore e nel 3D in modi meravigliosamente grotteschi che richiamano alla mente le tecniche dei passi fuori dallo schermo de \"La palla n\u00ba 13\" di Buster Keaton e \"La rosa purpurea del Cairo\" di Woody Allen. \u00c8 un vincitore totale\". Scott Foundas di \"Variety\" ha concordato, etichettando il film come \"assolutamente abbagliante\". Drew McWeeny di HitFix lo ha lodato come \"il perfetto pezzo di accompagnamento\" e \"enormemente divertente\". Egli continua dicendo che \"la cineasta Lauren MacMullan acchiappa perfettamente il look e l'atmosfera dei primi giorni dello studio Disney, ed \u00e8 la prima volta che abbia mai riso ad alta voce per Topolino. Si tratta di un cortometraggio inventivo e tecnicamente preciso, e inoltre celebra e decostruisce la storia animata della Disney in un modo molto divertente\".\nOltre ad aver vinto l'Annie Award al miglior cortometraggio d'animazione, il film ha ricevuto una nomination all'Oscar per la stessa categoria ai Premi Oscar 2014 e una come miglior film d'animazione ai San Diego Film Critics Society Awards 2013.\nEdizioni home video.\nIl cortometraggio \u00e8 stato incluso come contenuto speciale nelle edizioni in DVD, Blu-ray Disc e Blu-ray 3D di \"Frozen - Il regno di ghiaccio\", uscite in Italia il 9 aprile 2014. Inoltre \u00e8 incluso nel DVD \"Walt Disney Animation Studios - Short Films Collection\"."}
{"id": "4795891", "revid": "339392", "url": "https://it.wikipedia.org/wiki?curid=4795891", "title": "Barbara Jean Blank", "text": ""}
{"id": "4795893", "revid": "729019", "url": "https://it.wikipedia.org/wiki?curid=4795893", "title": "Stazione di Higashi-Shiogama", "text": "La \u00e8 una stazione ferroviaria della citt\u00e0 di Shiogama, nella prefettura di Miyagi, in Giappone, ed \u00e8 servita dalla ferrovia suburbana linea Senseki della JR East.\nStruttura.\nLa stazione \u00e8 dotata di un marciapiede laterale e uno a isola con tre binari passanti su terrapieno, collegati da sottopassaggio. Il fabbricato viaggiatori dispone di tornelli di accesso, una biglietteria automatica e servizi igienici."}
{"id": "4795895", "revid": "767487", "url": "https://it.wikipedia.org/wiki?curid=4795895", "title": "His Mother's Son (film 1913)", "text": "His Mother's Son \u00e8 un cortometraggio muto del 1913 diretto da D.W. Griffith.\nProduzione.\nIl film fu prodotto dalla Biograph Company. Venne girato in California.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 31 marzo 1913. Copia della pellicola viene conservata negli archivi dell'UCLA"}
{"id": "4795896", "revid": "819508", "url": "https://it.wikipedia.org/wiki?curid=4795896", "title": "Redis", "text": "Redis (AFI: ; da Remote Dictionary Server) \u00e8 un \"key-value store\" \"open source\" residente in memoria con persistenza facoltativa.\nStoria.\nLo sviluppo di Redis \u00e8 stato sponsorizzato da Pivotal a partire da maggio 2013; mentre precedentemente \u00e8 stato sponsorizzato da VMware Inc..\nSecondo il ranking mensile di DB-Engines.com, Redis \u00e8, a dicembre 2016, il pi\u00f9 diffuso nella categoria dei key-value store.\nCaratteristiche.\n\u00c8 scritto in ANSI C."}
{"id": "4795897", "revid": "729019", "url": "https://it.wikipedia.org/wiki?curid=4795897", "title": "Stazione di Rikuzen-Hamada", "text": "La \u00e8 una fermata ferroviaria della cittadina di Rifu, nella prefettura di Miyagi, in Giappone, ed \u00e8 servita dalla ferrovia suburbana linea Senseki della JR East.\nStruttura.\nLa stazione \u00e8 dotata di un marciapiede laterale con un solo binario passante, servito da entrambe le direzioni. Il piccolo fabbricato viaggiatori dispone di una biglietteria automatica, un sensore per utilizzare la bigliettazione elettronica Suica, e servizi igienici."}
{"id": "4795901", "revid": "729019", "url": "https://it.wikipedia.org/wiki?curid=4795901", "title": "Stazione di Matsushima-Kaigan", "text": "La \u00e8 una stazione ferroviaria della cittadina di Matsushima, nella prefettura di Miyagi, in Giappone, ed \u00e8 servita dalla ferrovia suburbana linea Senseki della JR East. La stazione d\u00e0 accesso alle isole pineta di Matsushima, facenti parte dei tre scenari famosi del Giappone.\nStruttura.\nLa stazione \u00e8 dotata di un marciapiede a isola con due binari passanti. Il fabbricato viaggiatori dispone di una biglietteria automatica e presenziata (aperta dalle 6:40 alle 21:00), tornelli automatici con supporto alla bigliettazione elettronica Suica, e servizi igienici."}
{"id": "4795902", "revid": "599013", "url": "https://it.wikipedia.org/wiki?curid=4795902", "title": "Museo della Slesia", "text": ""}
{"id": "4795907", "revid": "729019", "url": "https://it.wikipedia.org/wiki?curid=4795907", "title": "Stazione di Takagimachi", "text": "La \u00e8 una stazione ferroviaria della cittadina di Matsushima, nella prefettura di Miyagi, in Giappone, ed \u00e8 servita dalla ferrovia suburbana linea Senseki della JR East.\nStoria.\nLa stazione \u00e8 stata aperta, come molte altre della linea Senseki, nel 1928 come fermata della ferrovia elettrica di Miyagi, per poi passare alle ferrovie Nazionali Giapponesi nel 1944, e quindi, nel 1987, sotto il controllo di JR East, conseguentemente alla privatizzazione del gruppo ferroviario.\nDal 2003 la stazione permette di utilizzare le carte ricaricabili Suica grazie a un sensore posto all'interno del fabbricato viaggiatori.\nConseguenze del terremoto e maremoto del 2011.\nA causa del terremoto e maremoto del T\u014dhoku del 2011, la stazione \u00e8 stata danneggiata, ed \u00e8 rimasta inagibile dall'11 marzo al 28 maggio, per divenire capolinea provvisorio della linea. In direzione Ishinomaki, infatti, la porzione est della linea \u00e8 al momento interrotta, e tutti i treni terminano servizio a Takagimachi. Nel piazzale di fronte \u00e8 disponibile un servizio bus sostitutivo. Il ripristino della regolarit\u00e0 del servizio \u00e8 previsto per il 2015 grazie alla costruzione di una bretella, che si collegherebbe alla stazione di Matsushima situata sulla vicina linea principale T\u014dhoku pi\u00f9 a monte. I treni quindi da qui continuerebbero fino a Ishinomaki, accorciando i tempi di percorrenza.\nStruttura.\nLa stazione \u00e8 dotata di un marciapiede a isola con due binari passanti, collegato al fabbricato da un passaggio a raso, protetto da un piccolo passaggio a livello pedonale. Il fabbricato viaggiatori dispone di una biglietteria automatica e presenziata (aperta dalle 7:20 alle 18:40, solo nei giorni feriali), supporto alla bigliettazione elettronica Suica, e servizi igienici. Il binario 1 in origine era utilizzato per i treni diretti a Ishinomaki."}
{"id": "4795914", "revid": "729019", "url": "https://it.wikipedia.org/wiki?curid=4795914", "title": "Stazione di Ishinomaki", "text": "La \u00e8 la principale stazione ferroviaria della citt\u00e0 di Ishinomaki, nella prefettura di Miyagi, in Giappone, ed \u00e8 servita dalle linee Senseki e Ishinomaki della JR East.\nStruttura.\nLa stazione \u00e8 dotata di un marciapiede laterale e due a isola, con cinque binari passanti, collegati al fabbricato da una passerella sopraelevata. Il fabbricato viaggiatori dispone di una biglietteria automatica e presenziata (aperta dalle 05:00 alle 21:00), tornelli automatici con supporto alla bigliettazione elettronica Suica, e servizi igienici."}
{"id": "4795915", "revid": "1782831", "url": "https://it.wikipedia.org/wiki?curid=4795915", "title": "Stefano Scherini", "text": "Biografia.\nStefano Scherini esordisce in televisione e al cinema a partire dalla prima met\u00e0 degli anni duemila prendendo parte soprattutto a diversi sceneggiati. Nel 2018 si sposa con Giovanna Scardoni, sua collega attrice. Dal 9 Giugno 2020 \u00e8 socio fondatore e membro del Consiglio Direttivo dell'Unione Nazionale Interpreti Teatro e Audiovisivo (UNITA)."}
{"id": "4795917", "revid": "767487", "url": "https://it.wikipedia.org/wiki?curid=4795917", "title": "Made in Hong Kong (film)", "text": "Made in Hong Kong (\"Xi\u0101ng G\u01ceng zh\u00ec z\u00e0o\") \u00e8 un film del 1997 scritto e diretto da Fruit Chan.\nTrama.\nUna studentessa si suicida lasciandosi alle spalle due lettere macchiate di sangue. Chung-chau, un ragazzo che vive in quartiere popolare, le trova e da allora le cose cominciano ad andare male per lui."}
{"id": "4795921", "revid": "599013", "url": "https://it.wikipedia.org/wiki?curid=4795921", "title": "Segno di Hoffman", "text": "In medicina, il segno di Hoffmann (pi\u00f9 correttamente segno di Hoffmann-Tinel, chiamato cos\u00ec dopo la morte del fisiologo tedesco, Paul Hoffmann (1884-1962, fisiologo a Freiburg) \u00e8 un segno distale di rigenerazione nervosa.\nIl riflesso di Hoffmann (il segno di Hoffmann anche detto riflesso del flessore delle dita) \u00e8 un esame neurologico che consiste in un test di riflesso che pu\u00f2 aiutare a verificare la presenza o l'assenza di problemi derivanti dal tratto cortico-spinale. Solitamente considerato un riflesso patologico in ambito clinico, il riflesso di Hoffmann \u00e8 stato utilizzato anche come misura del trattamento del riflesso spinale (adattamento) in risposta al trattamento fisioterapico.\nDefinizione.\nUn segno di Hoffmann (oppure il segno di Tinel) \u00e8 una sensazione di formicolio innescata da uno stimolo meccanico nella parte distale di un nervo danneggiato. Questa sensazione si irradia perifericamente, dal punto dove si \u00e8 innescata fino alla distribuzione cutanea del nervo. La risposta al formicolio pu\u00f2 essere paragonata con quella ottenuta da una corrente elettrica debole, come nella stimolazione nevosa elettrica transcutanea (TENS). Questa spiacevole sensazione non \u00e8 un intenso dolore e non persiste.\nProcedura.\nLo stesso test di riflesso di Hoffmann prevede di tenere con le dita le falangi intermedie del dito medio e di muovere l'unghia verso il basso, permettendo al dito medio di scorrere verso l'alto in modo riflessivo. Una risposta positiva si vede quando c'\u00e8 flessione e adduzione del pollice sulla stessa mano. \nInterpretazioni.\nUn riflesso di Hoffmann positivo e i sussulti alle dita suggeriscono ipertonia, ma possono verificarsi in individui sani e non sono segni utili in isolamento. Nelle malattie cerebellari, i riflessi possono essere pendolari e la contrazione muscolare e il rilassamento tendono ad essere lenti, ma questi non sono sensibili o specifici ai segni cerebellari\nConfronti con il segno di Babinski.\nIl segno di Hoffmann \u00e8 spesso considerato l'equivalente dell'arto superiore del test del segno di Babinski. Il riflesso di Hoffmann \u00e8 spesso erroneamente confuso con quello di Babinski. Tuttavia i due riflessi sono piuttosto diversi e non devono essere equiparati tra loro.\nUn segno positivo di Babinski \u00e8 considerato un segno patologico della malattia del motoneurone superiore ad eccezione dei bambini, nei quali \u00e8 normale, mentre un segno positivo di Hoffmann pu\u00f2 essere presente in un paziente del tutto normale. Un segno positivo di Hoffmann nei pazienti normali si trova pi\u00f9 spesso in coloro che sono naturalmente iper-riflessivi (ad esempio 3+ riflessi). Un segno positivo di Hoffmann \u00e8 una constatazione preoccupante di un processo patologico se la sua presenza \u00e8 asimmetrica o ha un esordio acuto.\nUn'altra differenza significativa tra il riflesso di Hoffmann e il segno di Babinski \u00e8 il loro meccanismo di riflesso. Il riflesso di Hoffmann \u00e8 un riflesso tendineo profondo (una fibra del fuso) con una riflessione monosinaptica nella lamina Rexed IX del midollo spinale, normalmente completamente inibita dall'ingresso discendente. D'altra parte, il riflesso della pianta \u00e8 pi\u00f9 complicato e non un riflesso tendineo profondo, e il suo percorso \u00e8 sia pi\u00f9 complicato che non completamente compreso . Diversi tipi di lesioni possono essere interromperle. Questo fatto ha portato alcuni neurologi a rifiutare fortemente qualsiasi analogia tra il riflesso del flessore del dito e la risposta plantare. Quando viene indicato sia il danno del neurone inferiore che quello superiore, induce un medico a indicare una malattia del motoneurone, come la sclerosi laterale amiotrofica.\nStoria.\nNel marzo del 1915, Paul Hoffmann, impegnato nella Prima Guerra Mondiale sul fronte tedesco, descrisse il segno della rigenerazione distale poi battezzato \"segno di Hoffmann\". A ottobre dello stesso anno, Jules Tinel, neurologo francese e studioso dei danni ai nervi periferici dovuti a ferite di guerra, descrisse lo stesso fenomeno (in francese \"le signe de fourmillement\" - successivamente noto come \"segno di Tinel\"), pubblicando i suoi studi su una rivista franceseapprofondendo le sue osservazioni in un lavoro scientifico dell'anno successivo. A causa della Prima Guerra Mondiale in corso i due studiosi non erano al corrente dei rispettivi studi scientifici e le due scoperte possono cos\u00ec essere considerate indipendenti. Pi\u00f9 correttamente si dovrebbe perci\u00f2 parlare di \"segno di Hoffmann-Tinel\". Nei primissimi anni del '900 i medici erano gi\u00e0 a conoscenza dei disturbi della sensibilit\u00e0 e delle parestesie associate al danno dei nervi perifierici: i primi ad aver descritto, nel 1907, questo fenomeno di recupero sensoriale furono i chirurghi inglesi: Wilfred Trotter &amp; H. Morriston Davies. Tuttavia Hoffmann e Tinel ebbero il merito di valorizzare il segno sottolineandone l'importanza clinica e diagnostica."}
{"id": "4795927", "revid": "298229", "url": "https://it.wikipedia.org/wiki?curid=4795927", "title": "Daniele Raco", "text": "Biografia.\nNato a Savona nel 1972, lavora come comico e autore nel mondo del cabaret italiano, con pi\u00f9 di quindici anni d'attivit\u00e0, esibizioni dal vivo e nove spettacoli da solista. Artista poliedrico, la sua carriera lo ha visto dividersi tra cinema, televisione, radio ed editoria. \nNel 1995 arriva in finale al Festival Nazionale del Cabaret . Da allora, inizia a collaborare con format televisivi quali Ci vediamo su RAI UNO, Mai dire domenica, Comedy Club e Zelig.\nA livello teatrale, ha fondato la \"Stand up comedy co. Marx bros\". ed \u00e8 stato autore e interprete in diversi spettacoli. Ha scritto quattro libri ma due sono quelli degni di nota, \"\u00c8 tutto grasso che vola\" edito da Mondadori e \"La Gallina\" autoprodotto con il crowdfunding.\nKombat Komedian.\nDa sempre appassionato di wrestling, Raco collabora, come lottatore, con la federazione italiana ICW (Italian Championship Wrestling) con il personaggio di Kombat Komedian. Alle sue vicende legate all'esordio sul ring \u00e8 ispirato il docufilm Kombat Komedian - Da comico a wrestler in 300 giorni, realizzato dallo stesso Raco e, al momento, pubblicato sulla pagina Facebook ufficiale."}
{"id": "4795928", "revid": "729019", "url": "https://it.wikipedia.org/wiki?curid=4795928", "title": "Linea Aizu Kinugawa", "text": "La \u00e8 una linea ferroviaria regionale a scartamento ridotto situata quasi interamente nella prefettura di Tochigi, tranne che per un breve segmento terminale in quella di Fukushima, e collega la citt\u00e0 di Nikk\u014d con la cittadina di Minamiaizu dove i treni possono proseguire sulla ferrovia di Aizu della ferrovia di Aizu.\nSpesso la linea viene anche chiamata , dal nome della societ\u00e0 che la gestisce; questo nome deriva infatti da Shimotsuke (\u4e0b\u91ce) e Iwashiro (\u5ca9\u57ce), rispettivamente gli antichi nomi delle prefetture di Tochigi e Fukushima, che la ferrovia collega.\nServizi.\nLa ferrovia, lunga circa 30\u00a0km, \u00e8 interamente a binario singolo e a trazione elettrica, e possiede 9 stazioni. Oltre ai locali, fermanti in tutte le stazioni, sulla linea circolano anche treni turistici \"torokko\", rapidi e espressi limitati delle Ferrovie T\u014dbu diretti a Tokyo (chiamati \"Sky Tree Train Aizu-g\u014d\")."}
{"id": "4795935", "revid": "466539", "url": "https://it.wikipedia.org/wiki?curid=4795935", "title": "Corrado Solari", "text": ""}
{"id": "4795937", "revid": "123317832", "url": "https://it.wikipedia.org/wiki?curid=4795937", "title": "Museo della Slesia (Opava)", "text": "Il Museo della Slesia \u00e8 un museo di storia, di etnologia e giardino botanico di Opava, Repubblica Ceca. \u00c8 stato fondato il 1\u00ba maggio 1814 ed \u00e8 oggi il pi\u00f9 antico museo nella Repubblica Ceca.\nIl museo raccoglie collezioni di materiale etnologico e archeologico, comprese le piante e gli animali imbalsamati collegati alla preistoria e la storia della Repubblica e all'origine austriaca della Slesia e Moravia; il museo possiede anche un reparto d'arte con le opere degli artisti austriaci ed europei."}
{"id": "4795939", "revid": "155634", "url": "https://it.wikipedia.org/wiki?curid=4795939", "title": "Polska Liga Koszyk\u00f3wki 2013-2014", "text": "La Polska Liga Koszyk\u00f3wki 2013-2014, nota anche come Tauron Basket League 2013-2014 per ragioni di sponsorizzazione, fu la 80\u00aa edizione del massimo campionato polacco di pallacanestro maschile. Il titolo di Campione di Polonia and\u00f2 per la prima volta assoluta al PGE Tur\u00f3w Zgorzelec che nella finale al meglio delle sette partite, super\u00f2 per 4 a 2 i detentori dello Stelmet Zielona G\u00f3ra.\nRegolamento.\nIl campionato \u00e8 stato strutturato su tre fasi:"}
{"id": "4795940", "revid": "125949991", "url": "https://it.wikipedia.org/wiki?curid=4795940", "title": "Whitney Blake", "text": "Recit\u00f2 dal 1957 al 1981 in 4 film e dal 1956 al 1980 in oltre 70 produzioni televisive.\nBiografia.\nWhitney Blake nacque con il nome di Nancy Ann a Eagle Rock, in California, il 20 febbraio 1926. Era la primogenita di Martha Mae Whitney (nata Wilkerson) e Harry C. Whitney, un agente dei servizi segreti degli Stati Uniti che aveva coadiuvato le guardie del corpo del presidente Woodrow Wilson, di sua moglie, e di altri funzionari politici. Nancy e suo fratello minore viaggiarono per i primi anni della loro vita in tutto il paese, trasferendosi di citt\u00e0 in citt\u00e0. In questo periodo Nancy frequent\u00f2 sedici scuole diverse. Mentre frequentava il Pasadena City College, partecip\u00f2 come attrice a piccoli gruppi-teatrali nella zona di Los Angeles. In estate lavorava presso la gelateria di sua madre a McMinnville, Oregon. Dopo una sua apparizione in una produzione amatoriale di Hollywood, la giovane cattur\u00f2 l'attenzione dei talent scout e cominci\u00f2 ad apparire a met\u00e0 degli anni cinquanta in diversi episodi di serie televisive.\nSi dedic\u00f2 quindi ad una lunga carriera televisiva dando vita a numerosi personaggi per varie serie. Il suo personaggio pi\u00f9 conosciuto \u00e8 quello di Dorothy Baxter interpretato in 122 episodi della serie \"Hazel\" dal 1961 al 1965. Diede inoltre vita a numerosi personaggi minori in molti episodi di serie televisive collezionando diverse apparizioni come guest star e come interprete di pi\u00f9 personaggi per singola serie, dagli anni cinquanta al 1980, come in due episodi di \"State Trooper\", due episodi di \"I racconti del West\", due episodi di \"Perry Mason\", due episodi di \"Maverick\", due episodi di \"Alcoa Theatre\", tre episodi di \"Il tenente Ballinger\" (\"M Squad\") e tre episodi di \"Gunsmoke\".\nLa sua carriera per il cinema conta solo quattro partecipazioni; interpret\u00f2, tra gli altri, Nancy Williams in \"Una ragazza ed una pistola\" del 1957, Peggy Gatlin in \"-30-\" del 1959 e Elizabeth Hardeman in \"Betsy\" del 1978.\nPer la televisione la sua ultima interpretazione risale all'episodio \"Boomer and Miss 21st Century\" della serie televisiva \"Boomer cane intelligente\", trasmesso il 7 dicembre 1980, in cui d\u00e0 vita al personaggio di Dorothy mentre per gli schermi cinematografici l'ultimo ruolo che interpret\u00f2 fu quello nel film del 1981 \"A Face in the Crowd\". Come sceneggiatrice cur\u00f2 e scrisse la sceneggiatura della serie televisiva \"Giorno per giorno\".\nSpos\u00f2 Tom Baxter nel 1940 da cui ebbe tre figli, tra cui l'attrice Meredith Baxter. Nel 1957 spos\u00f2 il talent scout Jack X Fields da cui divorzi\u00f2 nel 1967. Nel 1968 spos\u00f2 il produttore e sceneggiatore Allan Manings (1924-2010). Mor\u00ec a Edgartown, in Massachusetts, il 28 settembre 2002 e fu cremata."}
{"id": "4795941", "revid": "110157", "url": "https://it.wikipedia.org/wiki?curid=4795941", "title": "Nuova galleria d'arte di Walsall", "text": "La Nuova Galleria d'Arte di Walsall (in inglese \"The New Art Gallery Walsall\") \u00e8 una galleria d'arte moderna e contemporanea di Walsall, Inghilterra. \u00c8 stata costruita con \u00a3 21.000.000 di finanziamenti pubblici, tra cui \u00a3 15.750.000 dalla National Lottery del Regno Unito e il denaro aggiuntivo dal Fondo europeo di sviluppo regionale e dalla societ\u00e0 City Challenge.\nLa Galleria \u00e8 finanziata dal Consiglio di Walsall e dalla Arts Council England; questo finanziamento \u00e8 stato ulteriormente integrato da una propria generazione di reddito. Il suo primo direttore \u00e8 stato Peter Jenkinson. Nel maggio 2005, \u00e8 stato nominato direttore l'ex direttore del BALTIC Stephen Snoddy. La Galleria utilizza da maggio 2013 il sistema QRpedia per le sue opere d'arte."}
{"id": "4795947", "revid": "1543377", "url": "https://it.wikipedia.org/wiki?curid=4795947", "title": "Dan Barton", "text": "Per il cinema collezion\u00f2 dal 1951 al 1962 13 partecipazioni mentre per la TV diede vita a numerosi personaggi in oltre 70 produzioni dal 1953 al 1983.\nBiografia.\nDan Barton nacque a Chicago il 20 settembre 1921. Cominci\u00f2 la sua carriera di attore come interprete in serie radiofoniche trasmesse da stazioni nella sua zona nat\u00eca, tra le quali la popolare serie \"Skippy\". Dopo aver partecipato alla seconda guerra mondiale, prese parte a diverse produzioni teatrali, tra le quali alcune a Broadway (\"Mr. Roberts\"). Fece il suo debutto al cinema agli inizi degli anni cinquanta e in televisione nel 1953.\nFu interprete di diversi personaggi per serie televisive, tra cui il detective Burke in 13 episodi della serie \"Dan Raven\" nel 1960 (il suo ruolo televisivo pi\u00f9 noto). Continu\u00f2 la sua carriera per la televisione impersonando una miriade di ruoli minori e inanellando una serie di apparizioni da guest star in decine di episodi di serie televisive, dall'epoca d'oro della televisione statunitense fino agli anni ottanta. Recit\u00f2 anche in ruoli diversi in pi\u00f9 di un episodio, come in due episodi di \"Schlitz Playhouse of Stars\", tre episodi di \"Fireside Theatre\", tre episodi di \"Stage 7\", quattro episodi di \"TV Reader's Digest\", tre episodi di \"The Ford Television Theatre\", quattro episodi di \"Roy Rogers\" (\"The Roy Rogers Show\"), quattro episodi di \"Dragnet\", tre episodi di \"I racconti del West\", tre episodi di \"The Lineup\", quattro episodi di \"F.B.I.\" e quattro episodi di \"Barnaby Jones\".\nFu inoltre accreditato in diverse produzioni cinematografiche per le quali interpret\u00f2 personaggi pi\u00f9 o meno secondari, come il produttore di Hollywood in \"I'll See You in My Dreams\" del 1951, 'Bama in \"Attente ai marinai!\" del 1952, Ray Mullins in \"Il cantante di jazz\" del 1952, il caporale MacDonald in \"Francis Joins the WACS\" del 1954, il tenente Chesney in \"Scialuppe a mare\" del 1956, Tiger in \"Tempi brutti per i sergenti\" del 1958, il marinaio Fineberg in \"\u00c8 sbarcato un marinaio\" del 1958 e Pencils McCane (il suo ultimo ruolo cinematografico) in \"The Wacky World of il dottor Morgus\" del 1962. Per il teleschermo la sua ultima interpretazione risale al film per la televisione \"Emergency Room\", trasmesso nel 1983, in cui d\u00e0 vita al personaggio di Mapes.\nSpos\u00f2 l'attrice Anne Barton (morta nel 2000) dalla quale ebbe tre figli. Nel 2005 spos\u00f2 poi l'attrice Gyl Roland (figlia di Gilbert Roland e Constance Bennett).\nMor\u00ec a Sherman Oaks, in California, il 13 dicembre 2009."}
{"id": "4795950", "revid": "196390", "url": "https://it.wikipedia.org/wiki?curid=4795950", "title": "Colonia olandese", "text": ""}
{"id": "4795963", "revid": "253269", "url": "https://it.wikipedia.org/wiki?curid=4795963", "title": "Patricia Barry", "text": "Recit\u00f2 dal 1946 al 1992 in oltre 30 film e dal 1950 al 2001 in oltre cento produzioni televisive. Nel corso della sua carriera, fu accreditata anche con il nome di battesimo, Patricia White.\nBiografia.\nPatricia Barry fece il suo debutto al cinema a met\u00e0 degli anni quaranta e in televisione agli inizi degli anni cinquanta. Inizialmente accreditata al cinema con il cognome da nubile, prese poi a farsi chiamare Patricia Barry quando spos\u00f2 il produttore e regista Philip Barry, Jr..\nSi dedic\u00f2 ad una lunga carriera televisiva dando vita a numerosi personaggi per varie serie, tra cui Laurie James nella soap opera \"First Love\", Adele Adams in due episodi della serie \"The Rifleman\" dal 1959 al 1960 (pi\u00f9 un altro episodio con un altro ruolo), Pamela MacLish in due episodi della serie \"Io e i miei tre figli\" dal 1960 al 1962, Lydia McGuire in tre episodi della serie \"Il dottor Kildare\" nel 1965 (pi\u00f9 altri due episodi con altri ruoli), Kate Harris in 13 episodi della serie \"Harris Against the World\" dal 1964 al 1965, Marian Sternwood in un doppio episodio della serie \"\" nel 1972, Peg English in quattro episodi della soap \"La valle dei pini\" nel 1981, Sally 'Miss Sally' Gleason in 11 episodi della soap \"Sentieri\" dal 1985 al 1987, Isabella Alden in due episodi della soap \"Quando si ama\" dal 1992 al 1993 e Lana Barnes in quattro episodi della serie \"Ghostwriter\" nel 1993. \nInterpret\u00f2 inoltre numerosi altri personaggi secondari o ruoli da guest star in molti episodi di serie televisive dagli anni cinquanta agli anni novanta, anche con ruoli diversi in pi\u00f9 di un episodio; partecip\u00f2, tra l'altro a tre episodi di \"The Alcoa Hour\", due episodi di \"Bachelor Father\", tre episodi di \"Thriller\", tre episodi di \"Perry Mason\" e tre episodi di \"Gunsmoke\". Prese parte anche a due episodi della serie classica di \"Ai confini della realt\u00e0\" e al terzo segmento del film a episodi omonimo del 1983.\nFu inoltre accreditata in diverse produzioni cinematografiche per le quali interpret\u00f2 personaggi pi\u00f9 o meno secondari, come Fritzie, la segretaria di Bauer, in \"Perdutamente\" (1946), Chorine in \"Io amo\" (1947), Angela, Maid in \"Il grido del lupo\" (1947), Ellen Trennis in \"When a Girl's Beautiful\" (1947), Deborah Allen in \"Il naufragio dell'Hesperus\" (1948), Helen Carter in \"Riders of the Whistling Pines\" (1949), Maggie Graham in \"Manhattan Angel\" (1949), Muriel Gordon in \"Mani lorde\" (1949), Mary Mahan in \"Il tatuaggio misterioso\" (1950), Johanna Price in \"Safe at Home!\" (1962), Linda Bullard in \"Non mandarmi fiori!\" (1964), Mitchell in \"Tre donne per uno scapolo\" (1964) e la dottoressa Sadler in \"Il divorzio \u00e8 fatto per amare\" (1971).\nLa sua ultima partecipazione ad una serie televisiva risale all'episodio \"Gobble, Gobble\" della serie \"Providence\" trasmesso nel 2001."}
{"id": "4795975", "revid": "196390", "url": "https://it.wikipedia.org/wiki?curid=4795975", "title": "Wrestlemania XIII", "text": ""}
{"id": "4795977", "revid": "767487", "url": "https://it.wikipedia.org/wiki?curid=4795977", "title": "Con il fiato sospeso", "text": "Con il fiato sospeso \u00e8 un film drammatico del 2013 diretto da Costanza Quatriglio e interpretato da Alba Rohrwacher.\nCaratterizzato da una breve durata, soltanto 35 minuti, il film \u00e8 stato presentato in selezione ufficiale fuori concorso alla 70\u00aa Mostra internazionale d'arte cinematografica di Venezia ed \u00e8 uscito in programmazione nelle sale cinematografiche.\nNei titoli di coda c'\u00e8 scritto che il film \u00e8 ispirato a una storia vera, narrata nel diario di Emanuele Patan\u00e9, un dottorando di ricerca della Facolt\u00e0 di Farmacia dell'Universit\u00e0 di Catania, alla base di un processo contro l'inquinamento ambientale dentro ai laboratori di chimica dove gli studenti fanno ricerca.\nTrama.\nEmanuele studia e lavora nel laboratorio dell'Universit\u00e0 di Catania. Lo chiama \u201cil laboratorio della morte\u201d. Una stanza inadeguata con tutte le sostanze killer di un laboratorio chimico.\nL\u00ec, nel laboratorio di farmacia dell\u2019Universit\u00e0 di Catania, nel quale sognava di costruire il suo futuro, Emanuele, negli ultimi due anni, ha visto ammalarsi e morire colleghi ricercatori, studenti, professori, fino a quando, nel dicembre 2003, \u00e8 toccato a lui. Ad Emanuele, 29 anni, un ragazzone forte e sportivo, laureato con 110 e lode, idoneo all\u2019esercizio della professione farmaceutica, dottore di ricerca, stroncato in meno di un anno da un tumore al polmone.\nRiconoscimenti.\nIl film ha vinto il Premio Gillo Pontecorvo al Festival di Venezia 2013 con la seguente motivazione: \"Costanza Quatriglio prosegue nel suo felice, sorprendente e coraggioso cammino di sperimentazione formale, con la realizzazione di un'opera che fa da straordinario ponte tra il cinema e il documentario e con la quale ha saputo creare un'atmosfera di grandissimo valore culturale e politico, penetrando nelle contraddizioni pi\u00f9 dolorose della nostra identit\u00e0 nazionale, con grande capacit\u00e0 di coniugare contenuti altissimi e sensibilit\u00e0 emotiva. Non va dimenticato inoltre, il suo coraggio produttivo ed il suo sforzo di cineasta, capace di raccogliere intorno a s\u00e9 le personalit\u00e0 disposte ad accompagnarla con rigore, nella realizzazione di un cinema che non pu\u00f2 che essere definito \u201cnecessario\u201d\"."}
{"id": "4795979", "revid": "1442080", "url": "https://it.wikipedia.org/wiki?curid=4795979", "title": "Brisbane International 2014 - Qualificazioni singolare femminile", "text": "Le qualificazioni del singolare femminile del Brisbane International 2014 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4795981", "revid": "547034", "url": "https://it.wikipedia.org/wiki?curid=4795981", "title": "Jack G\u00fcnthard", "text": "Biografia.\nJack G\u00fcnthard \u00e8 stato cinque volte Campione Nazionale svizzero assoluto nel concorso generale individuale, nel 1951 e dal 1955 al 1958. Alle Olimpiadi di Helsinki del 1952 vince la medaglia d'oro nella sbarra e quella d'argento nel concorso a squadre, classificandosi al 17\u00ba posto nel concorso generale individuale. Ai Campionati mondiali di ginnastica artistica di Roma del 1954 vince la medaglia di bronzo nel concorso a squadre.\nNon partecipa alle Olimpiadi di Melbourne del 1956 ma, l'anno successivo, ai Campionati europei di ginnastica artistica di Parigi conquista il titolo continentale di specialit\u00e0 alle parallele e alla sbarra.\nNel 1958 si ritira dall'attivit\u00e0 agonistica e gli viene affidata la guida della Nazionale italiana, sino al 1964. G\u00fcnthard forma un gruppo di giovani atleti che costituiranno la pi\u00f9 forte squadra di ginnastica maschile italiana del dopoguerra, quella dei Menichelli e dei fratelli Giovanni e Pasquale Carminucci. Dal 1965 al 1980 ha guidato la Nazionale svizzera.\nNel 1997 \u00e8 stato inserito nella International Gymnastics Hall of Fame."}
{"id": "4795984", "revid": "1442080", "url": "https://it.wikipedia.org/wiki?curid=4795984", "title": "ASB Classic 2014 - Qualificazioni singolare", "text": "Le qualificazioni del singolare dell'ASB Classic 2014 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4795995", "revid": "483325", "url": "https://it.wikipedia.org/wiki?curid=4795995", "title": "Antica Sparta", "text": ""}
{"id": "4796001", "revid": "830939", "url": "https://it.wikipedia.org/wiki?curid=4796001", "title": "Sparta antica", "text": ""}
{"id": "4796003", "revid": "1728", "url": "https://it.wikipedia.org/wiki?curid=4796003", "title": "Universit\u00e4t Breslau", "text": ""}
{"id": "4796005", "revid": "767487", "url": "https://it.wikipedia.org/wiki?curid=4796005", "title": "Jelonek", "text": " \u00c8 specializzato in violino\nBiografia.\nNato a Kielce, ha imparato a suonare il violino grazie al professor Andrzej Zuza\u0144ski ed ha ricevuto il diploma nel 1989. Dal 1989 al 1994 suona in diverse orchestre e filarmoniche. Dal 1992 al 1994 lavora al Theatre Diaspora. Tra il 1992 ed il 2008 collabora con diversi gruppi musicali ed artisti polacchi come Ankh, Closterkeller, De Press, Firebirds, Grejfrut, \u0141zy, Stan Borys, Maryla Rodowicz, Ilona Sojda e altri. Tiene ed ha tenuto concerti (oltre 1600) in tutto il mondo, ha scritto la musica di diversi film e spot. Nel corso della sua carriera ha partecipato ad oltre 30 album di diversa estrazione musicale (musica classica, heavy metal, pop, rock e folk). Nel 2007 ha pubblicato il suo primo album solista e poi in un gruppo."}
{"id": "4796008", "revid": "63246165", "url": "https://it.wikipedia.org/wiki?curid=4796008", "title": "Micha\u0142 Jelonek", "text": ""}
{"id": "4796009", "revid": "729019", "url": "https://it.wikipedia.org/wiki?curid=4796009", "title": "Ferrovia Tirano-Lecco", "text": "La ferrovia Tirano-Lecco \u00e8 una linea ferroviaria gestita da RFI che utilizza tratte ferroviarie costruite in tempi diversi:"}
{"id": "4796016", "revid": "819238", "url": "https://it.wikipedia.org/wiki?curid=4796016", "title": "Automotrici Narizzano Tipo I e II", "text": "Realizzate entrambe quali prototipi, le automotrici Narizzano Tipo I e II furono costruite dalla Ferrautovie per la costruzione di automotrici leggere con motore ad esplosione e alimentazione a nafta, una societ\u00e0 costituita appositamente per produrre e commercializzare veicoli ferroviari leggeri progettati dall'ingegner Narizzano.\nNonostante lunghi cicli di prove condotte negli anni 1925-26 su alcune ferrovie italiane, statali e in concessione, tali automotrici della prima generazione non ebbero il successo commerciale auspicato.\nStoria.\nNel 1923, seguendo un'idea che iniziava a farsi strada in quel periodo, presso l'officina Garbini di Viterbo venne progettata e realizzata a cura dell'ingegner Bartolomeo Enrico Narizzano e del colonnello Guido Ancillotti un'originale automotrice termica di derivazione automobilistica, che si prefiggeva bassi consumi e costi di esercizio che avrebbe potuto agevolare l'esercizio delle linee ferroviarie a scarso traffico.\nAdattando telaio e carrozzeria di un autobus Fiat 18 BL, fu realizzato un vero e proprio autobus su rotaia, per molti versi assimilabile alle coeve automotrici T1-T2 realizzate dalle Autoguidovie di Alberto Laviosa.\nIn tempi successivi il veicolo, che fino ad allora recava una vistosa scritta \"Automotrice Narizzano Tipo I leggero - carrozza provvisoria\", vide la completa ricostruzione della cassa secondo canoni pi\u00f9 tipicamente ferroviari, con 3 porte per fiancata e lucernario.\nIl ciclo di prove effettuato con tale prototipo indusse Narizzano e Ancillotti a costituire la societ\u00e0 Ferrautovie \"per la costruzione di automotrici leggere con motore ad esplosione e alimentazione a nafta\" con un iniziale catalogo basato due differenti versioni:\nIn seguito alle prove condotte nel 1925 in Maremma, l'offerta fu ampliata per coprire meglio la variabilit\u00e0 che caratterizzava il mercato: oltre al tipo I ormai gi\u00e0 ampiamente collaudato, erano proposte le versioni a 2 assi Tipo II e Tipo III e la Tipo IV a 3 assi, con capacit\u00e0 che variavano dai 28 ai 32 posti a sedere. Tuttavia un solo secondo prototipo venne realizzato, denominato Tipo II e progettato anch'esso dall'ingegner Narizzano.\nLe prove con questo secondo veicolo furono condotte nel 1926 sulle ferrovie Roma-Frascati e Roma-Lido e condussero all'acquisto dello stesso da parte della Societ\u00e0 anonima italiana per le ferrovie salentine che lo impiegarono sulla linea sociale Casarano-Gallipoli preso la quale mostr\u00f2 una notevole affidabilit\u00e0.\nNonostante i buoni risultati mostrati e l'intenzione di orientare la produzione su aggiornamenti del Tipo II, la Ferrautovie non ottenne pi\u00f9 alcun ordinativo e cess\u00f2 l'attivit\u00e0.\nCaratteristiche.\nLa massa a vuoto dell'automotrice Tipo I risult\u00f2 pari a 4,5 t, mentre la propulsione era fornita dall'originario motore a ciclo Otto da 30\u00a0kW adattato per poter essere alimentato anche a nafta grazie all'applicazione di un dispositivo messo a punto dalle Officine Meccaniche Parmensi. Per la marcia sui binari furono adottate 4 ruote metalliche ferroviarie accoppiate ad altrettante sabbiere e organi di trazione e repulsione che avrebbero consentito l'accoppiamento con altri veicoli. Dotato di cambio a 4 marce, il veicolo raggiungeva i 40\u00a0km/h.\nL'automotrice Tipo II, dall'aspetto di un tram a 2 assi, possedeva 10 posti a sedere di prima classe, 18 di terza e 12 in piedi e carrozzeria realizzata in legno, lamierino e cartone. Il motore, anch'esso a ciclo Otto, era un 4 cilindri da 1900 giri al minuto, in grado di erogare 40\u00a0kW se alimentato a benzina e 34\u00a0kW in caso di alimentazione a nafta. Il cambio a 4 marce era anch'esso progettato dal Narizzano, e la massa a vuoto risult\u00f2 di 8,4 t.\nLe prove.\nOttenute le necessarie autorizzazioni, le prove dell'Automotrice Tipo I iniziarono il 15 aprile 1924 sulla ferrovia Viterbo-Attigliano, dal percorso particolarmente accidentato.\nL'interesse da parte della societ\u00e0 L'Ausiliare di Milano per l'esercizio con questo tipo di veicoli su alcune linee della Societ\u00e0 Italiana per le Strade Ferrate Sovvenzionate (SFS), la Poggibonsi-Colle Val d'Elsa (FPC) e la Massa Marittima-Follonica (FMF) port\u00f2 ad un nuovo ciclo di corse dimostrative. Le prove su quest'ultima linea iniziarono il 25 gennaio 1925, ancora con la carrozzeria provvisoria e ad esse fece seguito il servizio regolare per un periodo di 4 mesi. Nonostante i buoni esiti della sperimentazione, per l'esercizio sulle citate linee L'Ausiliare acquist\u00f2 in seguito due automotrici di costruzione Ganz.\nLe prove dell'automotrice Tipo II condotte nel 1926 interessarono due linee dalle caratteristiche totalmente differenti, volendosi dimostrare le buone prestazioni possibili su linee acclivi come la Roma-Frascati, le cui pendenze raggiungevano il 25 per mille, sia il possibile risparmio sui costi dell'energia che comportava l'utilizzo di materiale leggero, prove che vennero effettuate sulla Roma-Lido, elettrificata e pressoch\u00e9 pianeggiante."}
{"id": "4796020", "revid": "1406147", "url": "https://it.wikipedia.org/wiki?curid=4796020", "title": "Unione Sportiva Arezzo 1969-1970", "text": "Questa pagina raccoglie le informazioni riguardanti l'Unione Sportiva Arezzo nelle competizioni ufficiali della stagione 1969-1970."}
{"id": "4796021", "revid": "767487", "url": "https://it.wikipedia.org/wiki?curid=4796021", "title": "The Adventures of Ociee Nash", "text": "The Adventures of Ociee Nash \u00e8 un film del 2003 diretto da Kristen McGary di genere drammatico, interpretato da Skyler Day, Keith Carradine, Bill Butler, Jasmine Sky e Lucas Till.\nTrama.\nLa piccola Ociee Nash (Skyler Day) \u00e8 una bambina di nove anni cresciuta in campagna con il padre e il fratello. Orfana di madre, ha un carattere vivace ed \u00e8 piena di vitalit\u00e0.\nUn giorno, il padre la manda in citt\u00e0 dalla severa zia per farle imparare le buone maniere: questa tenta di reprimere la spontaneit\u00e0 della piccola che per\u00f2, grazie alla sua nuova amica Elizabeth (Jasmine Sky) vivr\u00e0 avventure davvero entusiasmanti."}
{"id": "4796030", "revid": "27723", "url": "https://it.wikipedia.org/wiki?curid=4796030", "title": "Stazione di Ferrara Via Boschetto", "text": "La stazione di Ferrara via Boschetto \u00e8 una fermata ferroviaria posta sulla linea Ferrara-Codigoro.\nLa gestione \u00e8 di competenza di Ferrovie Emilia Romagna (FER).\nStoria.\nLa fermata \u00e8 stata istituita il 15 dicembre 2013.\nMovimento.\nLa stazione \u00e8 servita dai treni regionali della relazione Ferrara-Codigoro. I treni sono svolti da Trenitalia Tper nell'ambito del contratto di servizio stipulato con la regione Emilia-Romagna.\nNei giorni festivi il servizio ferroviario \u00e8 sostituito da quattro coppie di autocorse.\nA novembre 2019, la stazione risultava frequentata da un traffico giornaliero medio di circa 108 persone (22 saliti + 86 discesi)."}
{"id": "4796031", "revid": "1318658", "url": "https://it.wikipedia.org/wiki?curid=4796031", "title": "Associazione Calcio Reggiana 1969-1970", "text": "Questa voce raccoglie le informazioni riguardanti lAssociazione Calcio Reggiana nelle competizioni ufficiali della stagione 1969-1970.\nLa stagione.\nNella stagione 1969-1970 la Reggiana disputa il campionato di Serie B, con 33 punti in classifica si piazza 18\u00aa e retrocede in Serie C per peggior differenza reti con Atalanta Catanzaro e Taranto che hanno ottenuto gli stessi punti dei granata. Retrocedono anche Piacenza con 32 punti ed il Genoa con 29 punti. Salgono in Serie A il Varese con 49 punti e la coppia Foggia e Catania con 48 punti.\nAl via del torneo cadetto la Reggiana non nasconde le ambizioni di puntare alla serie A. In societ\u00e0 entra anche Raniero Lombardini, dell'omonima famiglia industriale metalmeccanica reggiana, ad affiancare il triunvirato formato da Visconti, Lari e Degola, che diventa cos\u00ec un quadrunvirato. \nSe ne vanno Silvio Zanon al Catania, Mario Manera al Genoa, Antonio Toffanin e Giambattista Pienti al Bari, mentre i giovani Andrea Orlandini e Sileno Passalacqua ritornano alla Fiorentina. Dal mercato arrivano l'attaccante Franco Galletti dal Bari neo promosso in A, la mezzala Mauro Nardoni dal Brescia anch'esso neopromosso, i giovani Roberto Stefanello, Sergio Zuccheri e Aldo Dalla Turca, mentre ritorna dal Catania l'ex Silvio Zanon. Dante Crippa che aveva deciso di appendere le scarpette al chiodo, alla fine decide di restare ma non ripeter\u00e0 le stagioni precedenti. \nA campionato iniziato Renzo Ragonesi e Lamberto Boranga vengono ceduti al Brescia, dai lombardi a Reggio arriva il centravanti Walter Frisoni. Pi\u00f9 tardi viene prelevato il difensore Valeriano Barbiero dal Padova. La Reggiana stenta, manca un centravanti vero, Franco Galletti non lo \u00e8, e un portiere che non faccia rimpiangere Lamberto Boranga. Nel ritorno la Reggiana subisce molte sconfitte. Quando si riprende con le vittorie interne contro Genoa ed Atalanta, ormai \u00e8 tardi. Servirebbe un successo esterno nell'ultima giornata col Catanzaro, ma \u00e8 un pareggio in bianco, e per la differenza di un gol coi calabresi i granata scivolano in serie C."}
{"id": "4796042", "revid": "767487", "url": "https://it.wikipedia.org/wiki?curid=4796042", "title": "Ken Dorsey", "text": "Carriera professionistica.\nSan Francisco 49ers.\nDorsey fu scelto nel corso del settimo giro del Draft 2003 dai San Francisco 49ers. Nelle sue due prime stagioni nella NFL disput\u00f2 nove gare, sette delle quali come titolare, passando 8 touchdown e 11 intercetti.\nCleveland Browns.\nNel maggio 2006, Dorsey fu scambiato coi Cleveland Browns, passando la sua prima stagione nell'Ohio come terzo quarteback nelle gerarchie della squadra, giocando sporadicamente anche nella successiva. Quando il titolare Derek Anderson si infortun\u00f2 nel dicembre 2008, Dorsey fu nominato suo sostituto per il resto della stagione, finendo tuttavia per infortunarsi anch'egli in 21 dicembre contro i Cincinnati Bengals. Il 9 febbraio 2009 fu svincolato.\nToronto Argonauts.\nIl 26 maggio 2010 Dorsey firm\u00f2 coi Toronto Argonauts della Canadian Football League, dove fu la riserva dell'ex quarterback dei Miami Dolphins Cleo Lemon. Il 3 maggio 2011 annunci\u00f2 il suo ritiro dal football professionistico.\nStatistiche.\nNFL"}
{"id": "4796043", "revid": "767487", "url": "https://it.wikipedia.org/wiki?curid=4796043", "title": "\u00c1ngel Rambert", "text": "Carriera.\nNazionale.\nHa collezionato cinque presenze con la propria Nazionale."}
{"id": "4796055", "revid": "6923", "url": "https://it.wikipedia.org/wiki?curid=4796055", "title": "Giorgio Vasta", "text": "Biografia.\nHa esordito nel 2008 con il romanzo \"Il tempo materiale\" minimum fax, Premio Citt\u00e0 di Viagrande 2010, Prix Ulysse du Premier Roman 2011, pubblicato in Francia, Germania, Austria, Svizzera, Olanda, Spagna, Ungheria, Repubblica Ceca, Stati Uniti e Inghilterra.\nNel 2010 ha pubblicato \"Spaesamento\" (Laterza, finalista al Premio Bergamo, pubblicato in Francia) e nel 2012 \"Presente\" (Einaudi, con Andrea Bajani, Michela Murgia, Paolo Nori), di cui \u00e8 stato anche curatore. \"Absolutely Nothing\", del 2016, \u00e8 stato a sua volta finalista al Premio Bergamo.\nHa inoltre curato diverse antologie tra le quali, sempre per minimum fax, \"Anteprima nazionale. Nove visioni del nostro futuro invisibile\" (2009).\nCon Emma Dante, e con la collaborazione di Licia Eminenti, \u00e8 autore della sceneggiatura del film \"Via Castellana Bandiera\" (2013), in concorso alla 70\u00aa Mostra internazionale d'arte cinematografica. Ha co-sceneggiato anche il secondo film della Dante, \"Le sorelle Macaluso\", in concorso alla 77\u00aa Mostra internazionale d'arte cinematografica di Venezia.\nNel 2014 \u00e8 stato Italian Affiliated Fellow in Letteratura presso l'American Academy in Rome.\nScrive sulle pagine culturali di \"La Repubblica\", de \"Il Sole 24 ORE\" e de \"il manifesto\" e, dopo aver fatto parte dal 2003 al 2007 della redazione del blog letterario Nazione Indiana, scrive su minima&amp;moralia."}
{"id": "4796067", "revid": "15756", "url": "https://it.wikipedia.org/wiki?curid=4796067", "title": "\u015eehzade Mustafa", "text": "Biografia.\nMustafa nacque quando Solimano era ancora un principe. Sin da giovanissimo ebbe problemi nel suo rapporto con il padre. Era il primogenito e quindi l'erede al trono, ma suo padre, secondo alcuni storici, era pi\u00f9 interessato al fratellastro pi\u00f9 giovane di Mustafa \u015eehzade Mehmed, il figlio maggiore di H\u00fcrrem Sultan, la pi\u00f9 importante tra le mogli e concubine di Solimano, il quale cre\u00f2 le migliori opportunit\u00e0 per il giovane figlio dando la sensazione di volerlo preparare all'ascesa al trono al momento della sua successione. Il trattamento di suo padre scontent\u00f2 ulteriormente Mustafa. Una seconda scossa fu il trasferimento ad Amasya dalla pi\u00f9 importante Manisa in favore del fratellastro Mehmed. Tuttavia, appena giunto ad Amasya, ricevette la notizia di un editto scritto da Solimano. Con piacevole sorpresa, Mustafa apprese che era stato indicato come l'unico erede al trono e che Solimano lo aveva inviato ad Amasya non perch\u00e9 non volesse che fosse Mehmed il suo erede, ma allo scopo di difendere la costa orientale dell'Impero Ottomano e imparare a gestire un grande impero. Questo editto sollev\u00f2 l'esercito ottomano e il popolo, nell'apprendere che il molto amato \u015eehzade Mustafa era il successore al trono.\nAd Amasya ricevette la notizia della morte del fratello Mehmed. Sembrava che tutte le barriere tra il trono e Mustafa fossero scomparse, ma aveva ancora di fronte un'altra sfida. Un altro fratello di Mustafa, \u015eehzade Bayezid, venne inviato a Konya per il suo sanjak.\nQuesta fu una decisione critica, visto che la madre di Bayezid era H\u00fcrrem Sultan, la madre del defunto Mehmed. Il suo sostegno al proprio figlio, Bayezid, rendeva la carriera politica di Mustafa molto difficile, ma egli govern\u00f2 con successo Amasya per dodici anni. Nel 1547, nel corso della campagna di Elkas, episodio della guerra ottomano-safavide, il sultano incontr\u00f2 i suoi figli Selim, Bayezid e Mustafa, in luoghi diversi, e discusse con loro della situazione politica. Era passato molto tempo dalla morte di Mehmed, ma la gara tra i tre principi era ancora in corso. Selim fu inviato in Anatolia come principe di Manisa nel 1544.\nLa vita di Mustafa era ormai in pericolo, visto che H\u00fcrrem Sultan e il Gran visir R\u00fcstem Pasha avevano fatto un'alleanza contro di lui e a favore dei figli di Hurrem, Bayezid e Selim.\nSecondo la credenza popolare del tempo, H\u00fcrrem Sultan ord\u00ec un complotto per rovesciare Mustafa. Il suo alleato nel complotto fu R\u00fcstem Pasha.\nR\u00fcstem Pasha invi\u00f2 uno degli uomini pi\u00f9 fidati di Solimano a raccontare in giro che, poich\u00e9 Solimano non era a capo dell'esercito, i soldati pensavano che fosse giunto il momento di deporlo e mettere sul trono un principe pi\u00f9 giovane, diffondendo contemporaneamente voci che Mustafa si era dimostrato ricettivo all'idea. Solimano non volle credere alla notizia in un primo momento, ma divenne furioso quando la sent\u00ec da una fonte attendibile, R\u00fcstem Pasha.\nDurante la campagna persiana di Solimano, il suo esercito si stabil\u00ec a Ere\u011fli (Konya) per un certo periodo. Mentre l'esercito di Solimano era ad Ere\u011fli, R\u00fcstem Pasha chiese a Mustafa di unirsi all'esercito di suo padre. Allo stesso tempo, avvert\u00ec Solimano e lo convinse che Mustafa stava per ucciderlo.\nMustafa accett\u00f2 la richiesta di R\u00fcstem Pasha e mise assieme il suo esercito per raggiungere il padre. Solimano vide ci\u00f2 come una minaccia e ordin\u00f2 l'uccisione di suo figlio. Quando Mustafa entr\u00f2 nella tenda di suo padre per incontrarlo, le guardie di Solimano lo attaccarono e dopo una lunga lotta lo uccisero.\nDopo la morte del principe, i giannizzeri e i soldati anatolici di Mustafa si lamentarono della decisione di Solimano. L'esercito di Mustafa trov\u00f2 l'uccisione ingiusta perch\u00e9 credette che il motivo era dovuto a manovre politiche di H\u00fcrrem Sultan e R\u00fcstem Pasha. I giannizzeri supportavano Mustafa in quanto erede al trono di diritto e per i suoi successi come guerriero. Dopo le proteste dell'esercito, Solimano sollev\u00f2 R\u00fcstem dalla carica di gran visir e lo rimand\u00f2 a Costantinopoli.\nL'uccisione di Mustafa caus\u00f2 disordini in Anatolia, soprattutto ad Amasya, perch\u00e9 il popolo lo vedeva come il prossimo sultano. La gente era arrabbiata con R\u00fcstem e altri personaggi che erano accusati di aver preso parte al complotto per uccidere Mustafa. In alcune regioni dell'Anatolia, le persone lo ricordavano come \"Sultano Mustafa\" come se fosse salito al trono. La sua vita e il suo destino divennero una parte della letteratura turca anatoliana. Il poeta anatoliano Ta\u015fl\u0131cal\u0131 Yahya compose un'elegia per il principe morto. La sua storia era simile a quella del sultano Cem\nIn letteratura e nella cultura di massa.\nNel 1561, otto anni dopo la morte di Mustafa, il commediografo francese Gabriel Bounin scrisse una tragedia intitolata \"La Soltane\" e incentrata sul ruolo avuto da H\u00fcrrem Sultan nella morte di Mustafa. Questa tragedia segn\u00f2 la prima volta che gli Ottomani apparvero in un lavoro teatrale in Francia.\n&lt;br&gt;\nNel 1619 il nostro tragediografo Prospero Bonarelli della Rovere pubblic\u00f2 l'opera \"Il Solimano\", la quale, analogamente alla precedente, riprendeva le tristi vicende di Mustaf\u00e0 e che ottenne grande successo editoriale e teatrale per molti anni a venire.\nNella serie televisiva\" Muhte\u015fem Yuzyil\", Mustafa \u00e8 interpretato dall'attore turco Mehmet G\u00fcns\u00fcr."}
{"id": "4796068", "revid": "63247192", "url": "https://it.wikipedia.org/wiki?curid=4796068", "title": "Guglielmo FitzOsborn", "text": ""}
{"id": "4796074", "revid": "599013", "url": "https://it.wikipedia.org/wiki?curid=4796074", "title": "Jean-Louis Buron", "text": "Carriera.\nNazionale.\nHa collezionato quattro presenze con la propria nazionale."}
{"id": "4796075", "revid": "287204", "url": "https://it.wikipedia.org/wiki?curid=4796075", "title": "Nippon Professional Baseball 2007", "text": "La stagione 2012 della Nippon Professional Baseball (NPB) \u00e8 iniziata il 24 marzo 2007 con la disputa di 3 partite.\nLe Japan Series sono state vinte dai Chunichi Dragons, per l'undicesima volta nella loro storia, che si sono imposti per 4 partite a 1 sui Hokkaido Nippon Ham Fighters."}
{"id": "4796079", "revid": "1924342", "url": "https://it.wikipedia.org/wiki?curid=4796079", "title": "Driving Home for Christmas", "text": "Driving Home for Christmas \u00e8 una canzone pop-natalizia scritta ed incisa nel 1986 da Chris Rea, pubblicata come singolo ed in seguito inclusa nell'album \"New Light Through Old Windows\" (1988).\nIl singolo, pubblicato su etichetta Magnet Records, raggiunse il secondo posto delle classifiche in Norvegia.\nDel brano sono state incise anche varie cover e fatti degli adattamenti in lingua olandese.\nCover.\nTra gli artisti che hanno inciso o eseguito pubblicamente una cover del brano, figurano (in ordine alfabetico):"}
{"id": "4796087", "revid": "287204", "url": "https://it.wikipedia.org/wiki?curid=4796087", "title": "Motocross delle Nazioni 2013", "text": "Il Motocross delle Nazioni 2013 (conosciuto anche con i nomi \"Motocross des Nations\", \"Motocross of Nations\" o \"MXDN\"), evento giunto alla sessantasettesima edizione, si \u00e8 disputato a Teutschenthal in Germania nei giorni 28 e 29 settembre 2013. \u00c8 stato vinto dalla squadra belga, davanti ai team statunitense e italiano."}
{"id": "4796089", "revid": "599013", "url": "https://it.wikipedia.org/wiki?curid=4796089", "title": "Georges Casolari", "text": "Carriera.\nNazionale.\nHa collezionato tre presenze con la propria Nazionale."}
{"id": "4796092", "revid": "1910023", "url": "https://it.wikipedia.org/wiki?curid=4796092", "title": "Val Brembilla (comune)", "text": "Val Brembilla (\"\u00c0l Brembila\" o \"Val Brembila\" in dialetto bergamasco) \u00e8 un comune sparso italiano di abitanti della provincia di Bergamo in Lombardia. \u00c8 situato in Val Brembilla, valle laterale della valle Brembana.\nInsieme ai comuni di Sedrina e Zogno costituisce un Distretto del commercio.\n\u00c8 stato istituito dal consiglio regionale il 4 febbraio 2014, dalla fusione dei comuni di Brembilla e Gerosa. I comuni precedenti hanno risposto s\u00ec al referendum consultivo sulla fusione avvenuto il 1\u00ba dicembre 2013. Le prime elezioni comunali si sono tenute il 25 maggio 2014.\nMonumenti e luoghi d'interesse.\nChiesa Parrocchiale.\nSituata nel centro del capoluogo, \u00e8 la chiesa pi\u00f9 grande di tutto il comune ed \u00e8 anche sede del vicariato locale di Brembilla-Zogno.\nPonte del Cappello.\nPonte pedonale situato all'imbocco della valle.\nMuseo della transumanza.\nSituato sulla via principale di Brembilla, \u00e8 un museo che parla della storia del formaggio e della pastorizia bergamasca. L'edificio \u00e8 in ristrutturazione.\nPadiglione EXPO.\nEx struttura di EXPO 2015, \u00e8 stata acquisita dall\u2019amministrazione comunale alla fine della manifestazione e nel 2019 \u00e8 stata ricostruita nell'ex piazzale comunale che \u00e8 diventato l\u2019area fiere e mercato.\nGeografia antropica.\nFrazioni.\nLa circoscrizione comunale \u00e8 costituita dalla sede comunale Brembilla e dalle frazioni Cadelfoglia, Camorone, Catremerio, Cavaglia, Cerro, Gerosa, Laxolo, Malentrata, Sant' Antonio Abbandonato.\nCerro.\nPiccolo nugolo di case sparse in quattro contrade (Testi, Foppa, Rudino e C\u00e0 Donzelli)\nCamorone.\nNucleo raggiungibile dall'imbocco del paese giungendo da localit\u00e0 Ponti. La parte antica \u00e8 stata cancellata dalla frana del 28 novembre 2002. \nInfrastrutture e trasporti.\nIl comune era servito dalla stazione Ferroviaria di Brembilla - grotte posta sulla ferrovia della valle Brembana soppressa nel 1966.\nIl comune \u00e8 attraversato da tre strade provinciali. La SP 24 della valle Brembilla che porta in val Taleggio, dalla SP 32 Brembilla - Berbenno che la collega alla valle Imagna e all\u2019 importante zona industriale di Laxolo e dalla SP 17 Ponte Giurino - Gerosa che collega l\u2019alta valle con la valle Imagna (il tratto Blello - Gerosa \u00e8 gestito dal comune).\nIl trasporto pubblico \u00e8 fornito da Arriva Italia s.r.l. sulle linee B10a e B00a nei centri abitati di Brembilla, Laxolo e Gerosa, mentre la frazione Sant\u2019Antonio abbandonato \u00e8 servita dalla linea B20b di Zani autoservizi.\nSport.\nNel paese ci sono numerose societ\u00e0 sportive. La societ\u00e0 pi\u00f9 importante \u00e8 ASD BREMBILLESE che gioca nello stadio Secomandi in localit\u00e0 Piana. \u00c8 presente anche una squadra di pallacanestro e pallavolo sotto la stessa societ\u00e0, la Polisportiva Brembilla. Fra le varie associazioni sportive ci sono la societ\u00e0 di pesca sportiva La Brembillese, il gruppo arrampicata Le Lucertole e varie societ\u00e0 calcistiche di piccole dimensioni nei centri di Laxolo, Gerosa e Sant\u2019Antonio."}
{"id": "4796093", "revid": "1793900", "url": "https://it.wikipedia.org/wiki?curid=4796093", "title": "Obelisco di File", "text": "L'obelisco di File \u00e8 uno dei due obelischi trovati a File in Egitto nel 1815 e successivamente acquistati da William John Bankes. Egli not\u00f2 due iscrizioni su di esso, una in geroglifici (lingua egizia) l'altra in greco antico. Confrontando i due testi, Bankes credette di aver riconosciuto i nomi di \"Tolomeo\" e \"Cleopatra\" nei caratteri geroglifici. La sua scoperta \u00e8 stata poi confermata da Thomas Young e Jean-Fran\u00e7ois Champollion, e fu molto utile per quest'ultimo nel suo lavoro di decifrazione dei geroglifici egiziani ed in particolare sullo studio della Stele di Rosetta.\nLe iscrizioni riportano una petizione dai sacerdoti egizi a File e la risposta favorevole da Tolomeo VIII e delle regine Cleopatra II e III, i documenti sono datati 118/117 a.C.\nDurante il 1820 Bankes acquisit\u00f2 l'obelisco trovato a File e lo fece trasportare nella sua tenuta di Kingston Lacy a Wimborne Minster, in Inghilterra. L'operazione \u00e8 stata effettuata dall'avventuriero ed esploratore Giovanni Battista Belzoni. La dimora ora appartiene al \"National Trust\" e l'obelisco \u00e8 ancora visibile nei giardini."}
{"id": "4796097", "revid": "767487", "url": "https://it.wikipedia.org/wiki?curid=4796097", "title": "Il mistero del carillon", "text": "Il mistero del carillon (\"Dressed to Kill\"), noto in Italia anche come Sherlock Holmes e il mistero del carillon e Vestito per uccidere, \u00e8 un film del 1946 per la regia di Roy William Neill, quattordicesima e ultima pellicola gialla basata sul personaggio di Sherlock Holmes della serie interpretata dalla coppia Basil Rathbone-Nigel Bruce e prodotta da Universal Studios.\n\u00c8 liberamente ispirato al racconto \"L'avventura dei sei napoleoni\" (\"The Adventure of the Six Napoleons\"), una delle storie contenute nella raccolta \"Il ritorno di Sherlock Holmes\" (1905) di Arthur Conan Doyle, ma trae spunti e citazioni anche da \"Uno scandalo in Boemia\" del medesimo autore.\nTrama.\nTre carillon economici (ciascuno che suona una parte differente della canzone \"The Swagman\"), realizzati nella Prigione di Dartmoor, sono venduti ad una locale casa d'aste. A ogni modo, una banda criminale \u00e8 determinata a recuperarli tutti e tre, anche a costo di commettere degli omicidi. Sherlock Holmes cerca di recuperare i carillon e scoprire il segreto del perch\u00e9 siano cos\u00ec ricercati dai malviventi.\nEdizione italiana.\nIl film non fu mai distribuito nei cinematografi italiani; venne doppiato per la prima volta dalla Rai nel 1973 appositamente per la messa in onda di un ciclo dedicato a Sherlock Holmes."}
{"id": "4796104", "revid": "15756", "url": "https://it.wikipedia.org/wiki?curid=4796104", "title": "Arte funeraria", "text": "L'arte funeraria comprende qualsiasi lavoro artistico nel quale si mettono i resti di uno o pi\u00f9 defunti o un qualsiasi lavoro artistico volto ad abbellire le tombe. Il termine comprende anche cenotafi (\"tombe vuote\"), dei monumenti simili a tombe, che non contengono resti umani, e monumenti comunali ai morti (come memoriali di guerra), che non necessariamente contengono resti umani.\nL'arte funeraria pu\u00f2 servire a molte funzioni culturali. Pu\u00f2 giocare un ruolo nei riti di sepoltura, pu\u00f2 servire come un articolo per l'utilizzo da parte dei morti nell'aldil\u00e0, e pu\u00f2 celebrare la vita e i risultati raggiunti dei morti, sia come parte delle pratiche di parentela di venerazione degli antenati o come modo per mostrare ufficialmente la discendenza dinastica diretta al pubblico. Pu\u00f2 anche funzionare come un promemoria di mortalit\u00e0 del genere umano, come espressione di valori culturali e ruoli, e contribuire a propiziarsi gli spiriti dei morti, mantenendo la loro benevolenza e prevenendo la loro sgradita intrusione negli affari della vita.\nIl depositare oggetti con intenzione estetica risale agli uomini di Neanderthal oltre 50.000 anni fa, e si trova in quasi tutta la cultura successiva - la cultura ind\u00f9, che ha poco di questo comportamento, \u00e8 un'eccezione notevole. Molte delle pi\u00f9 noti creazioni artistiche delle culture del passato - sia le piramidi egizie, che il tesoro di Tutankhamon, che l'Esercito di Terracotta che circondano la tomba dell'imperatore Qin, che il Mausoleo di Alicarnasso, che la nave sepoltura di Sutton Hoo, che il Taj Mahal, o sono tombe o sono oggetti rinvenuti dentro e intorno ad esse. Nella maggior parte dei casi, la migliore arte funeraria era prodotta per il funerale dei potenti e dei ricchi, infatti le sepolture di persone comuni possono includere solo monumenti semplici e corredi funerari, di solito dai loro possedimenti.\nUn fattore importante nello sviluppo delle tradizioni di arte funeraria \u00e8 la divisione tra ci\u00f2 che era destinato ad essere visibile per i visitatori o al pubblico dopo il completamento delle cerimonie funebri. Il tesoro di Tutankhamon, per esempio, anche se eccezionalmente sontuoso, fu progettato per non essere mai pi\u00f9 visto una volta depositato, mentre l'esterno delle piramidi era una dimostrazione permanente ed altamente efficace della potenza dei loro creatori. Una divisione analoga pu\u00f2 essere vista nelle grandi tombe dell'Asia orientale. In queste culture, quasi tutta l'arte connesse con la sepoltura, fatta eccezione per le merci gravi limitate, \u00e8 stato destinato per una visione successiva da parte del pubblico, o almeno quelli ammessi dai custodi. In queste culture, tradizioni, come il sarcofago scolpito e la tomba monumento degli imperi greci e romani, e poi il mondo cristiano, sono fiorite. Il mausoleo destinato alla visita era il tipo pi\u00f9 grande di tomba nel mondo classico, e pi\u00f9 tardi divenne comune nella cultura islamica.\nStoria.\nPreistoria.\nLa maggior parte delle pi\u00f9 antiche costruzioni umane archeologiche note sono tombe. I primissimi esempi, databili gli uni a pochi secoli di distanza dagli altri, sono principalmente megalitici ma presentano una notevole diversit\u00e0 in forma e intento. Alcune tombe rinvenute nella Penisola Iberica sono state datate, grazie alla termoluminescenza, al 4510 A.C. Altre, facenti parte degli Allineamenti di Carnac in Bretagna sono anch'esse state datate intorno al quinto millennio A.C. Il valore commemorativo di tali siti funerari \u00e8 rappresentato dal fatto che, da una certa fase, hanno cominciato a svilupparsi in altezza, e che le costruzioni, principalmente le pi\u00f9 antiche, tentarono di apparire monumentali. L'effetto veniva reso deponendo un singolo cadavere in una ordinaria fossa, circondandolo con accurati canali di scolo. Si pensa che la commemorazione \"soprelevata\", non a livello del terreno, sia legata al concetto di memoria collettiva, e queste antiche tombe sono probabilmente concepite come forme di culto degli antenati, un passo avanti che potevano compiere solo le comunit\u00e0 che erano progredite allo stadio di assetti organizzati che avevano formato dei ruoli sociali e relazionali e si erano specializzati diversi settori.\nSono state trovate una gran variet\u00e0 di tombe delle societ\u00e0 del Neolitico e dell'Et\u00e0 del Bronzo, dove era frequente rinvenire tumuli, megaliti e oggettistica in terracotta. In Eurasia il dolmen \u00e8 una struttura in pietra che costituisce la tomba a camera, originariamente coperta di terra per creare un tumulo, che non esiste pi\u00f9. Le pietre potevano essere lavorate incidendo schemi geometrici (incisioni rupestri), come ad esempio le coppelle. Venivano anche costruite tombe comuni, ma il loro contesto sociale \u00e8 difficile da decifrare. Largamente diffuse sono altres\u00ec le urne funerarie, in cui le ossa venivano sepolte in contenitori di terracotta (sia nelle tombe pi\u00f9 elaborate sia semplicemente sepolte individualmente); un'usanza di certo non limitata alla cultura dei campi di urne, da cui il nome, n\u00e9 all'Eurasia. Pare inoltre che i Menhir, segnino spesso la presenza di una tomba o servano come memoriale, mentre le pietre runiche, pi\u00f9 tarde, sono pi\u00f9 frequentemente cenotafi o memoriali a parte, rispetto alla tomba in s\u00e9; pratica che continua fino in et\u00e0 cristiana. I Cerchi di pietra di Senegambia sono la forma africana di pietre erette per segnalare la presenza di una tomba.\nAntico Egitto e Nubia.\nL'arte funeraria egizia era indissolubilmente connessa alla credenza religiosa secondo cui la vita continuasse dopo la morte - anzi, esprimeva il credo per cui \"la morte \u00e8 una mera fase della vita\". Artefatti e immagini connesse a questa credenza erano in parte intente a preservare i beni materiali, la salute e lo status nel corso del viaggio fra questa vita e la prossima, e a \"commemorare la vita del defunto ... descrivere la realizzazione di riti funebri e in generale a presentare un ambiente favorevole per la rinascita del defunto\". \u00c8 il caso delle mummie egizie, inserite in uno o pi\u00f9 strati di sarcofagi decorati, e dei vasi canopi, che preservavano gli organi interni del defunto. Una specifica categoria di testi funerari degli antichi Egizi spiega la finalit\u00e0 delle usanze funebri. L'antica mastaba, che era un tipo di tomba che aveva una camera funebre sotterranea e sigillata ma anche una \"camera delle offerte\" in superficie dove ci si poteva recare in visita, fu un modello che venne ripreso spesso successivamente.\nTermini comuni.\nTomba \u00e8 un termine generale per ogni luogo che contiene dei resti umani, mentre i corredi tombali sono degli oggetti che sono stati collocati all'interno della tomba. Tali oggetti possono comprendere i beni personali del defunto, oggetti appositamente creati per la sepoltura, o versioni in miniatura di cose che si pensa siano necessarie in una vita ultraterrena. La conoscenza di molte culture non letterate (in cui non era conosciuta la scrittura) \u00e8 ricavata in gran parte da queste fonti.\nUn tumulo, \"kurgan\", o lungo tumulo copriva le sepolture importanti in molte culture, e il corpo poteva essere collocato in un sarcofago, di solito di pietra, o in una bara, di solito di legno. Un mausoleo \u00e8 un edificio costruito principalmente come una tomb , che prende il nome dal Mausoleo di Mausolo ad Alicarnasso. Stele \u00e8 un termine per le pietre erette sopra ai corpi dei defunti seppelliti, al giorno d'oggi (et\u00e0 moderna) le steli sono chiamate lapidi. Le navi funerarie si trovano principalmente nell'Europa costiera, mentre i carri funerari si trovano ampiamente in tutta l'Eurasia. Le catacombe, di cui gli esempi pi\u00f9 famosi sono quelle di Roma e di Alessandria, sono cimiteri sotterranei collegati da tunnel sotterranei. Un folto gruppo di sepolture con una parte estesa visibile sopra il suolo si chiama necropoli, se invece non si vede nulla sopra il suolo ma sono comunque presenti molti monumenti tombali sotterranei vicini fra loro, allora il raggruppamento di tombe si chiama campo di tombe. Un cenotafio \u00e8 un monumento senza sepoltura.\nIl termine \"funerario\" significa letteralmente \"\"di\" o \"appartenente a\" una tomba o un funerale\", ma vi \u00e8 una lunga tradizione (specialmente tra gli studiosi inglesi) nell'applicare questa parola non solo alle pratiche e agli artefatti strettamente associati ai riti funebri, ma anche ad un dominio pi\u00f9 ampio, riguardante i memoriali pi\u00f9 duraturi. Una particolare influenza in tal senso l'ha avuta John Weever con la sua opera \"Monumenti Funerari Antichi\" (1631), il primo libro ad esser stato interamente dedicato a tombe, memoriali ed epitaffi. Recentemente alcuni studiosi ne hanno rivisto l'uso: Phillip Lindley, ad esempio, afferma che per riferirsi a \"monumenti tombali, ho evitato di usare 'monumenti funerari' poich\u00e9 le effigi funerarie erano, durante il medioevo, prodotti temporanei, usati come sostituti delle bare da usare durante le cerimonie funebri\". Altri, invece, hanno trovato questa affermazione \"piuttosto pedante\".\nAltri generi simili di arte commemorativa per i defunti assumono molte forme, come le statue moai dell'Isola di Pasqua, che si credono essere dei ritratti scultorei degli antenati, anche se difficilmente distinguibili. Queste sono sculture comuni in culture diverse da quella Romana o Cinese antica, dove in entrambi i casi si tenevano nelle case dei discendenti, piuttosto che essere sepolti. Molte culture raffigurano psicopompi come Hermes, in Grecia e Charun, presso gli Etruschi, i quali conducevano le anime dei defunti nell'aldil\u00e0.\nAltri esempi di arte funeraria.\nI generi di arte commemorativa per i morti nella storia hanno preso molte forme:"}
{"id": "4796105", "revid": "599013", "url": "https://it.wikipedia.org/wiki?curid=4796105", "title": "Daniel Charles-Alfred", "text": "Carriera.\nNazionale.\nCollezion\u00f2 quattro presenze con la propria Nazionale."}
{"id": "4796107", "revid": "619191", "url": "https://it.wikipedia.org/wiki?curid=4796107", "title": "Panzerkampfwagen VI Tiger I", "text": ""}
{"id": "4796110", "revid": "124628860", "url": "https://it.wikipedia.org/wiki?curid=4796110", "title": "Colverde", "text": "Colverde \u00e8 un comune italiano sparso di abitanti della provincia di Como in Lombardia. La sede e il capoluogo comunale \u00e8 ubicata nella frazione di Par\u00e8.\n\u00c8 stato istituito il 4 febbraio 2014 dalla fusione dei comuni di Drezzo, Gironico e Par\u00e8, visti i risultati di un referendum consultivo svoltosi il 1\u00ba dicembre 2013."}
{"id": "4796111", "revid": "21880", "url": "https://it.wikipedia.org/wiki?curid=4796111", "title": "Emberizidi", "text": ""}
{"id": "4796113", "revid": "21880", "url": "https://it.wikipedia.org/wiki?curid=4796113", "title": "Sturnidi", "text": ""}
{"id": "4796119", "revid": "287204", "url": "https://it.wikipedia.org/wiki?curid=4796119", "title": "Motocross delle Nazioni 2011", "text": "Il Motocross delle Nazioni 2011 (conosciuto anche con i nomi \"Motocross des Nations\", \"Motocross of Nations\" o \"MXDN\"), evento giunto alla sessantacinquesima edizione, si \u00e8 disputato a Saint-Jean-d'Ang\u00e9ly in Francia nei giorni 17 e 18 settembre 2011. \u00c8 stato vinto dalla squadra statunitense, davanti ai team francese e australiano."}
{"id": "4796121", "revid": "281779", "url": "https://it.wikipedia.org/wiki?curid=4796121", "title": "Carme figurato", "text": ""}
{"id": "4796123", "revid": "125097688", "url": "https://it.wikipedia.org/wiki?curid=4796123", "title": "Borgo Virgilio", "text": "Borgo Virgilio (\"Borch Verg\u00ecli\" in dialetto mantovano) \u00e8 un comune italiano di abitanti della provincia di Mantova in Lombardia.\nStoria.\n\u00c8 stato istituito il 4 febbraio 2014 in seguito alla fusione dei comuni di Borgoforte e Virgilio. Gli abitanti dei due enti, chiamati a esprimersi con referendum popolare consultivo il 1\u00ba dicembre 2013, hanno approvato a maggioranza la fusione proposta dai due Consigli comunali. Il nuovo comune \u00e8 divenuto operativo con la Legge regionale 30 gennaio 2014 - n. 9 pubblicata il 3 febbraio 2014 sul Bollettino Ufficiale della Regione Lombardia.\nSimboli.\nLo stemma del comune di Borgo Virgilio \u00e8 stato concesso con decreto del presidente della Repubblica del 25 novembre 2019.\nGeografia antropica.\nFrazioni.\nTra le frazioni, Romanore aveva una popolazione di 629 abitanti al 21-10-2001.\nInfrastrutture e trasporti.\nBorgo Virgilio \u00e8 attraversato dalla ex strada statale 62 della Cisa e dalla ex strada statale 413 Romana.\nIl comune \u00e8 inoltre servito dalla linea ferroviaria Verona-Modena attraverso la stazione di Romanore.\nLe frazioni di Cerese e Cappelletta sono servite dalla linea urbana n\u00ba 8 del trasporto pubblico locale della citt\u00e0 di Mantova. Tale servizio \u00e8 affidato all'azienda APAM."}
{"id": "4796125", "revid": "123318736", "url": "https://it.wikipedia.org/wiki?curid=4796125", "title": "Cornale e Bastida", "text": "Cornale e Bastida (\"Curn\u00e0\" e \"Bast\u00eca\" in dialetto oltrepadano) \u00e8 un comune italiano di 849 abitanti della provincia di Pavia in Lombardia.\nStoria.\n\u00c8 stato istituito il 4 febbraio 2014 dalla fusione dei comuni di Bastida de' Dossi e Cornale, in seguito a un referendum consultivo avvenuto il 1\u00ba dicembre 2013.\nSimboli.\nLo stemma del nuovo Comune \u00e8 stato concesso con il Decreto del presidente della Repubblica del 23 maggio 2016.\nLa pianta di corniolo, detta anche cornale, \u00e8 un'arma parlante, ed era presente anche nello stemma del precedente comune di Cornale."}
{"id": "4796127", "revid": "767487", "url": "https://it.wikipedia.org/wiki?curid=4796127", "title": "Terrore nella notte", "text": "Terrore nella notte (\"Terror by Night\", noto anche come Il treno della morte) \u00e8 un film del 1946 per la regia di Roy William Neill, tredicesima pellicola gialla basata sul personaggio di Sherlock Holmes della serie interpretata dalla coppia Basil Rathbone-Nigel Bruce e prodotta da Universal Studios.\n\u00c8 liberamente ispirato ad alcune storie contenute nella raccolta \"Il ritorno di Sherlock Holmes\" (1905) di Arthur Conan Doyle, tra cui \"L'avventura della casa disabitata\", \"La sparizione di lady Frances Carfax\" e \"Il segno dei quattro\".\nTrama.\nA Londra, la giovane Vivian Vedder verifica che un falegname abbia completato la bara per sua madre, appena defunta, che sar\u00e0 trasportata in Scozia col treno. Ella decide di prendere il treno quella sera stessa, come del resto fa Lady Margaret Carstairs, proprietaria del famoso diamante \"Stella della Rodesia\", che porta con s\u00e9 in viaggio. Roland, figlio di Lady Margaret, ha per precauzione incaricato Holmes di proteggere il diamante, mentre l'ispettore Lestrade, anch'egli preoccupato della sicurezza del gioiello, decide di salire anch'egli sul treno. Watson ritrova nel viaggio un vecchio amico e compagno d'arme, il maggiore Duncan-Bleek.\nPoco dopo l'inizio del viaggio, Roland viene trovato ucciso ed il diamante risulta rubato. Lestrade, Holmes e Watson non riescono ad ottenere particolari informazioni dagli altri passeggeri, ma Holmes viene aggredito e quasi spinto fuori dal treno, quindi rintraccia la bara di miss Vedder dove trova un compartimento segreto. Egli inizia a sospettare che le modalit\u00e0 del furto siano da ricondurre alla presenza sul treno del colonnello Sebastian Moran, noto ladro di gioielli. Dopo un interrogatorio, Miss Vedder ammette di essere stata pagata per il trasporto della bara. Holmes per\u00f2 rivela di avere lui l'originale del diamante e che il ladro ha solo rubato una copia.\nNel compartimento bagagli, Holmes trova il guardiano ucciso con un dardo avvelenato ad opera del criminale Sands, anch'egli a bordo (e nascosto nel doppio fondo della bara). Quando questi riesce a recuperare il diamante, ma viene assassinato a sua volta da Duncan-Bleek, che \u00e8 infatti il colonnello Moran e viene smascherato da Holmes nel tentativo di fuggire con la complicit\u00e0 di finti poliziotti scozzesi."}
{"id": "4796132", "revid": "1718925", "url": "https://it.wikipedia.org/wiki?curid=4796132", "title": "Maccagno con Pino e Veddasca", "text": "Maccagno con Pino e Veddasca (\"Macc\u00e0gn cun Pin e Ved\u00e0sca\" in dialetto varesotto) \u00e8 un comune italiano di abitanti della provincia di Varese in Lombardia.\n\u00c8 stato istituito il 4 febbraio 2014 come fusione dei comuni di Maccagno, Pino sulla Sponda del Lago Maggiore e Veddasca, avvenuta per esecuzione all'esito di un referendum consultivo tenuto nei paesi coinvolti il 1\u00ba dicembre 2013.\nStoria.\nL'atto istitutivo dell'ente \u00e8 costituito dalla legge regionale n. 8 del 30 gennaio 2014, pubblicata sul Supplemento n. 6 del Bollettino ufficiale della Regione Lombardia del 3 febbraio 2014.\nEssendo decaduti gli amministratori dei previgenti enti, il primo reggente del nuovo comune \u00e8 stato il commissario prefettizio Pasqualina Ferra, nominato con decreto del prefetto di Varese il 3 febbraio 2014 e rimasto in carica fino alla prima tornata elettorale, celebrata nel maggio seguente.\nLa sede municipale \u00e8 stata stabilita a Maccagno; il nuovo comune ha inizialmente adottato in via informale lo stemma e il gonfalone di quest'ultimo ex ente, per poi dotarsi di un'arma propria, riconosciuta istituzionalmente, ai primi del 2019.\nA maggio 2014 il comune ha ricevuto il codice di avviamento postale I-21061.\nI tre comuni fondatori erano peraltro essi stessi in due casi il frutto di un processo di amalgama avvenuto in et\u00e0 fascista, tanto che fino al 1927 l\u2019attuale territorio municipale era suddiviso in dieci comuni diversi, in essere fin dal Medioevo.\nIl comune fa parte della comunit\u00e0 di lavoro Regio Insubrica, ente di cooperazione transfrontaliera che federa alcune province di Lombardia e Piemonte e il Canton Ticino svizzero."}
{"id": "4796159", "revid": "486946", "url": "https://it.wikipedia.org/wiki?curid=4796159", "title": "J\u00e4ger (termine militare)", "text": ""}
{"id": "4796170", "revid": "110157", "url": "https://it.wikipedia.org/wiki?curid=4796170", "title": "Etere dibutilico", "text": "L'etere dibutilico \u00e8 un composto organico della famiglia degli eteri comunemente utilizzato come solvente. Appare come un liquido incolore e dall'odore caratteristico, \u00e8 miscibile col benzene e con la maggior parte dei solventi organici e risulta molto solubile in acetone. I vapori dell'etere dibutilico sono altamente infiammabili e sono irritanti per occhi, vie respiratorie ed anche per la cute in caso di esposizione prolungata.\nSintesi.\nL'etere dibutilico pu\u00f2 essere ottenuto dalla deidratazione dell'1-butanolo catalizzata dall'acido solforico:"}
{"id": "4796186", "revid": "339392", "url": "https://it.wikipedia.org/wiki?curid=4796186", "title": "Vestito per uccidere (Sherlock Holmes)", "text": ""}
{"id": "4796196", "revid": "767487", "url": "https://it.wikipedia.org/wiki?curid=4796196", "title": "Universitario Popay\u00e1n", "text": "L'Universitario Popay\u00e1n \u00e8 una squadra di calcio colombiana con sede a Popay\u00e1n, che attualmente gioca nella Primera Categor\u00eda B. Gioca le partite casalinghe allo stadio Ciro L\u00f3pez."}
{"id": "4796200", "revid": "46931", "url": "https://it.wikipedia.org/wiki?curid=4796200", "title": "Sherlock Holmes e l'artiglio scarlatto", "text": ""}
{"id": "4796201", "revid": "46931", "url": "https://it.wikipedia.org/wiki?curid=4796201", "title": "La perla della morte", "text": ""}
{"id": "4796202", "revid": "46931", "url": "https://it.wikipedia.org/wiki?curid=4796202", "title": "Sherlock Holmes in Washington", "text": ""}
{"id": "4796209", "revid": "709406", "url": "https://it.wikipedia.org/wiki?curid=4796209", "title": "Dibutiletere", "text": ""}
{"id": "4796214", "revid": "135224", "url": "https://it.wikipedia.org/wiki?curid=4796214", "title": "Sherlock Holmes - Terrore nella notte", "text": ""}
{"id": "4796216", "revid": "135224", "url": "https://it.wikipedia.org/wiki?curid=4796216", "title": "Terror by Night", "text": ""}
{"id": "4796219", "revid": "339392", "url": "https://it.wikipedia.org/wiki?curid=4796219", "title": "Sherlock holmes e il mistero del carillon", "text": ""}
{"id": "4796221", "revid": "1543377", "url": "https://it.wikipedia.org/wiki?curid=4796221", "title": "Stephen Weston", "text": "Weston ricopr\u00ec un ruolo importante nella traduzione della Stele di Rosetta, presentando i suoi lavori alla \"Society of Antiquaries of London\" nel mese di aprile 1811. Pubblic\u00f2 anche molti appunti di viaggio, annotazioni a testi classici, appunti su Shakespeare, discussioni scritturali e traduzioni dall'arabo, cinese e persiano.\nWeston studi\u00f2 a Blundell, all'Eton College e all'Exeter College di Oxford."}
{"id": "4796224", "revid": "2166030", "url": "https://it.wikipedia.org/wiki?curid=4796224", "title": "Sinan Pasci\u00e0", "text": "Prest\u00f2 servizio nella Marina ottomana dal 1550 al 1553, durante il regno di Solimano il Magnifico. Era di origine croata, predecessore di Piyale Pasci\u00e0 e fratello del Gran visir Damat R\u00fcstem Pasha, che a sua volta era sposato con Sultana Mihrimah, una figlia di Solimano il Magnifico.\nBiografia.\nSinan Pasci\u00e0 e Turgut Reis collaborarono in diverse spedizioni nel Mediterraneo, particolarmente verso le coste dell'Italia e del Nord Africa. Sinan non era un esperto di questioni militari come Turgut Reis, che era il comandante pi\u00f9 popolare tra gli ammiragli e capitani della marina, e questo causava spesso un conflitto tra i due. In un incidente dopo la conquista ottomana di Tripoli nel 1551, l'intera flotta ottomana lasci\u00f2 Sinan Pasci\u00e0 sulla riva e segu\u00ec Turgut Reis nel Tirreno, dichiarando che avrebbero accettato solo Turgut come loro comandante. Turgut Reis, tuttavia, consider\u00f2 che si trattasse di ammutinamento e tradimento e ordin\u00f2 loro di tornare indietro.\nDisturbato da questo conflitto, ma preferendo il talento di Turgut Reis, Solimano ordin\u00f2 a Sinan Pasha di \"fare tutto ci\u00f2 che diceva Turgut\". La maggior parte dei marinai ottomani di quel tempo, per\u00f2, credevano che Turgut Reis meritasse il rango di Sinan Pasha.\nEsistono descrizioni contrastanti sul carattere di Sinan Pasha. Lo storico ottomano Pe\u00e7ev\u00ee scrisse che \"Sinan Pasha era un uomo orgoglioso e megalomane che non ascoltava le opinioni e le lamentele degli altri. Aveva uno sguardo freddo\". Tuttavia, uno storico spagnolo dell'epoca scrisse che \"Sinan Pasha era un uomo alto e robusto, con un bel viso e un cuore galante. Egli era anche molto gentile\".\nSinan Pasha mor\u00ec il 21 dicembre 1553 nel suo palazzo di Costantinopoli, e venne poi sepolto nella Moschea di Mihrimah Sultan a Scutari, progettata dal grande architetto Sinan.\nSinan Pasha ordin\u00f2 la costruzione di una grande moschea che portava il suo nome nel distretto di Be\u015fikta\u015f e aveva chiesto di essere sepolto l\u00ec, ma la moschea non venne completata in tempo. Anche se aveva due figlie e un figlio, lasci\u00f2 la sua intera fortuna a Mihrimah Sultan (Sultana Mihrimah), la figlia di Solimano e moglie di suo fratello, il gran visir R\u00fcstem Pasha."}
{"id": "4796227", "revid": "297059", "url": "https://it.wikipedia.org/wiki?curid=4796227", "title": "Wallis Budge", "text": ""}
{"id": "4796229", "revid": "767487", "url": "https://it.wikipedia.org/wiki?curid=4796229", "title": "Jang Hyun-seung", "text": "Biografia.\nJang Hyun-seung nasce il 3 settembre 1989 a Suncheon, in Corea del Sud, ma cresce a Seul. Ha una sorella minore di nome Geurim. Il padre \u00e8 morto la mattina del 20 settembre 2012, dopo un improvviso attacco di cuore. Jang Hyun-seung frequenta il corso di musica applicata alla Dongshin University, grazie a una borsa di studio.\nCarriera.\nPrima del debutto.\nNel 2004, all'et\u00e0 di 15 anni, Jang Hyun-seung partecip\u00f2 a dei provini per la YG Entertainment. Eliminato al secondo turno, incontr\u00f2 l'amministratore delegato Yang Hyun-seok e venne accettato come tirocinante.\nPer un anno e quattro mesi, Jang Hyun-seung fu un tirocinante per la boy band Big Bang, con il nome d'arte So-1. Con gli altri membri, apparve nel \"Big Bang Documentary\". Alla fine, per\u00f2, venne eliminato dal gruppo. Successivamente firm\u00f2 con la Cube Entertainment ed entr\u00f2 a far parte dei Beast.\n2009-2010: Beast.\nA ottobre 2009 debutt\u00f2 con i Beast. Il gruppo ha pubblicato tre album, sette EP e vari singoli. Nel dicembre 2010, Jang Hyun-seung ha collaborato con il collega Lee Gi-kwang per comporre un brano R&amp;B da inserire nell'album digitale della band, \"My Story\". Jang Hyun-seung \u00e8 uno dei cantanti principali e il ballerino principale del gruppo.\n2011-2013: Trouble Maker.\nNel novembre 2011 form\u00f2 con Hyuna delle 4Minute la sotto-unit\u00e0 Trouble Maker, che debutt\u00f2 il 1\u00ba dicembre con l'EP \"Trouble Maker\". Le performance live del duo furono criticate dai media per le coreografie troppo provocanti: la Cube Entertainment, pertanto, modific\u00f2 le coreografie. Dopo una lunga pausa, il 4 ottobre 2013 la Cube Entertainment annunci\u00f2 il ritorno sulle scene, fissato per il 24 ottobre, dei Trouble Maker. Il 28 ottobre, il duo pubblic\u00f2 il singolo \"Now (There Is No Tomorrow)\", tratto dal secondo EP \"Chemistry\".\nSolista.\nJang Hyun-seung ha fatto il suo debutto come attore nel musical \"Mozart!\". Si \u00e8 esibito come protagonista dalla fine di luglio 2012 ai primi di agosto 2012 presso il Centro culturale Sejong. La sua recitazione fu accolta positivamente dal pubblico e dai suoi colleghi. Il 7 aprile 2014 entr\u00f2 nel cast del musical \"Bonnie &amp; Clyde\", in cui interpret\u00f2 il protagonista Clyde, dal 15 aprile al 29 giugno 2014 al BBC Art Center con Key degli SHINee, Hyungsik dei , Kahi e Oh So-yeon.\nDiscografia.\n\"Di seguito, le opere di Jang Hyun-seung come solista. Per le opere con i Beast e i Trouble Maker, si veda Discografia dei Beast e Discografia dei Trouble Maker.\""}
{"id": "4796239", "revid": "46931", "url": "https://it.wikipedia.org/wiki?curid=4796239", "title": "Sherlock Holmes and the House of Fear", "text": ""}
{"id": "4796241", "revid": "46931", "url": "https://it.wikipedia.org/wiki?curid=4796241", "title": "The Woman in Green", "text": ""}
{"id": "4796242", "revid": "1514393", "url": "https://it.wikipedia.org/wiki?curid=4796242", "title": "The Spider Woman", "text": ""}
{"id": "4796244", "revid": "1514393", "url": "https://it.wikipedia.org/wiki?curid=4796244", "title": "La donna ragno", "text": ""}
{"id": "4796245", "revid": "46931", "url": "https://it.wikipedia.org/wiki?curid=4796245", "title": "The Scarlet Crew", "text": ""}
{"id": "4796246", "revid": "46931", "url": "https://it.wikipedia.org/wiki?curid=4796246", "title": "The Pearl of Death", "text": ""}
{"id": "4796248", "revid": "46931", "url": "https://it.wikipedia.org/wiki?curid=4796248", "title": "Sherlock Holmes Faces Death", "text": ""}
{"id": "4796249", "revid": "46931", "url": "https://it.wikipedia.org/wiki?curid=4796249", "title": "Sherlock Holmes incontra la morte", "text": ""}
{"id": "4796251", "revid": "46931", "url": "https://it.wikipedia.org/wiki?curid=4796251", "title": "Sherlock Holmes and the Secret Weapon", "text": ""}
{"id": "4796252", "revid": "287204", "url": "https://it.wikipedia.org/wiki?curid=4796252", "title": "Wang Guangyi", "text": "L'artista lavora e vive nella capitale cinese.\nBiografia.\nL'artista si \u00e8 formato presso l'accademia d'arte di Zhuhai, dove ha approfondito lo studio dell'arte occidentale.\nArte.\nLe opere di Wang Guangyi, sino al 2010, andavano a fondere famosi loghi occidentali con le immagini utilizzate dal governo cinese per la propaganda socialista. Negli anni ottanta crea un insieme di opere chiamate \"Post Classic\", in cui l'artista riprendeva noti dipinti occidentali, rivisitandoli. Tra questi, vi \u00e8 stata la \"Gioconda\" di Leonardo Da Vinci, dove raffigura la celebre Monna Lisa di spalle. La caratteristica di dipingere i soggetti da dietro \u00e8 stata utilizzata in altri due dipinti: \"The Back of Tenderness\" e \"The Back of Humanity\". La motivazione di tale scelta \u00e8 stata spiegata dallo stesso pittore come un modo per ricercare tranquillit\u00e0, evitando la descrizione di dettagli ritenuti non importanti. Questo gruppo di dipinti rappresentano il senso di smarrimento ma, nello stesso tempo, un modo per andare alla ricerca di qualcosa di ancora non conosciuto. Profondamente colpito da Ernst Gombrich, Wang Guangyi \u00e8 convinto che l'artista non crei mai un'opera d'arte da zero bens\u00ec vada a correggere una realt\u00e0 culturale. Correzione che risente del contesto storico in cui vive l'artista."}
{"id": "4796254", "revid": "599013", "url": "https://it.wikipedia.org/wiki?curid=4796254", "title": "L'arma segreta", "text": ""}
{"id": "4796255", "revid": "287204", "url": "https://it.wikipedia.org/wiki?curid=4796255", "title": "Komlo", "text": ""}
{"id": "4796256", "revid": "287204", "url": "https://it.wikipedia.org/wiki?curid=4796256", "title": "Mohacs", "text": ""}
{"id": "4796257", "revid": "599013", "url": "https://it.wikipedia.org/wiki?curid=4796257", "title": "Kamal Quliyev", "text": "Carriera.\nClub.\nHa giocato nella massima serie del campionato azero e ucraino.\nNazionale.\nDebutta nel 1999 con la Nazionale azera, giocando 47 partite fino al 2005."}
{"id": "4796258", "revid": "287204", "url": "https://it.wikipedia.org/wiki?curid=4796258", "title": "Szigetvar", "text": ""}
{"id": "4796259", "revid": "287204", "url": "https://it.wikipedia.org/wiki?curid=4796259", "title": "Siklos", "text": ""}
{"id": "4796260", "revid": "287204", "url": "https://it.wikipedia.org/wiki?curid=4796260", "title": "Szentlorinc", "text": ""}
{"id": "4796261", "revid": "287204", "url": "https://it.wikipedia.org/wiki?curid=4796261", "title": "Pecsvarad", "text": ""}
{"id": "4796263", "revid": "287204", "url": "https://it.wikipedia.org/wiki?curid=4796263", "title": "Boly", "text": ""}
{"id": "4796264", "revid": "124123", "url": "https://it.wikipedia.org/wiki?curid=4796264", "title": "Jean de Dinteville", "text": "Biografia.\nFu ambasciatore del Regno di Francia in Inghilterra sotto il re Francesco I. Egli fu rappresentato in un dipinto di Hans Holbein il Giovane del 1533, dal titolo \"Gli Ambasciatori\", realizzato nel periodo in cui era ambasciatore a Londra e che fu, presumibilmente, da lui commissionato al pittore fiammingo. Il motto di Dinteville era \"Memento mori\", (\"Ricordati che devi morire.\")"}
{"id": "4796265", "revid": "287204", "url": "https://it.wikipedia.org/wiki?curid=4796265", "title": "Sasd", "text": ""}
{"id": "4796267", "revid": "287204", "url": "https://it.wikipedia.org/wiki?curid=4796267", "title": "Harkany", "text": ""}
{"id": "4796270", "revid": "287204", "url": "https://it.wikipedia.org/wiki?curid=4796270", "title": "Villany", "text": ""}
{"id": "4796271", "revid": "287204", "url": "https://it.wikipedia.org/wiki?curid=4796271", "title": "Adorjas", "text": ""}
{"id": "4796272", "revid": "287204", "url": "https://it.wikipedia.org/wiki?curid=4796272", "title": "Almamellek", "text": ""}
{"id": "4796273", "revid": "287204", "url": "https://it.wikipedia.org/wiki?curid=4796273", "title": "Almaskeresztur", "text": ""}
{"id": "4796274", "revid": "287204", "url": "https://it.wikipedia.org/wiki?curid=4796274", "title": "Alsomocsolad", "text": ""}
{"id": "4796276", "revid": "287204", "url": "https://it.wikipedia.org/wiki?curid=4796276", "title": "Alsoszentmarton", "text": ""}
{"id": "4796277", "revid": "767487", "url": "https://it.wikipedia.org/wiki?curid=4796277", "title": "Ferdinand Chaigneau", "text": "Biografia.\nNato il 6 marzo 1830 a Bordeaux, studi\u00f2 nell'\"ateliers\" di Fran\u00e7ois-\u00c9douard Picot, Jacques Raymond Brascassat e Jules Coignet, e fu educato all\"'\u00c9cole nationale sup\u00e9rieure des beaux-arts\" di Parigi.\nEspose per la prima volta nel \"Salon\" del 1848, dove present\u00f2 un paesaggio intitolato \"Souvenir des environs de Bordeaux\" (\"Ricordi delle vicinanze di Bordeaux\"). Candidatosi vanamente al Prix de Rome per i paesaggi storici nel 1849 (il suo dipinto si classific\u00f2 6\u00b0), ottenne per\u00f2 il 3\u00ba premio per i paesaggi storici all'Acad\u00e9mie des beaux-arts nel 1854, il che gli permise di diventare \"Pensionnaire\" della citt\u00e0 di Parigi.\nChaigneau in seguito abbandon\u00f2 la pittura storica per passare a soggetti paesaggistici e animali e alla composizione di scene della vita nei campi. Contribu\u00ec all'Esposizione universale di Parigi del 1885 esponendo una tela intitolata \"Marais dans les Landes\". Continu\u00f2 a partecipare regolarmente ai \"Salon\", prima con dei paesaggi dell'Estuario della Gironda e di Landes, sue terre d'origine, poi, a partire dal 1860, con dipinti ispirati a vedute della Foresta di Fontainebleau. Divenne anche, insieme a Th\u00e9odore Rousseau e Jean-Fran\u00e7ois Millet, uno dei pionieri della Scuola di Barbizon.\nQuando in vita, era particolarmente considerato per la sua pittura animale, caratterizzata dal suo talento nel picchiettare i siti che dipingeva con mandrie di pecore, procedimento che costitu\u00ec una sorta di marchio di fabbrica. Fu anche un illustratore di stampe apprezzato, autore di un album di dodici acqueforti originali intitolato \"Voyage autour de Barbizon\" (\"Viaggio attorno a Barbizon\"). Nel 1880 pubblic\u00f2 un \"Projet de r\u00e9organisation des expositions annuelles des beaux-arts\" (\"Progetto di riorganizzazione delle esposizioni annuali di belle arti\").\nFerdinand Chaigneau mor\u00ec a Barbizon il 23 ottobre 1906. Oltre che nei musei francesi, \u00e8 possibile trovare le sue tele in collezioni pubbliche e private nord-americane e in Brasile."}
{"id": "4796280", "revid": "287204", "url": "https://it.wikipedia.org/wiki?curid=4796280", "title": "Apatvarasd", "text": ""}
{"id": "4796281", "revid": "287204", "url": "https://it.wikipedia.org/wiki?curid=4796281", "title": "Aranyosgadany", "text": ""}
{"id": "4796285", "revid": "287204", "url": "https://it.wikipedia.org/wiki?curid=4796285", "title": "Babarcszolos", "text": ""}
{"id": "4796286", "revid": "287204", "url": "https://it.wikipedia.org/wiki?curid=4796286", "title": "Bakoca", "text": ""}
{"id": "4796287", "revid": "287204", "url": "https://it.wikipedia.org/wiki?curid=4796287", "title": "Banfa", "text": ""}
{"id": "4796288", "revid": "287204", "url": "https://it.wikipedia.org/wiki?curid=4796288", "title": "George Mitchell", "text": ""}
{"id": "4796289", "revid": "287204", "url": "https://it.wikipedia.org/wiki?curid=4796289", "title": "Baranyahidveg", "text": ""}
{"id": "4796291", "revid": "287204", "url": "https://it.wikipedia.org/wiki?curid=4796291", "title": "Baranyajeno", "text": ""}
{"id": "4796292", "revid": "287204", "url": "https://it.wikipedia.org/wiki?curid=4796292", "title": "Baranyaszentgyorgy", "text": ""}
{"id": "4796293", "revid": "1543377", "url": "https://it.wikipedia.org/wiki?curid=4796293", "title": "Nanne Bergstrand", "text": "Carriera.\nGiocatore.\nBergstrand ha iniziato a giocare in prima squadra all'et\u00e0 di 16 anni con il Markaryds IF, squadra della sua cittadina natale.\nNel corso della sua carriera da giocatore ha avuto un paio di parentesi con club della massima serie, rispettivamente Halmstad e Kalmar. Ha inoltre svolto un provino con il Manchester City, con cui non firm\u00f2 complici alcuni problemi legati all'ottenimento di un permesso di lavoro. La sua carriera da giocatore \u00e8 terminata a Markaryd, dove era iniziata.\nAllenatore.\nAttivo come tecnico nelle serie minori gi\u00e0 da met\u00e0 anni '80, Bergstrand ha esordito nella massima serie svedese nelle vesti di allenatore nel 1994, quando allenava l'\u00d6ster.\nNell'estate del 2000 ha guidato l'Helsingborg al raggiungimento della fase a gironi di Champions League 2000-2001, dopo aver eliminato il BAT\u0116 Borisov al secondo turno preliminare e addirittura l'Inter al terzo turno preliminare.\nHa poi trascorso buona parte della sua restante carriera manageriale tornando sulla panchina del Kalmar. Nel 2007 ha portato il Kalmar a vincere la sua prima Coppa di Svezia, ma ancor pi\u00f9 importante \u00e8 stato il risultato ottenuto l'anno successivo quando i biancorossi si sono laureati campioni di Svezia per la prima volta: a seguito di ci\u00f2, Bergstrand \u00e8 stato eletto allenatore di quell'anno e il consiglio comunale di Kalmar gli ha intitolato una strada. La sua seconda, lunga, parentesi da capoallenatore del Kalmar \u00e8 durata fino al termine del campionato 2013, quando ha lasciato il club per intraprendere una nuova sfida professionale.\nNel 2014 infatti \u00e8 sceso nel campionato di Superettan per guidare l'Hammarby, con la squadra biancoverde che a fine stagione ha centrato il ritorno in Allsvenskan dopo cinque anni di assenza. In Allsvenskan ha ottenuto due salvezze. Il 18 novembre 2016, a fine campionato, la societ\u00e0 ha ufficializzato l'esonero di Bergstrand (con un anno di anticipo rispetto alla scadenza contrattuale) per dare vita a un nuovo progetto.\nIl 13 giugno 2017 \u00e8 stato nuovamente richiamato sulla panchina del Kalmar a seguito dell'esonero di Peter Sw\u00e4rdh. Al momento del suo arrivo, Bergstrand ha trovato la squadra al terzultimo posto in zona play-out, con 8 punti nelle 12 partite fin l\u00ec disputate, ma a fine stagione \u00e8 riuscito a raggiungere la salvezza diretta. Il 31 luglio 2018 il club biancorosso ha annunciato che a Bergstrand \u00e8 stato concesso un congedo a tempo indeterminato dall'attivit\u00e0 lavorativa per motivi di salute, i quali successivamente si sono rivelati essere una depressione legata ad affaticamento.\nIl 13 dicembre 2019 \u00e8 stato reso noto che Bergstrand sarebbe tornato ad essere l'allenatore del Kalmar a partire dall'imminente stagione 2020. Il 15 dicembre 2020, due giorni dopo aver ottenuto la salvezza a seguito del doppio spareggio contro lo J\u00f6nk\u00f6pings S\u00f6dra, si \u00e8 dimesso dall'incarico."}
{"id": "4796294", "revid": "287204", "url": "https://it.wikipedia.org/wiki?curid=4796294", "title": "Belvardgyula", "text": ""}
{"id": "4796295", "revid": "287204", "url": "https://it.wikipedia.org/wiki?curid=4796295", "title": "Bicserd", "text": ""}
{"id": "4796296", "revid": "287204", "url": "https://it.wikipedia.org/wiki?curid=4796296", "title": "Birjan", "text": ""}
{"id": "4796297", "revid": "287204", "url": "https://it.wikipedia.org/wiki?curid=4796297", "title": "Bodolyaber", "text": ""}
{"id": "4796299", "revid": "287204", "url": "https://it.wikipedia.org/wiki?curid=4796299", "title": "Bogdasa", "text": ""}
{"id": "4796301", "revid": "287204", "url": "https://it.wikipedia.org/wiki?curid=4796301", "title": "Bogad", "text": ""}
{"id": "4796303", "revid": "287204", "url": "https://it.wikipedia.org/wiki?curid=4796303", "title": "Bogadmindszent", "text": ""}
{"id": "4796304", "revid": "287204", "url": "https://it.wikipedia.org/wiki?curid=4796304", "title": "Borjad", "text": ""}
{"id": "4796305", "revid": "92723", "url": "https://it.wikipedia.org/wiki?curid=4796305", "title": "Shenzhen Open 2014 - Qualificazioni singolare", "text": "Le qualificazioni del singolare dello Shenzhen Open 2014 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "4796306", "revid": "287204", "url": "https://it.wikipedia.org/wiki?curid=4796306", "title": "Bukkosd", "text": ""}
{"id": "4796308", "revid": "287204", "url": "https://it.wikipedia.org/wiki?curid=4796308", "title": "Burus", "text": ""}
{"id": "4796311", "revid": "599013", "url": "https://it.wikipedia.org/wiki?curid=4796311", "title": "Alim Qurbanov", "text": "Carriera.\nClub.\nHa sempre giocato nella massima serie del campionato azero con varie squadre.\nNazionale.\nDebutta nel 1998 con la Nazionale azera, giocando 10 partite fino al 2007."}
{"id": "4796313", "revid": "161273", "url": "https://it.wikipedia.org/wiki?curid=4796313", "title": "Giovanni Antonio Guardi", "text": ""}
{"id": "4796329", "revid": "478133", "url": "https://it.wikipedia.org/wiki?curid=4796329", "title": "Daniele Anthony Quinn", "text": ""}
{"id": "4796330", "revid": "547034", "url": "https://it.wikipedia.org/wiki?curid=4796330", "title": "Yukio End\u014d", "text": "Biografia.\nYukio Endo \u00e8 stato uno dei pi\u00f9 grandi atleti dell'et\u00e0 d'oro della ginnastica giapponese. Ha esordito alle Olimpiadi di Roma vincendo l'oro nel concorso a squadre. Ai Campionati mondiali del 1962, a Praga, oltre alla scontata medaglia d'oro nel concorso a squadre, Endo conquista la medaglia d'oro nel corpo libero davanti all'italiano Franco Menichelli (solo bronzo) che lo aveva superato a Roma, dove il giapponese si era classificato soltanto al decimo posto. Endo vince anche la medaglia d'argento nel concorso generale individuale, alla sbarra e agli anelli e la medaglia di bronzo al volteggio e alle parallele.\nDue anni pi\u00f9 tardi i giochi olimpici si allestiscono in Giappone ed Endo, dopo il trionfo ai mondiali, si presenta come il grande favorito in quasi tutte le specialit\u00e0. Parte subito fortissimo rivincendo la medaglia d'oro nel concorso a squadre e affermandosi nel concorso generale individuale dove peraltro, Menichelli, pur classificandosi quinto, ottiene il miglior punteggio in tutti gli esercizi liberi. Nella finale al corpo libero, la sua specialit\u00e0 preferita, Endo si presenta con il miglior punteggio conseguito agli esercizi obbligatori, ma Menichelli, sorteggiato a gareggiare per ultimo di fronte al pubblico giapponese, compie il capolavoro della sua carriera e impressiona talmente la giuria che non pu\u00f2 non assegnargli la medaglia d'oro . Anche agli anelli, Endo si presenta in finale con il miglior punteggio ma commette un clamoroso errore e non sale sul podio. Il giapponese si rif\u00e0 vincendo l'oro alle parallele.\nAi Campionati mondiali del 1966, a Dortmund, oltre all'ennesima medaglia d'oro nel concorso a squadre, Endo, pur non salendo sul gradino pi\u00f9 alto del podio nel corpo libero, si prende la rivincita sul ginnasta italiano, conquistando la medaglia d'argento, contro il bronzo del suo rivale. Il giapponese si aggiudica anche un'altra medaglia di bronzo alla sbarra.\nNel 1968, Endo partecipa alla sua terza Olimpiade, a Citt\u00e0 del Messico, mettendosi al collo l'ennesima medaglia d'oro nel concorso a squadre e vincendo anche l'argento alla specialit\u00e0 del volteggio.\nNel 1999 \u00e8 stato inserito nella hall of fame internazionale della ginnastica (International Gymnastics Hall of Fame) ."}
{"id": "4796331", "revid": "287204", "url": "https://it.wikipedia.org/wiki?curid=4796331", "title": "Casa Uppsala", "text": "Casa Uppsala (in estone: \"Uppsala maja\") \u00e8 uno dei pi\u00f9 antichi edifici in legno di Tartu, Estonia. \u00c8 ubicata vicino alla Chiesa di San Giovanni nella parte settentrionale della citt\u00e0. La casa \u00e8 stata ristrutturata in collaborazione con citt\u00e0 di Uppsala gemellata con Tartu in Svezia ed \u00e8 stata in uso fino al 2010 come bed and breakfast fornito di cinque camere da letto.\nStoria.\n\u00c8 uno dei pi\u00f9 antichi edifici in legno di Tartu in Estonia ed \u00e8 notoriamente datato intorno al 1750. La parte pi\u00f9 antica dell'edificio \u00e8 la parte settentrionale che \u00e8 stato datata studiando le travi con la dendrocronologia. La data \u00e8 importante perch\u00e9 dimostra che queste travi sono anteriore al Grande incendio del 1775 che ha consumato la maggior parte dei gli edifici in legno nel centro di Tartu. Dopo questo incendio la citt\u00e0 fu ricostruita lungo linee tardo barocche e neoclassiche.\nLa dendrocronologia ha permesso aggiunte successive che sono datate tra il 1777 e il 1782.\nIl progetto complessivo dell'edificio \u00e8 rimasto immutato dal 1828 quando la casa aveva questa pianta con due piani. L'edificio ha avuto una grande moltitudine di usi incluso quello nel XIX secolo quando fu utilizzato come casa dello studente o come macelleria. Altri artigiani che hanno vissuto qui includono un sellaio, un sarto e un funzionario del tribunale di Livonia. Nel 1937 l'edificio dovette essere parzialmente ricostruito dopo un incendio.\nOggi l'edificio ha un doppio tetto spiovente a mansarda. Nel 1993 le citt\u00e0 gemellate di Uppsala e Tartu hanno concordato un programma comune di cooperazione per il restauro di edifici antichi. Casa Uppsala \u00e8 stata ristrutturata nel 1996. Le fotografie scattate prima di questa ristrutturazione non mostravano alcun abbaino, ma c'erano delle finestre nel tetto alla fine dell'edificio.\nLa casa \u00e8 stata gestita come un bed and breakfast di cinque camere da letto fino al 2010, quando le perdite finanziarie costrinsero alla chiusura della struttura.\nDescrizione.\nLa casa \u00e8 ubicata su una delle vie principali della vecchia Tartu conosciuta come Jaani (\"San Giovanni\"). La casa si trova vicino alla Chiesa di San Giovanni che \u00e8 un edificio di mattoni vecchi. Entrambi gli edifici sono a nord del centro della citt\u00e0. La casa \u00e8 di propriet\u00e0 della citt\u00e0 di Tartu. L'edificio \u00e8 finanziato tramite alcune fonti, tra cui i soldi ricavati dall'affitto delle sue stanze. Nel 2010 ci fu una crisi dovuta al basso tasso di occupazione e alla recessione economica che ha portato a non rendere pi\u00f9 disponibile la sistemazione nella casa."}
{"id": "4796333", "revid": "648716", "url": "https://it.wikipedia.org/wiki?curid=4796333", "title": "Terzanella", "text": "La terzanella \u00e8 una forma poetica combinante aspetti della villanelle e della terza rima. \u00c8 composta da un totale di diciannove versi, con cinque terzine e una quartina conclusiva. Il verso mediano di ogni terzina si ripete come il terzo verso della strofa seguente, e il primo e il terzo verso della strofa iniziale sono rispettivamente il secondo e l'ultimo verso della quartina conclusiva; dunque, sono ripetuti complessivamente sette versi della poesia. La struttura delle rime e delle strofe \u00e8 la seguente (la lettera maiuscola indica un verso ripetuto testualmente):\nO, per il finale alternativo (distico), la strofa finale \u00e8:"}
{"id": "4796337", "revid": "83531", "url": "https://it.wikipedia.org/wiki?curid=4796337", "title": "George Mitchell (attore)", "text": "Nel corso della sua carriera televisiva apparve in pi\u00f9 di 80 di produzioni dal 1952 al 1973. Partecip\u00f2 inoltre a una ventina di film per il cinema dal 1935 al 1971 e fu accreditato anche con i nomi George Andre, George Andr\u00e9 e Wm. Sturgis.\nBiografia.\nGeorge Mitchell nacque a Larchmont, New York, il 21 febbraio 1905. Cominci\u00f2 come attore teatrale partecip\u00f2 a diverse produzioni anche a Broadway. Debutt\u00f2 al cinema agli inizi a met\u00e0 degli anni trenta e in televisione agli inizi degli anni cinquanta.\nFu interprete di diversi personaggi delle serie televisive, tra cui Clay Bristol in sei episodi della serie \"Stoney Burke\" dal 1962 al 1963 e Matthew Morgan in tre episodi della soap opera \"Dark Shadows\" nel 1966. Continu\u00f2 la sua carriera per la televisione impersonando una miriade di ruoli minori e inanellando una serie di apparizioni da guest star in decine di episodi di serie televisive, dall'epoca d'oro della televisione statunitense fino agli anni settanta. Recit\u00f2 anche in ruoli diversi in pi\u00f9 di un episodio, come in tre episodi di \"The United States Steel Hour\", quattro episodi di \"Studio One\", quattro episodi di \"The Big Story\", due episodi di \"Gunsmoke\", due episodi di \"Have Gun - Will Travel\", tre di \"Laramie\", due di \"Perry Mason\", quattro di \"Ai confini della realt\u00e0\", cinque di \"Death Valley Days\", due de \"Il fuggiasco\", tre episodi di \"Bonanza\" e due de \"Il virginiano\".\nLa sua carriera per il cinema vede diverse partecipazioni; tra i personaggi a cui diede vita si possono citare Kolla in \"Once in a Blue Moon\" (1935), il tenente Johnny De Angelis in \"Capitano Eddie\" (1945), Hugh Britton ne \"La citt\u00e0 del vizio\" (1955), zio Lije ne \"Il selvaggio e l'innocente\" (1959), Carl Tamin in \"Fallguy\" (1962), Harry Sperling in \"Pugno proibito\" (1962), il procuratore distrettuale Paul Farish ne \"La notte del delitto\" (1963), Monsignor Ryan in \"Voglio essere amata in un letto d'ottone\" (1964), Evan ne \"Le colline blu\" (1966), Tetter in \"Carta che vince, carta che perde\" (1967), Jake Kiner in \"Ragazzo la tua pelle scotta\" (1969) e l'ubriacone Jackson, uno dei due sopravvissuti all'organismo extraterrestre Andromeda nel film fantascientifico \"Andromeda\" (1971).\nFu accreditato per l'ultima volta sugli schermi televisivi in un episodio trasmesso il 24 giugno 1971, intitolato \"The Wright Brothers\" e facente parte della serie \"NET Playhouse\", nel quale interpreta il ruolo di Wright (in seguito partecip\u00f2 al film per la televisione \"Onora il padre\" non accreditato), mentre il suo ultimo ruolo per il grande schermo fu quello di un camionista nel film del 1971 \"Strada a doppia corsia\".\nSposato con l'attrice Katherine Squire, con la quale partecip\u00f2 a diverse produzioni, mor\u00ec a Washington il 18 gennaio 1972."}
{"id": "4796343", "revid": "287204", "url": "https://it.wikipedia.org/wiki?curid=4796343", "title": "Motocross delle Nazioni 2010", "text": "Il Motocross delle Nazioni 2010 (conosciuto anche con i nomi \"Motocross des Nations\", \"Motocross of Nations\" o \"MXDN\"), evento giunto alla sessantaquattresima edizione, si \u00e8 disputato a Lakewood negli Stati Uniti nei giorni 25 e 26 settembre 2010. \u00c8 stato vinto dalla squadra statunitense, davanti ai team belga e tedesco."}
{"id": "4796347", "revid": "572415", "url": "https://it.wikipedia.org/wiki?curid=4796347", "title": "Tartupedia", "text": ""}
{"id": "4796348", "revid": "572415", "url": "https://it.wikipedia.org/wiki?curid=4796348", "title": "TartupediA", "text": ""}
{"id": "4796354", "revid": "1149807", "url": "https://it.wikipedia.org/wiki?curid=4796354", "title": "MX vs. ATV Untamed", "text": "MX vs ATV Untamed \u00e8 un videogioco di simulazione di guida per PlayStation 3 e Xbox 360, che tratta di corse di motocross, utilizzando quad o moto.\n\u00c8 un episodio della serie MX vs ATV Reflex.\nIl gioco ideato dalla THQ \u00e8 stato pubblicato in Europa il 7 marzo 2008.\nSi possono affrontare campioni come il grande Chad Reed e giocare a schermo condiviso per aumentare il divertimento."}
{"id": "4796357", "revid": "110157", "url": "https://it.wikipedia.org/wiki?curid=4796357", "title": "NCAA Division I 2013 (pallavolo femminile)", "text": "La NCAA Division I 2013 si \u00e8 svolta dal 5 al 21 dicembre 2013: al torneo hanno partecipato 64 squadre di pallavolo universitarie e la vittoria finale \u00e8 andata per la sesta volta alla ."}
{"id": "4796369", "revid": "111325", "url": "https://it.wikipedia.org/wiki?curid=4796369", "title": "Kid\u014d senshi Gundam ZZ", "text": ""}
{"id": "4796372", "revid": "1543377", "url": "https://it.wikipedia.org/wiki?curid=4796372", "title": "Janus Bey", "text": "Biografia.\nFu un interprete e ambasciatore ottomano (un \"dragomanno\") che fu attivo in Europa negli anni 1530. Nel 1532 visit\u00f2 Venezia e si incontr\u00f2 con il governo della repubblica veneziana. Venne considerato come ambasciatore dell'Impero ottomano, ricevuto con tutti gli onori, e ricevetti preziosi regali dai veneziani. Nel 1532, sembra abbia collaborato con l'ambasciatore francese Antonio Rincon per ottenere un salvacondotto per l'ambasceria che l'Impero ottomano invi\u00f2 in Francia nel 1533."}
{"id": "4796378", "revid": "92723", "url": "https://it.wikipedia.org/wiki?curid=4796378", "title": "Processo Bergius", "text": "Il processo Bergius \u00e8 un metodo di produzione di idrocarburi liquidi da utilizzare come combustibile sintetico, mediante idrogenazione di carbone bituminoso altamente volatile a temperatura e pressione elevate. Fu sviluppato per la prima volta nel 1913 da Friedrich Bergius, che nel 1931 ricevette il Premio Nobel per la chimica per i suoi studi sulla chimica ad alta pressione.\nProcesso.\nIl carbone \u00e8 macinato finemente ed essiccato e successivamente mescolato con olio pesante riciclato dal processo. Tipicamente viene aggiunto un catalizzatore alla miscela. Negli anni sono stati sviluppati numerosi catalizzatori, compresi i solfuri di tungsteno o di molibdeno, oleato di stagno o di nichel.\nLa miscela \u00e8 pompata in un reattore. La reazione si verifica tra 400 e 500 \u00b0C e tra 20 e 70 MPa di pressione dell'idrogeno. La reazione produce oli pesanti, oli medi, benzina e gas. La reazione complessiva pu\u00f2 essere sintetizzata come segue:\nformula_1 (dove \"x\" = gradi di insaturazione)\nIl prodotto immediato del reattore deve essere stabilizzato passandolo su un catalizzatore convenzionale di cracking idrogenante. Il flusso del prodotto ha un contenuto elevato di nafteni e idrocarburi aromatici, basso di paraffine e bassissimo di olefine. Le diverse frazioni possono essere passate ad un ulteriore trattamento (cracking, reforming) per produrre combustibile di qualit\u00e0 desiderabile. Se passato attraverso un processo come il \"platforming\", la maggior parte dei nafteni sono convertiti in idrocarburi aromatici e l'idrogeno recuperato \u00e8 riciclato nel processo. Il prodotto liquido del \"platforming\" conterr\u00e0 oltre il 75% di idrocarburi e avr\u00e0 un numero di ottano RON (\"Research Octane Number\") di oltre 105.\nComplessivamente, circa il 97% del carbonio in entrata fornito direttamente al processo pu\u00f2 essere convertito in combustibile sintetico. Tuttavia, qualsiasi quantit\u00e0 di carbonio usato nella generazione di idrogeno andr\u00e0 perduto come anidride carbonica, riducendo cos\u00ec l'efficienza carbonica complessiva del processo.\nC'\u00e8 un residuo di composti catramosi non reattivi mescolati con la cenere del carbone e del catalizzatore. Per minimizzare la perdita di carbonio nel flusso residuo, \u00e8 necessario avere un basso rifornimento di cenere. Tipicamente il carbone dovrebbe essere cenere &lt;10% rispetto al peso. L'idrogeno richiesto per il processo pu\u00f2 anche essere prodotto dal carbone o dal residuo mediante reforming con vapore. Un fabbisogno tipico di idrogeno \u00e8 di ~8\u00a0kg di idrogeno per tonnellata di carbone secco, privo di cenere. Generalmente, questo processo \u00e8 simile all'idrogenazione. Il prodotto \u00e8 a tre livelli: olio pesante, olio medio, benzina. L'olio medio \u00e8 idrogenato al fine di ottenere pi\u00f9 benzina e l'olio pesante \u00e8 mescolato di nuovo con il carbone e il processo riparte. In questo modo anche le frazioni di olio pesante e di olio medio sono riutilizzate in questo processo.\nLa pi\u00f9 recente evoluzione del lavoro di Bergius \u00e8 l'impianto di idroliquefazione a due stadi a Wilsonville (Alabama), che oper\u00f2 durante il 1981-85. Qui un estratto di carbone era preparato sotto calore e alla pressione dell'idrogeno usando carbone finemente polverizzato e solvente donatore riciclato. Quando la molecola del carbone \u00e8 scissa, si formano radicali liberi che sono immediatamente stabilizzati mediante assorbimento degli atomi H dal solvente donatore. molecolare e scindendo lo zolfo, l'ossigeno e l'idrogeno originariamente presenti nel carbone. Parte del prodotto liquido \u00e8 il solvente donatore idrogenato che \u00e8 riportato allo Stadio I. La rimanenza del prodotto liquido \u00e8 frazionata mediante distillazione dando vari prodotti nell'intervallo di ebollizione e un residuo cenerino. Il residuo cenerino va in un'unit\u00e0 CSDA Kerr-McGee CSDA che d\u00e0 un prodotto liquido addizionale e un materiale ricco di cenere contenente carbone che non ha reagito e un residuo pesante, che in un impianto commerciale sarebbe gassificato per fare l'H2 necessario per alimentare il processo. I parametri possono essere aggiustati per evitare di gassificare una qualsiasi quantit\u00e0 del carbone che entra nell'impianto. Versioni alternative della configurazione dell'impianto potrebbero usare il processo LC-Fining e/o un'unit\u00e0 di \"deashing\" antisolvente. Specie tipiche nel solvente donatore sono idrocarburi aromatici ad anello fuso (dal tetraidronaftalene in su) o gli eterocicli analoghi. Il lavoro a Wilsonville fu terminato dall'amministrazione Reagan nel 1985 di nuovo a causa di pressioni politiche dalle grandi compagnie petrolifere (vedi sotto). \u00c8 da ricordare che nel 2013 si \u00e8 avuto il centenario delle ricerche di Bergius.\nStoria.\nFriedrich Bergius svilupp\u00f2 il processo durante la sua abilitazione. Una tecnica per la chimica ad alta pressione e ad alta temperatura dei sostrati contenenti carbonio fu registrata in un brevetto nel 1913. In questo processo gli idrocarburi liquidi usati come combustibile sintetico sono prodotti mediante idrogenazione della lignite (carbone marrone). Bergius svilupp\u00f2 il processo ben prima del comunemente noto processo Fischer-Tropsch. Karl Goldschmidt lo invit\u00f2 a costruire un impianto industriale nella sua fabbrica, la Th. Goldschmidt AG (ora nota come Evonik Industries) nel 1914. La produzione inizi\u00f2 solo nel 1919, dopo che era finita la Prima guerra mondiale, quando il bisogno di carburante stava gi\u00e0 declinando. I problemi tecnici, l'inflazione e le costanti critiche di Franz Joseph Emil Fischer, che si mutarono in sostegno dopo una dimostrazione personale del processo, resero i progressi lenti e Bergius vendette il suo brevetto alla BASF, dove lavor\u00f2 Carl Bosch. Prima della Seconda guerra mondiale furono costruiti parecchi impianti con una capacit\u00e0 annua di 4 milioni di tonnellate di combustibile sintetico. Questi impianti furono usati estesamente durante la Seconda guerra mondiale per rifornire la Germania di carburante e lubrificanti.\nUso.\nIl processo Bergius fu usato estensivamente dalla Brabag, un'azienda cartello della Germania nazista. Gli impianti che usavano il processo furono presi di mira per i bombardamenti durante la cosiddetta Campagna petrolifera della Seconda guerra mondiale, una serie di attacchi mirati condotti dalle forze aeree alleate contro gli impianti che rifornivano la Germania nazista di carburante e lubrificanti. Attualmente non ci sono impianti che utilizzano commercialmente il processo Bergius o i suoi derivati. Il pi\u00f9 grande impianto dimostrativo era l'impianto da 200 tonnellate al giorno a Bottrop (Germania), gestita dalla Ruhrkohle, che cess\u00f2 l'attivit\u00e0 nel 1993. Ci sono notizie\ndi una compagnia cinese che stava costruendo un impianto con una capacit\u00e0 di 4.000 tonnellate al giorno. Ci si aspettava che diventasse operativo nel 2007, ma non c'\u00e8 stata conferma che ci\u00f2 sia stato realizzato.\nDurante Ia Seconda guerra mondiale gli Stati Uniti condussero ricerche segrete per convertire il carbone in benzina presso una struttura a Louisiana (Missouri). Localizzato lungo il fiume Mississippi, questo impianto stava producendo benzina in quantit\u00e0 commerciali verso il 1948. Il metodo del processo Louisiana produceva benzina per automobili a un prezzo lievemente pi\u00f9 alto, ma paragonabile alla benzina a base di petrolio, ma di qualit\u00e0 superiore.\nLa struttura fu chiusa nel 1953 dall'amministrazione Eisenhower, presumibilmente dopo intense pressioni da parte dell'industria petrolifera. L'attivit\u00e0 di Louisiana (Missouri) cominci\u00f2 intorno al 1946 usando tecnologia sottratta ai tedeschi. La presunta obiezione contro di essa da parte delle grosse compagnie petrolifere (chiamate collettivamente \"Big Oil\") di Houston era che le stime dei costi per la produzione commerciale erano cos\u00ec basse che le risorse dei campi petroliferi delle societ\u00e0 sarebbero state rese prive di valore. I teorici della cospirazione ipotizzarono inoltre che il programma, perci\u00f2, dovesse essere terminato per proteggere i profitti delle \"Big Oil\"."}
{"id": "4796382", "revid": "767487", "url": "https://it.wikipedia.org/wiki?curid=4796382", "title": "\u0130lqar Qurbanov", "text": "Carriera.\nClub.\nHa giocato nella massima serie del campionato azero e turco.\nNazionale.\nDebutta nel 2004 con la Nazionale azera."}
{"id": "4796386", "revid": "767487", "url": "https://it.wikipedia.org/wiki?curid=4796386", "title": "Giocatori che hanno passato 500 yard in una singola partita della NFL", "text": "Passare per oltre 500 yard in una singola partita \u00e8 un avvenimento molto raro nella National Football League. Norm Van Brocklin dei Los Angeles Rams fu il primo giocatore a compiere questa impresa, passando 500 yard nel 1951 e tutt'oggi \u00e8 anche colui che detiene il record di tutti i tempi per il maggior numero di yard passate in un singolo incontro nella NFL. L'ultima volta che un giocatore ha raggiunto questa cifra \u00e8 stata il 4 febbraio 2018 nel corso del Super Bowl LII quando Tom Brady dei New England Patriots pass\u00f2 505 yard, un record NFL nei playoff.\nLe uniche quattro stagioni in cui pi\u00f9 di un giocatore pass\u00f2 almeno 500 yard furono il 2011, il 2012 il 2015 e il 2017. Ben Roethlisberger ha compiuto tale impresa per tre volte in carriera, il massimo di sempre, mentre Drew Brees e Tom Brady sono gli unici altri quarterback ad esservi riusciti pi\u00f9 di una volta. Tre dei giocatori vestivano al momento della loro impresa l'uniforme dei New York Giants che sono la franchigia meglio rappresentata in tale ambito, seguiti a quota due dai Los Angeles Rams, unica altra squadra ad aver avuto pi\u00f9 di un giocatore capace di passare per pi\u00f9 di 500 yard.\nGiocatori che hanno passato 500 yard nella NFL.\nLegenda"}
{"id": "4796388", "revid": "287204", "url": "https://it.wikipedia.org/wiki?curid=4796388", "title": "John Bryant", "text": ""}
{"id": "4796391", "revid": "287204", "url": "https://it.wikipedia.org/wiki?curid=4796391", "title": "Motocross delle Nazioni 2009", "text": "Il Motocross delle Nazioni 2009 (conosciuto anche con i nomi \"Motocross des Nations\", \"Motocross of Nations\" o \"MXDN\"), evento giunto alla sessantatreesima edizione, si \u00e8 disputato nella Franciacorta in Italia nei giorni 3 e 4 ottobre 2009. \u00c8 stato vinto dalla squadra statunitense, davanti alle squadre francese e belga."}
{"id": "4796394", "revid": "599013", "url": "https://it.wikipedia.org/wiki?curid=4796394", "title": "Mahmud Qurbanov", "text": "\u00c8 citato anche come Maxmud Qurbanov., attuale commissario tecnico della Nazionale azera\nCarriera.\nClub.\nHa giocato nella massima serie del campionato azero, iraniano e ucraino.\nNazionale.\nDebutta nel 1994 con la Nazionale azera, giocando 71 partite fino al 2008."}
{"id": "4796397", "revid": "31886", "url": "https://it.wikipedia.org/wiki?curid=4796397", "title": "Episodi de L'ispettore Barnaby (sedicesima stagione)", "text": "La sedicesima stagione del telefilm L'ispettore Barnaby \u00e8 andata in onda nel Regno Unito a partire dal 24 dicembre 2013 sul network ITV. "}
{"id": "4796411", "revid": "287204", "url": "https://it.wikipedia.org/wiki?curid=4796411", "title": "FAI Cup 2013", "text": "La FAI Cup 2013, denominata \"FAI Ford Senior Cup\" per ragioni di sponsorizzazione, \u00e8 stata la 90\u00aa edizione della competizione.\nIl torneo \u00e8 iniziato il 31 marzo ed \u00e8 terminato il 3 novembre 2013. Il Derry City \u00e8 il detentore del titolo.\nRegolamento.\nAlla coppa sono iscritte 40 squadre. Tutti i turni si svolgono in gara unica: in caso di parit\u00e0 al termine dei 90 minuti, l'incontro si rigioca a campi invertiti.\nLa squadra vincitrice della coppa \u00e8 ammessa al secondo turno di qualificazione della UEFA Europa League 2014-2015."}
{"id": "4796419", "revid": "36426", "url": "https://it.wikipedia.org/wiki?curid=4796419", "title": "Masso alla Guata", "text": "Masso alla Guata \u00e8 una formazione rocciosa monzogranitica dell'isola d'Elba all'altitudine di 744 m, sede di un insediamento a partire dal Neolitico sino all'et\u00e0 etrusca arcaica. \nNome.\nIl toponimo \"Masso alla Guata\" deriva dal longobardo \"wahtari\" e conseguentemente da \"guatare\" (\u00abguardare\u00bb), nell'accezione di luogo di vedetta che il sito ha avuto almeno sin dal Medioevo.\nIn molte recenti cartografie il toponimo \u00e8 erroneamente riportato come \"Masso alla Quata\".\nDescrizione.\nIl luogo, in posizione strategica sul Mar Tirreno, ha restituito manufatti neolitici (una lama e un nucleo) in ossidiana sarda del Monte Arci. In un riparo sottoroccia sono stati rinvenuti frammenti di vasellame in ceramica d'impasto (Et\u00e0 del Bronzo) e in bucchero d'et\u00e0 etrusca arcaica. \nSulla sommit\u00e0 della rupe si trova un piccolo edificio in pietra a planimetria quadrata, realizzato dal Corpo Forestale dello Stato come vedetta antincendio. \nAi piedi della rupe \u00e8 presente un piccolo quartiere pastorale con recinto in pietra (\"caprile\") e, a quota inferiore, una \"capanna\" edificata dal pastore Mamiliano Martorella intorno al 1930."}
{"id": "4796425", "revid": "253269", "url": "https://it.wikipedia.org/wiki?curid=4796425", "title": "John Bryant (attore 1916)", "text": "Ha recitato in oltre 20 film dal 1950 al 1969 ed \u00e8 apparso in oltre 60 produzioni televisive dal 1954 al 1988.\nBiografia.\nJohn Bryant nacque a Dixon, in Illinois, il 10 agosto 1916. Debutt\u00f2 al cinema agli inizi degli anni cinquanta e in televisione a met\u00e0 dello stesso decennio.\nSi dedic\u00f2 a una lunga carriera televisiva dando vita a numerosi personaggi per varie serie, tra cui Don Griffin in diversi episodi della serie \"The Fisher Family\" e il dottor Carl Spaulding in 24 episodi della serie \"Il virginiano\", dal 1963 al 1967. Diede inoltre vita a numerosi personaggi minori in molti episodi di serie televisive collezionando diverse apparizioni come \"guest star\" e come interprete di pi\u00f9 personaggi per singola serie, dagli anni cinquanta agli anni ottanta, come in cinque episodi di \"Letter to Loretta\", due episodi di \"Scienza e fantasia\", due episodi di \"Lux Video Theatre\", due episodi di \"The Donna Reed Show\", due episodi di \"Laramie\", due episodi di \"Coronado 9\" e sei episodi di \"Perry Mason\".\nLa sua carriera per il grande schermo pu\u00f2 contare su diverse partecipazioni; tra i personaggi a cui diede vita si possono citare il capitano G.R. Ross in \"Da qui all'eternit\u00e0\" del 1953, Jim Houston in \"All'inferno e ritorno\" del 1955, Sam Adams in \"Courage of Black Beauty\" del 1957, William R. Darrow Jr. in \"L'uomo dai mille volti\" del 1957, Carl Beckman in \"Mare caldo\" del 1958, Mark Fleming in \"Il mostro che uccide\" del 1959, James W. Bradford in \"I'll Give My Life\" del 1960, Ken Gault in \"Noi due sconosciuti\" del 1960, Harry Davis in \"\u00c8 l'ora del twist\" del 1961, Spence in \"Anime sporche\" del 1962 e Doug in \"I cacciatori del lago d'argento\" del 1965. La sua ultima apparizione per la televisione avvenne nell'episodio \"Time in a Bottle\" della serie televisiva \"Autostop per il cielo\", andato in onda il 20 gennaio 1988, mentre per il cinema l'ultimo ruolo che interpret\u00f2 fu quello non accreditato nel film del 1969 \"Indianapolis, pista infernale\".\nTra gli anni cinquanta e sessanta partecip\u00f2 ad una serie di popolari \"spot\" per la televisione per le sigarette Marlboro. Mor\u00ec a Hollywood il 13 luglio 1989."}
{"id": "4796426", "revid": "287204", "url": "https://it.wikipedia.org/wiki?curid=4796426", "title": "Francesco Lurani Cernuschi", "text": "Biografia.\nNobile milanese che seppe associare alpinismo, ricerca scientifica e topografia. Ricco di ingegno, prefer\u00ec la ricerca autodidatta agli studi formali.\nAppassionato di musica, fin da giovane et\u00e0 inizi\u00f2 le sue prime escursioni ed ascensione sulle Alpi Orobiche, seguendo le orme di Antonio Baroni, al quale si leg\u00f2 in fraterna amicizia.\nNell'estate del 1877, comp\u00ec diverse ascensioni, fra le quali: il Pizzo del Diavolo di Tenda e il Monte Gleno.\nGuardando da queste vette, il versante destro della Valtellina, ancora inesplorato, rimase affascinato dal bianco candore del ghiacciaio del Monte Disgrazia, tanto da convincere il suo compagno di sempre, Antonio Baroni, ad avventurarsi nella conquista della vetta.\nIl 28 luglio 1878, lungo un itinerario nuovo, che prese il nome di Via Baroni, raggiunsero la vetta del Monte Disgrazia, consolidando un'amicizia che per molti anni, segn\u00f2 il raggiungimento di parecchie vette lombarde.\nIl Monte Disgrazia e la sottostante Val Masino, incuriosirono Francesco Lurani Cernuschi, tanto da far nascere in lui, la decisione di dedicarsi allo studio ed alla cartografia di quella valle e dei monti che la contornano.\nPer quattro anni, sempre in compagnia di Antonio Baroni e con il supporto delle prime guide alpine locali: Giovanni Fiorelli e Pietro Scetti, raggiunsero tutte le vette del massiccio, compiendo rilievi cartografici e calcolando le quote, con i pochi strumenti a disposizione a quel tempo, ma che per oltre cinquant'anni furono la base per tutte le ascensioni successive.\nIl 12 luglio 1882, concluse la sua opera esplorativa con la scalata del Pizzo Torrone Occidentale, ed il 12 ottobre dello stesso anno riordin\u00f2 tutti gli appunti nella pubblicazione monografica pubblicata sul Bollettino del CAI.\nSuccessivamente il CAI di Milano, riconoscendo l'importanza dell'opera, decise di pubblicarla in un volume dal titolo: Le Montagne di Val Masino - appunti topografici ed alpinistici.\nMa l'amore per la montagna del Conte Francesco Lurani Cernuschi, non si limit\u00f2 alle ascensioni pionieristiche, col suo spirito liberale e progressista, percep\u00ec l'importanza turistica della montagna. Fu fra i primi ad occuparsi della segnaletica dei sentieri, contribu\u00ec con idee, ma anche economicamente alla costruzione di tre rifugi.\nPer incentivare le salite al Monte Disgrazia, decise di dare il via alla costruzione in Valle di Preda Rossa, con l'aiuto di Pietro Scetti, di una piccola capanna dedicata alla moglie Cecilia, della quale ancora oggi sono visibili i ruderi, poco sotto il Rifugio Cesare Ponti.\nSi adoper\u00f2 inoltre, perch\u00e9 fosse costruita una capanna in Val Porcellizzo che prese il nome di Capanna Badile, punto d'appoggio per gli escursionisti al Pizzo Badile e al Pizzo Cengalo.\nQuesto edificio esiste ancora oggi ed \u00e8 il Rifugio Attilio Piacco, locale invernale del Rifugio Luigi Gianetti.\nLa terza capanna al quale il Conte dedic\u00f2 idee e suggerimenti, \u00e8 la Capanna Marinelli Damiano, posta alla base del canalone dal quale prende il nome, che solca la parete est del Monte Rosa.\nIl Conte \u00e8 anche ricordato come traduttore del libretto della Cantata BWV 78 di Johann Sebastian Bach, che venne eseguita da Giuseppe Martucci in tale versione in occasione dell'Esposizione di Bologna nel 1899."}
{"id": "4796427", "revid": "123844290", "url": "https://it.wikipedia.org/wiki?curid=4796427", "title": "Marquee Moon (singolo)", "text": "Marquee Moon \u00e8 la title track dell'omonimo album di debutto del gruppo rock statunitense Television, pubblicato nel 1977. \u00c8 stata interamente scritta da Tom Verlaine.\nSi trova al numero 381 della lista delle 500 migliori canzoni della storia e alla posizione 41 della classifica delle 100 migliori canzoni per chitarra, entrambe redatte dalla rivista Rolling Stone \nStruttura.\n\"Marquee Moon\" si presenta come una suite rock composta di due parti: la prima, dalla durata di circa quattro minuti e mezzo contiene il cantato, effettuato da Verlaine, fatto su una base strumentale molto melodica e trascendentale. Il testo \u00e8 ermetico e di difficile interpretazione. Ognuna delle tre strofe di quest'ultimo inizia dopo un'introduzione di chitarra a cui poi si aggiunge Billy Ficca, il batterista e finisce in contemporanea alla base. Questa struttura si spezza dopo il secondo ritornello, quando Richard Lloyd svolge un breve assolo di chitarra. La seconda parte \u00e8 invece strumentale e basata su un lungo assolo di chitarra elettrica di Verlaine (ispirato al modo misolidio) che cresce man mano che si prosegue con l'ascolto per poi culminare in una grande esplosione musicale che si spegne immediatamente circa nel nono minuto. \nLa composizione sembra finita, ma poi riparte una piccola ripresa del primo segmento, in cui Verlaine ricanta la prima strofa del testo, che si chiude con una minuscola coda di una sola nota eseguita da tutti gli strumenti all'unisono.\nStoria.\n\"Marquee Moon\" nacque durante i primi spettacoli dal vivo dei Television fatti nella prima met\u00e0 degli anni settanta. Inizialmente era un pezzo improvvisato di otto minuti contenente le variazioni principali che si possono udire nella versione in studio. Soltanto con l'esecuzione ripetuta venne completato e arricchito, diventando un'epopea cos\u00ec complessa che Richard Hell fu costretto a lasciare la band proprio perch\u00e9 non riusciva a suonarla.\nNell'edizione originale in vinile dell'album, la canzone finiva a 9:58 dopo una dissolvenza, mentre nelle ristampe in CD essa si presenta nella sua durata totale (10:40).\nNel 1982, venne pubblicata dalla ROIR nell'album \"The Blow-Up\" una versione dal vivo di \"Marquee Moon\" della durata di ben quattordici minuti\nNonostante la sua lunghezza, che era troppo lunga per gli standard radiofonici, la canzone fu pubblicata come singolo nel Regno Unito ottenendo un discreto successo, raggiungendo la posizione 30 della Official Singles Chart. Nell'originale rilascio in vinile a sette pollici, il pezzo venne diviso in due parti: \"Marquee Moon\" (Part I) (3:13) b / w \"Marquee Moon\" (Part II) (06:45). \nUna versione alternativa del brano, con diversi assoli di chitarra ed esecuzioni percussionistiche, venne inclusa come bonus track dell'edizione rimasterizzata dell'album nel 2003."}
{"id": "4796432", "revid": "729019", "url": "https://it.wikipedia.org/wiki?curid=4796432", "title": "Michel de Codignac", "text": "Biografia.\nMichel de Codignac fece pressioni per ottenere il sostegno dell'Impero ottomano durante l'invasione della Corsica (1553). Partecip\u00f2 alla campagna di Persia con Solimano il Magnifico, e a bordo di una delle navi della flotta ottomana nella campagna contro Piombino, l'isola d'Elba e la Corsica nel 1555.\nGli ultimi mesi che Codignac trascorse nell'Impero ottomano furono pieni di difficolt\u00e0, poich\u00e9 fu accusato dal gran visir R\u00fcstem Pasci\u00e0 del mancato rispetto, da parte del governo francese, nel rimborso dei debiti verso gli ottomani. Lo stesso Codignac aveva contratto debiti e perse la stima del Sultano.\nFece ritorno in Europa nel 1558, passando per Venezia nel luglio 1558, e si pose al servizio di Filippo II di Spagna, destando le ire del governo francese."}
{"id": "4796439", "revid": "1305772", "url": "https://it.wikipedia.org/wiki?curid=4796439", "title": "Strade provinciali della provincia di Lucca", "text": "Questo \u00e8 un elenco delle strade provinciali sul territorio della provincia di Lucca. Le strade con sfondo azzurro sono ex strade statali declassate a provinciali."}
{"id": "4796441", "revid": "28592", "url": "https://it.wikipedia.org/wiki?curid=4796441", "title": "Iglesia de San Francisco de As\u00eds (Santa Cruz de Tenerife)", "text": ""}
{"id": "4796448", "revid": "1543377", "url": "https://it.wikipedia.org/wiki?curid=4796448", "title": "Paolo Ricci (attore)", "text": "Biografia.\nDiplomato come attore di prosa nel 1998 alla Scuola di Teatro di Bologna \u201cAlessandra Galante Garrone\u201d, nel 1999 si trasferisce a Roma ed esordisce agli inizi degli anni duemila interpretando ruoli da protagonista e coprotagonista nel cinema, in televisione (anche come presentatore), nel teatro di prosa e nel teatro per ragazzi.\nIn ambito teatrale ha lavorato sotto la regia di Antonio Capuano, Walter Le Moli, Vittorio Franceschi, Piero Maccarinelli, Maddalena Fallucchi, Francesco Macedonio, Giovanni Pampiglione, Filippo D\u2019Alessio, Renato Cecchetto, Max Amato, Sergio Ammirata, Gianni Leonetti, Marcello Mione, Francesco Branchetti e Anastasia Astolfi.\nHa lavorato nel cinema indipendente con lungometraggi, cortometraggi e videoclip musicali, nella pubblicit\u00e0, nel doppiaggio e in radio."}
{"id": "4796449", "revid": "28592", "url": "https://it.wikipedia.org/wiki?curid=4796449", "title": "Iglesia Matriz de la Concepci\u00f3n", "text": ""}
{"id": "4796451", "revid": "287204", "url": "https://it.wikipedia.org/wiki?curid=4796451", "title": "Motocross delle Nazioni 2008", "text": "Il Motocross delle Nazioni 2008 (conosciuto anche con i nomi \"Motocross des Nations\", \"Motocross of Nations\" o \"MXDN\"), evento giunto alla sessantaduesima edizione, si \u00e8 disputato a Donington Park nel Regno Unito nei giorni 27-28 settembre 2008. \u00c8 stato vinto dalla squadra statunitense, davanti al team francese e belga."}
{"id": "4796455", "revid": "28592", "url": "https://it.wikipedia.org/wiki?curid=4796455", "title": "Iglesia de la Concepci\u00f3n (San Crist\u00f3bal de La Laguna)", "text": ""}
{"id": "4796457", "revid": "117884082", "url": "https://it.wikipedia.org/wiki?curid=4796457", "title": "Chiesa della Concezione", "text": ""}
{"id": "4796463", "revid": "63251072", "url": "https://it.wikipedia.org/wiki?curid=4796463", "title": "Corpo di polizia", "text": ""}
{"id": "4796465", "revid": "22475", "url": "https://it.wikipedia.org/wiki?curid=4796465", "title": "Real Video", "text": ""}
{"id": "4796482", "revid": "228587", "url": "https://it.wikipedia.org/wiki?curid=4796482", "title": "Chiesa di Santa Maria della Concezione", "text": ""}
{"id": "4796483", "revid": "767487", "url": "https://it.wikipedia.org/wiki?curid=4796483", "title": "Steve Grogan", "text": "Carriera professionistica.\nGrogan fu scelto nel primo giro del Draft 1975 dai New England Patriots. Anche se non perse una sola gara come titolare per quattro stagioni consecutive a inizio carriera, questa fu segnata da infortuni e da controversie su chi dovesse essere schierato come quarterback. Dopo avere soffiato il posto da titolare all'ex vincitore dell'Heisman Trophy Jim Plunkett nella sua stagione da rookie, Grogan in seguit\u00f2 compet\u00e9 con Matt Cavanaugh, Tony Eason, un altro vincitore dell'Heisman Trophy come Doug Flutie e Marc Wilson.\nDopo la sua prima stagione, i Patriots scambiarono Plunkett con gli Oakland Raiders (che avrebbe condotto a due vittorie del Super Bowl) e Grogan li port\u00f2 nella seconda a un record di 11-3 e alla prima qualificazione ai playoff dal 1963. A livello statistico la sua migliore stagione fu quella del 1979, in cui guid\u00f2 la NFL con 28 passaggi da touchdown, alla pari con Brian Sipe. All'inizio degli anni ottanta sub\u00ec diversi infortuni, forzando i Patriots a scegliere nel primo giro del Draft NFL 1983 Tony Eason che nelle annate successive lo soppiant\u00f2 come titolare portando la squadra fino al Super Bowl XX, perso contro i Chicago Bears.\nGrogan si ritir\u00f2 dopo la stagione 1990 come leader di tutti i tempi della squadra per yard passate (in seguito fu superato da Drew Bledsoe e Tom Brady)."}
{"id": "4796486", "revid": "2110845", "url": "https://it.wikipedia.org/wiki?curid=4796486", "title": "David Whitney", "text": "\u00c8 stato per oltre 45 anni compagno del celebre architetto Philip Johnson, morto solo sei mesi prima di lui. Fu amico di Andy Warhol, e fra gli anni sessanta e settanta, frequent\u00f2 l'ambiente della \"Factory\".\nBiografia.\nFiglio di un'agiata famiglia della borghesia americana, David Whitney cresce a Worcester e nel 1960 si iscrive al corso di Architettura della Rhode Island School of Design. Fu qui che nel conobbe Philip Johnson, all'epoca gi\u00e0 affermato architetto.\nDopo aver lavorato al MoMa di New York, alla Green Gallery e alla Leo Castelli Gallery, apr\u00ec una sua galleria nel 1969. Tra il 1969 e il 1972 (anno di chiusura della galleria) esposero presso la sua galleria Neil Jenney, Jasper Johns, Ronnie Landfield, William Pettet, Ken Price, Kenneth Showell, Lawrence Stafford, Lewis Stein, Gary Stephan, Phillip Wofford.\nVicino al movimento Post-minimalista, all'arte informale e alle altre correnti americane degli anni sessanta e settanta, organizz\u00f2 esposizioni di Cy Twombly, Jasper Johns, Franz Kline, Willem de Kooning, Andy Warhol.\nNegli ultimi anni della sua vita si concentr\u00f2 su giovani artisti come Michael Heizer, Julian Schnabel, Eric Fischl, Andrew Lord e David Salle.\nVisse per 45 anni insieme al compagno Philip Johnson nella villa di New Canaan, trasformata dalla coppia in una galleria d'arte a cielo aperto. Nella tenuta si trova anche la celebre Glass House progettata da Johnson nel 1949.\nMor\u00ec di cancro il 12 giugno del 2005 all'ospedale New York-Presbyterian/Weill Cornell."}
{"id": "4796493", "revid": "729019", "url": "https://it.wikipedia.org/wiki?curid=4796493", "title": "Stazione di Castione Andevenno", "text": "La Stazione di Castione Andevenno \u00e8 una stazione ferroviaria posta sulla linea Tirano-Lecco. Serve il comune di Castione Andevenno compresa la sua estesa zona artigianale/commerciale lungo la SS 38.\nStrutture e impianti.\nIl fabbricato originario su due livelli di color rosso mattone, posto in corrispondenza del passaggio a livello che porta al parcheggio, \u00e8 stato dismesso in seguito alla costruzione ed attivazione di un nuovo fabbricato su un livello comprendente sala di attesa, ufficio movimento e sala rel\u00e8.\nLa nuova stazione \u00e8 stata costruita circa 150 metri pi\u00f9 a est rispetto al vecchio fabbricato, per poter realizzare un secondo binario (di incrocio) e le relative banchine, collegate mediante passerella. Tale binario di incrocio non era possibile realizzarlo nei pressi del vecchio fabbricato per mancanza di spazio.\nDal fabbricato originario sono stati rimossi tutti i cartelli indicatori, rimangono visibili solamente gli attacchi a muro delle due campanelle Leopolder e una parte della ridotta banchina che serviva l'unico binario presente.\nIl complesso del vecchio fabbricato e dei servizi igienici \u00e8 stato recuperato e concesso alla societ\u00e0 di rafting Indomita Valtellina River.\nMovimento.\nLa stazione \u00e8 servita dai treni regionali svolti da Trenord nell'ambito del contratto di servizio stipulato con la Regione Lombardia.\nAttualmente () vi ferma solo il R 10317 delle 07:52 direzione Lecco, oltre ai bus sostitutivi, sempre di Trenord, che percorrono la tratta Lecco-Sondrio e viceversa.\nServizi.\nLa stazione dispone di:"}
{"id": "4796494", "revid": "1924342", "url": "https://it.wikipedia.org/wiki?curid=4796494", "title": "Good Time (Paris Hilton)", "text": "Good Time \u00e8 un brano musicale di Paris Hilton, singolo che anticipa l'uscita del suo secondo album, entrato nelle stazioni radiofoniche l'8 ottobre 2013. Paris Hilton aveva comunque pubblicato vari demo e singoli, disponibili in rete, nel corso dei sei anni di attesa dal suo album completo di allora. Il brano Good Time si piazza tra le prime 20 posizioni della US Billboard per la musica da club e affini, ottenendo per\u00f2 meno consensi in Europa.\nVideo Musicale.\nIl video, diffuso nell'autunno 2013, la ritrae ad una festa in piscina."}
{"id": "4796496", "revid": "110157", "url": "https://it.wikipedia.org/wiki?curid=4796496", "title": "T\u00fcrkiye 1. Basketbol Ligi 2011-2012", "text": "La T\u00fcrkiye 1. Basketbol Ligi 2011-2012 \u00e8 stata la 46\u00aa edizione del massimo campionato turco di pallacanestro maschile. La vittoria finale \u00e8 stata ad appannaggio del Be\u015fikta\u015f."}
{"id": "4796502", "revid": "729019", "url": "https://it.wikipedia.org/wiki?curid=4796502", "title": "Stazione di San Pietro Berbenno", "text": "La stazione di San Pietro Berbenno \u00e8 una stazione ferroviaria posta sulla linea Tirano-Lecco. Serve il centro abitato di San Pietro, frazione del comune di Berbenno di Valtellina.\nMovimento.\nLa stazione \u00e8 servita da treni regionali svolti da Trenord nell'ambito del contratto di servizio stipulato con la Regione Lombardia.\nServizi.\nLa stazione dispone di:"}
{"id": "4796505", "revid": "767487", "url": "https://it.wikipedia.org/wiki?curid=4796505", "title": "Laurent Petitgand", "text": "Nel corso della sua carriera ha utilizzato diversi soprannomi, nomignoli e pseudonimi: L. Petitgand, L. Petitgang, Laurie Petigand, Lori P, Loory Petigang, Loory Petitgand, Loory Petitgang, Loorie Petit Gand e Little G'love. \u00c8 fratello del musicista Dominique Petitgand.\nBiografia.\nCresciuto in una famiglia numerosa (9 figli), canta dai 7 ai 14 anni come solista in un coro religioso, prima di intraprendere il suo percorso artistico da autodidatta prima da solo e poi in gruppo che crea con Dick Tracy, con il quale compone la sua prima colonna sonora nel 1985 per \"Tokyo-Ga\" di Wim Wenders, segnando l'inizio di una proficua collaborazione.\nParallelamente alla scrittura di canzoni che esibisce, compone per la danza e per il teatro, in particolare per Angelin Preljocaj \"Liqueurs de chair\", \"Amer America\" e per Camilla Saraceni \"H\u00e9l\u00e8ne d'Euripide\". \nScrisse alcuni testi per Alain Bashung con \"Les grands voyageurs\", e alcuni arrangiamenti per Christophe \"Comme si la terre penchait\".\nDopo aver interpretato il ruolo di direttore d'orchestra dell'\"Alekan Zirkus\" in \"Il cielo sopra Berlino\", interpreta alcuni ruoli nei film di Solveig Dommartin, Pascal Remy, Christohe Le Masne, Kim Massee.\nHa poi curato e realizzato le musiche di numerosi progetti cinematografici. Tra le sue composizioni pi\u00f9 note, da ricordare le colonne sonore di \"Cos\u00ec lontano cos\u00ec vicino\" (1993), \"Al di l\u00e0 delle nuvole\" (1995), \"La vita interiore di Martin Frost\" (2007).\nIl suo successo arriva per\u00f2 nel 2006, quando firma le intense musiche dell'ultimo film di Paul Auster \"La vita interiore di Martin Frost\", edito da CD Na\u00efve. Dal giugno 2007, si \u00e8 esibito nel concerto \"Fautes de frappes et Mauvaise Mine\": accompagnato da Stephane Chalumeau alias Motif_r elettronico.\nNel dicembre 2014, le musiche firmate da lui per il film \"Il sale della terra\", diretto da Juliano Ribeiro Salgado e Wim Wenders, sono state inserite nella \"longlist\" delle colonne sonore candidate agli Oscar."}
{"id": "4796509", "revid": "3115", "url": "https://it.wikipedia.org/wiki?curid=4796509", "title": "Phil Chambers", "text": "Recit\u00f2 dal 1953 al 1963 in oltre 30 film e dal 1952 al 1982 in oltre 80 produzioni televisive. Nel corso della sua carriera, fu accreditato anche con il nome Philip Chambers.\nBiografia.\nPhil Chambers nacque nella contea di Los Angeles il 16 giugno 1916. Fece il suo debutto al cinema e in televisione agli inizi degli anni cinquanta. Partecip\u00f2 soprattutto produzioni western, sia televisive e cinematografiche.\nPer la televisione vanta una lunga serie di partecipazioni a serie televisive. Interpret\u00f2 tra gli altri, Jed Ransom in cinque episodi della serie \"Lassie\" dal 1960 al 1962 (pi\u00f9 altri tre episodi con altri ruoli), Doc Harrow in tre episodi della serie \"Frida\" nel 1955, il sergente Myles Magruder in 39 episodi della serie \"The Gray Ghost\" dal 1957 al 1958 e Jason, l'impiegato dell'hotel, in tre episodi della serie \"The Andy Griffith Show\" dal 1960 al 1961 (pi\u00f9 un altro episodio con un altro ruolo). Interpret\u00f2 inoltre numerosi altri personaggi secondari o ruoli da guest star in molti episodi di serie televisive dagli anni cinquanta ai primi anni 80, anche con ruoli diversi in pi\u00f9 di un episodio; partecip\u00f2, tra l'altro a due episodi di \"Carovane verso il west\", due episodi di \"Letter to Loretta\", due episodi di \"Lo sceriffo indiano\", sette episodi di \"Tales of Wells Fargo\", tre episodi di \"Perry Mason\", tre episodi di \"Daniel Boone\", tre episodi di \"La grande vallata\", 15 episodi di \"Bonanza\", sei episodi di \"F.B.I.\" e sette episodi di \"Gunsmoke\".\nIl grande schermo lo vide interprete di diversi personaggi, molti non accreditati soprattutto all'inizio della carriera, tra cui il detective Dirksen in \"Senza scampo\" del 1954, Mr. Daniels in \"Ricochet Romance\" del 1954, Mr. Riley in \"Orgoglio di razza\" del 1955, il vice sceriffo Dobbs in \"La frustata\" del 1956, Burson in \"L'ovest selvaggio\" del 1956, il dottor Paul Stuart in \"Nel tempio degli uomini talpa\" del 1956, Luke in \"Drango\" del 1957, Roberts in \"Tormento di un'anima\" del 1957, il vicesceriffo William Avery in \"Domani m'impiccheranno\" del 1959 e lo sceriffo in \"Scandalo al sole\" del 1959. Termin\u00f2 la carriera televisiva interpretando lo sceriffo nell'episodio \"John Michael Murphy, R.I.P.\" della serie \"I ragazzi di padre Murphy\" che fu mandato in onda il 7 dicembre 1982. Per il grande schermo recit\u00f2 invece per l'ultima volta nel 1963 quando interpret\u00f2 un ruolo non accreditato nel film \"Per soldi o per amore\".\nMor\u00ec a Los Angeles il 16 gennaio 1993."}
{"id": "4796510", "revid": "28592", "url": "https://it.wikipedia.org/wiki?curid=4796510", "title": "Templo Mas\u00f3nico de Santa Cruz de Tenerife", "text": ""}
{"id": "4796511", "revid": "729019", "url": "https://it.wikipedia.org/wiki?curid=4796511", "title": "Stazione di Talamona", "text": "La stazione di Talamona \u00e8 una fermata ferroviaria posta sulla linea Tirano-Lecco. Serve il centro abitato di Talamona.\nMovimento.\nLa stazione \u00e8 servita da treni regionali svolti da Trenord nell'ambito del contratto di servizio stipulato con la Regione Lombardia.\nServizi.\nLa stazione dispone di:"}
{"id": "4796513", "revid": "1226", "url": "https://it.wikipedia.org/wiki?curid=4796513", "title": "Maciste alla corte dello zar", "text": ""}
{"id": "4796519", "revid": "28592", "url": "https://it.wikipedia.org/wiki?curid=4796519", "title": "Museo de la Naturaleza y el Hombre", "text": ""}
{"id": "4796524", "revid": "228587", "url": "https://it.wikipedia.org/wiki?curid=4796524", "title": "Jean Cavenac de la Vigne", "text": "Biografia.\nDe la Vigne fu inviato presso l'Impero ottomano da Enrico II di Francia, con l'obiettivo di ottenere aiuto, contro le truppe spagnole del duca d'Alva, in Italia in accordo all'alleanza franco-ottomana, quando la Francia stava affrontando le truppe spagnole di Filippo II di Spagna nel nord al confine con le Fiandre. La Francia poteva sperare di ottenere progressi in Italia, soltanto se avesse ricevuto assistenza dagli ottomani. De la Vigne chiese un intervento della flotta ottomana nel 1557.\nEnrico sperava nell'aiuto ottomano, visto che in passato le sue azioni militari contro gli Asburgo avevano alleviato la pressione su Solimano durante le sue campagne in Persia e in Ungheria, ed egli avevano sempre rifiutato di aderire a coalizioni anti-ottomani. Gli Ottomani per\u00f2 rifiutarono di inviare la loro flotta di Italia per sostenere i francesi, in parte perch\u00e9 offesi per la precedente Tregua di Vaucelles, che Enrico II aveva firmato senza informarli, e la sua mancanza di risposta a molte delle lettere inviategli da Solimano. Gli Ottomani avevano anche paura della maggiore potenza dei francesi sotto Enrico II, e non volevano vedere la Francia occupare tutta l'Italia, troppo vicina all'Impero Ottomano. \nNel 1558, finalmente Solimano comunic\u00f2, attraverso de la Vigne, il suo accordo ad aiutare Enrico II, e inizi\u00f2 a preparare una flotta. Si impegn\u00f2 inoltre a inviare un esercito in direzione di Ungheria e Germania se Enrico si fosse, a sua volta, impegnato a non fare tregue o accordi unilaterali. Il re francese per\u00f2 avrebbe preferito un'offensiva ottomana contro Napoli in Italia, attraverso il porto albanese di Valona, e voleva ottenere un aiuto finanziario di due milioni ducati dagli Ottomani. Nel mese di maggio, Solimano comunic\u00f2 che avrebbe inviato una flotta, partita da Costantinopoli nel mese di aprile 1558. Nel mese di giugno, l'armata saccheggi\u00f2 Sorrento e fece 3 000 prigionieri, ma per il resto hfece poco, e giunse in ritardo per unirsi alla flotta francese in Corsica, probabilmente a causa del mancato rispetto del comandante Dragut degli ordini ricevuti da Solimano. Il Sultano si scus\u00f2 con una lettera a Enrico alla fine del 1558. A seguito del rifiuto ottomano a prestare i due milioni di ducati alla Francia e al fatto che Enrico non riusc\u00ec nella Battaglia di Saint-Quentin e in quella di Gravelines, venne siglata la Pace di Cateau-Cambr\u00e9sis\nDe la Vigne aveva fama di essere piuttosto schietto e poco diplomatico, e Ogier Ghiselin de Busbecq, ambasciatore di Ferdinando presso la Sublime porta, comment\u00f2 che la libert\u00e0 di parola di de la Vigne, come ambasciatore lo rendeva \"selvaggio e orrendo\". "}
{"id": "4796532", "revid": "28592", "url": "https://it.wikipedia.org/wiki?curid=4796532", "title": "Rascacielos de la avenida Tres de Mayo", "text": ""}
{"id": "4796533", "revid": "28592", "url": "https://it.wikipedia.org/wiki?curid=4796533", "title": "Puerto de Santa Cruz de Tenerife", "text": ""}
{"id": "4796534", "revid": "767487", "url": "https://it.wikipedia.org/wiki?curid=4796534", "title": "Ohad Kadusi", "text": ""}
{"id": "4796535", "revid": "28592", "url": "https://it.wikipedia.org/wiki?curid=4796535", "title": "Parque Garc\u00eda Sanabria", "text": ""}
{"id": "4796540", "revid": "1728", "url": "https://it.wikipedia.org/wiki?curid=4796540", "title": "Albertus-Universit\u00e4t K\u00f6nigsberg", "text": ""}
{"id": "4796543", "revid": "196390", "url": "https://it.wikipedia.org/wiki?curid=4796543", "title": "Plaza de la Candelaria (Santa Cruz de Tenerife)", "text": ""}
{"id": "4796545", "revid": "28592", "url": "https://it.wikipedia.org/wiki?curid=4796545", "title": "Playa de Las Teresitas", "text": ""}
{"id": "4796547", "revid": "73843", "url": "https://it.wikipedia.org/wiki?curid=4796547", "title": "Optofono", "text": "L'optofono (in inglese \"optophone\") \u00e8 uno strumento in grado di convertire caratteri in suoni per le persone non vedenti. Fu inventato e realizzato per la prima volta nel 1912 dal fisico irlandese Edmund Edward Fournier d'Albe, all'epoca assistente e docente di fisica all'Universit\u00e0 di Birmingham.\nStoria.\nL'idea di una \"macchina da lettura\" per i non vedenti \u00e8 stato descritta da Fournier d'Albe nel 1913. La sua intuizione fu che i materiali fotosensibili, come il selenio, potessero essere utilizzati per rilevare il nero di una stampa e convertirlo in un suono che potesse essere interpretato da una persona non vedente. D'Albe costru\u00ec diversi modelli del suo \"Reading Optophone\" (optofono per lettura) che convertiva la stampa in una scala di sei toni. Nel 1920 la Barr and Stroud Co. si interess\u00f2 all'invenzione di Fournier d'Albe aiutandolo nei successivi sviluppi, ed insieme brevettarono l\"'Optophone\" per poi realizzarne alcuni esemplari da vendere.\nNel Regno Unito furono prodotti e venduti un piccolo numero di optofoni Barr and Stroud. Il dispositivo era anche noto negli Stati Uniti, dove per\u00f2 non fu mai commercializzato. Non fu un grande successo commerciale; infatti in un'intervista del 1943 Barr e Stroud affermarono: \u00abAbbiamo interrotto la produzione diversi anni fa ed \u00e8 improbabile che la riprenderemo. L'optofono \u00e8 stato usato con successo da pi\u00f9 persone non vedenti ma era difficile introdurlo a causa della popolarit\u00e0 del sistema braille che era utilizzato dalla maggior parte delle istituzioni\u00bb.\nNel frattempo anche in Italia vi fu un interesse per le macchine di lettura. All'inizio degli anni venti del XX secolo il prof. Ciro Codelupi di Bologna, docente in scienze fisico-matematiche, brevett\u00f2 una \"macchina da lettura\" capace di trasformare le sensazioni luminose in sensazioni tattili. La sua invenzione venne descritta per la prima volta nel secondo numero della rivista italiana \"La scienza per tutti\" pubblicata il 15 gennaio del 1921.\nNel 1943, durante il periodo della guerra, gli scienziati statunitensi Vannevar Bush e Caryl Haskins dell'OSRD \u2013 Office of Scientific Research and Development (Ufficio per la ricerca e lo sviluppo scientifico) decisero di indirizzare le risorse di tale ufficio allo sviluppo di tecnologie per aiutare i veterani feriti. Sin dall'inizio il programma mirava al beneficio non solo dei veterani, ma di tutti ciechi americani. Stabilirono il CSD \u2013 Committee on Sensory Devices (Comitato dispositivi sensoriali) sotto la presidenza del capitano George Comer, un collega di Vannevar Bush al Carnegie Institution. Il programma era gestito dagli Haskins Laboratories. Nel corso dei successivi 40 anni, sei aziende lavorarono per sviluppare \"macchine da lettura\" per non vedenti, con vari tipi di sostegno del governo federale. Questo sforzo serv\u00ec, oltre che al miglioramento sociale per le persone con disabilit\u00e0, anche a sensibilizzare il governo ad impegnarsi nel campo delle tecnologie assistive. Oltre al suo ruolo di gestione, Haskins condusse personalmente la ricerca verso lo sviluppo della macchina di lettura cercando di sviluppare il dispositivo \"FM-Slit System\" gettando le basi sulla ricerca iniziale. Allo stesso tempo la RCA, sotto l'auspicio dell'OSRD, stava lavorando per sviluppare un dispositivo migliore denominato A-2 Reader. Gli Haskins Laboratories avviarono una ricerca articolata nel contesto informatico del discorso che avrebbe fornito le basi per i successivi sintetizzatori vocali per controllare i computer. Iniziarono a focalizzarsi sui dispositivi a \"traduzione diretta\" lasciando cadere lo sviluppo del dispositivo FM-Slit System e la scoraggiante innovazione dell'A-2 Reader'. Alla fine della guerra la RCA lavor\u00f2 su un prototipo di macchina in grado di riconoscere le lettere e pronunciare parole, della quale fu costruito un solo prototipo. Con la smobilitazione dell'OSRD, questi primi programmi di ricerca si fermarono, anche se gli Haskins Laboratories continuarono la ricerca sul riconoscimento vocale e la generazione di sintesi vocale con il patrocinio della Carnegie Corporation e il Dipartimento della Difesa degli Stati Uniti.\nNel 1948, un ricercatore di nome Eugene F. Murphy entr\u00f2 a far parte della (Amministrazione veterani) come vicedirettore di ricerca della PSAS \"\u2013 \"Prosthetic and Sensory Aids Service (Servizio di aiuto per protesi e sensori). Murphy pens\u00f2 che lo sviluppo della macchina di lettura doveva essere ripresa. Pens\u00f2 anche che fosse prematuro abbandonare la \"A- 2 Reader\". Nel 1957 riavvi\u00f2 il programma di Vannevar Bush interrotto alla fine della guerra. Murphy lavor\u00f2 ininterrottamente per ventuno anni sullo sviluppo di \"macchine da lettura\" per i non vedenti. Estese il campo di applicazione per la ricerca incaricando i laboratori Haskins, Battelle, e Mauch di lavorare con la Veterans Administration in un programma articolato su tre fronti. Battelle Memorial Institute fu finanziato per sviluppare un \"optofono\" migliore. I due fisici, Caryl Haskins e Franklin S. Cooper, fondatori della Haskins Laboratories ebbe il compito di condurre una ricerca verso l'innovazione di un eventuale \"macchina da lettura\" a sintesi vocale. Mauch laboratori fu incaricato di lavorare su un dispositivo intermedio, denominato \"spelled-speech,\" capace di convertire lettere in suoni vocali, dove i suoni erano correlati alle lettere. Murphy coinvolse nel progetto anche delle persone non vedenti, cosa che non era stata fatta durante la guerra. Istitu\u00ec anche una comunit\u00e0 di ricerca sulle\" macchine da lettura\" che avrebbe fornito agli sviluppatori un luogo di incontro comune per un dibattito. Nonostante i suoi sforzi, alla fine il programma PSAS fall\u00ec nel suo progetto di innovazione per le \"macchine da lettura\" per non vedenti, nonostante furono sviluppati diversi prototipi funzionanti.\nLavorando a stretto contatto con la comunit\u00e0 di ricerca della macchina di lettura, gli ingegneri Jim Bliss e John Linvill dello Stanford Research Institute condussero una ricerca nel campo della percezione tattile e la progettazione di circuiti per il controllo di stimolatori tattili. In seguito svilupparono l'Optacon, una \"macchina da lettura\" che convertiva la stampa in un segnale tattile, muovendo dei perni in rilievo disposti in una matrice, non appena i caratteri attraversavano un segnale ad onda quadra. All'inizio non riuscirono a ottenere il sostegno finanziario dalla PSAS, ma alla fine lavorando con studenti non vedenti si garantirono i fondi nel 1968, dalla neo-costituita BEH \u2013 Bureau of Education for the Handicapped (Ufficio della pubblica istruzione per disabili). Nel 1971, fondarono una societ\u00e0, Telesensory Systems Inc., per produrre l'Optacon. Furono venduti oltre 12.000 dispositivi fino al 1990 al prezzo di circa 3000 dollari ciascuno.\nNel 1975, un inventore americano, Raymond Kurzweil, pur non avendo nessun collegamento e contatto con la comunit\u00e0 di ricerca della \"macchina da lettura\", raccolse dei fondi facendo investire nel suo progetto amici, parenti e uno sponsor. Quando lo sponsor ritir\u00f2 il suo sostegno, Kurzweil cerc\u00f2 aiuto dalla NFB \u2013 \"National Federation of the Blind\" (Federazione nazionale dei non vedenti) riuscendo a sviluppare, nel giro di quattro anni, una \"macchina da lettura\" a sintesi vocale. Kurzweil basandosi sul suo talento in programmazione di computer e sulla propria esperienza nel campo di apprendimento automatico, svilupp\u00f2 una \"macchina da lettura\" basata su di un software. Nel 1978 la \"Kurzweil Reading Machine\" venne immessa sul mercato e fino al 1990 ne vennero vendute oltre 4.000 unit\u00e0 ad un prezzo che oscillava fra i 12.000 e i 30.000 dollari. Telesensory Systems e Kurzweil rimasero da soli nel settore delle \"macchine da lettura\" fino alla fine del 1980, quando l'avanzata tecnologia dei microcomputer port\u00f2 nuovi concorrenti nel campo. Il programma di ricerca inaugurato dalla PSAS fu abbandonato definitivamente nel 1978, di fronte al successo di Telesensory Systems e Kurzweil.\nQuesti avvenimenti storici ci hanno insegnato che gli sviluppatori di tecnologia devono cercare di integrare la \"conoscenza sociale\" nelle loro pratiche di sviluppo prima dell'innovazione e la creazione di un mercato. Infatti un innovatore di successo, nella fase iniziale, cerca la \"conoscenza\" nei lettori non vedenti che sistematicamente perseguivano l'innovazione; stabilivano un progetto attraverso uno sviluppo iterativo sulla conoscenza sociale, nonch\u00e9 quella scientifica e ingegneristica; comprendevano la loro prassi di sviluppo tecnologico in modo del tutto diverso dall'approccio lineare, implicitamente adottato nelle pratiche degli sviluppatori che hanno fallito.\nOptofono di Fournier d'Albe.\nIl Dott. d'Albe fu ispirato dal Fotofono di Graham Bell che permetteva la produzione diretta o indiretta di suoni dovuti all'incidenza della luce. Fu cos\u00ec che si dedic\u00f2 a realizzare un dispositivo capace di sostituire il senso della vista con il senso dell'udito, utilizzabile dai non vedenti per poter distinguere luci o oggetti luminosi mediante l'orecchio. Successivamente perfezion\u00f2 la sua invenzione costruendone molti modelli via via pi\u00f9 efficaci fino a permettere ai non vedenti di poter \u00ableggere a orecchio\u00bb un normale libro.\nOptofono per lettura.\nNel 1912 descrisse uno strumento che ha permesso a persone non vedenti di individuare luci o oggetti luminosi mediante il senso dell'udito, e di scoprire ombre intercettando la luce. Questo risultato fu ottenuto mettendo due preparazioni di selenio in due rami di un ponte di Wheatstone, il quale inviava la corrente galvanica all'interno di un telefono. Il flusso della corrente veniva bloccato da un interruttore ad intermittenza. Uno svantaggio del metodo era che l'azione della luce non era istantanea.\nQuesto inconveniente fu eliminato nell\"'optofono da lettura (reading optophone)\" descritto nel 1913. Il segnale sonoro telefonico veniva prodotta dalla luce intermittente alle varie frequenze musicali e utilizzando 8 di queste frequenze, emesse da punti disposti in fila, si constat\u00f2 che era possibile leggere lettere trasparenti alte circa 5\u00a0cm, imparando a riconoscere il caratteristico suono di ogni lettera. Al fine di adattare lo strumento sperimentale per la lettura di caratteri stampati mediante l'orecchio, erano necessarie tre ulteriori modifiche: \nCon queste modifiche apportate e con un po' pratica, le persone totalmente non vedenti, avrebbero potuto leggere libri ordinari e quotidiani attraverso il senso dell'udito.\nOptofono per lettura caratteri.\nEra composto da un piccolo disco sirena \"S\", illuminato da una lampadina a filamento rettilineo di Nernst \"N\"; una disposizione ottica per proiettare un'immagine della linea di punti luminosi forniti dal disco rotante sopra il carattere da leggere; due preparati di selenio o antimonite collegati in due rami di un ponte di Wheatstone ed esposti alla luce riflessa dal carattere; un ripetitore telefonico Brown collegato al ponte; e il ricevitore usato per la lettura.\nLa disposizione ottica era costituito da un prisma ad angolo retto che dirigeva il fascio orizzontale di luce proveniente dal disco sirena verso l'alto attraverso la lente grandangolare \"P\" alla piccola apertura \"H\" nella lastra piana sulla quale era disposto il testo con la faccia verso il basso. Il piano focale della linea di punti coincideva con la superficie superiore della lastra e con il foglio stampato.\nIl ponte al selenio era collocato il pi\u00f9 vicino possibile alla stampa, ed era forato per consentire il passaggio della luce incidente.\nIl disco sirena era azionato da un motore elettrico o un treno di ruote azionate da un peso. La costanza della velocit\u00e0 era auspicabile, ma non indispensabile.\nQuando tutto questo era pronto, e un foglio stampato veniva fatto passare sulla lastra, il suono al massimo volume veniva udito nel telefono quando la carta esposta era bianca, e al minimo quando era nera. Il suono effettivo ascoltato dipendeva dalla forma della lettera. La piccola linea di punti, lunga 1,5\u00a0mm, era fatta per illuminare ogni lettera una per volta, la stampa veniva spostata stabilmente, nella direzione della linea di stampa, che era perpendicolare alla linea luminosa di punti. La stampa veniva regolata in modo che la linea di punti copriva solo l'altezza massima del carattere utilizzato. I punti dovevano essere almeno in numero di otto, sei per il corpo della lettera, che copriva l'intera altezza di tali lettere come \"a \"ed \"f\", e un punto ciascuno per la parte superiore di tali lettere come \"f\" e \"k\" e per la porzione inferiore di tali lettere come \"p\" e \"g\" .\nLa nota di ciascun punto doveva essere scelta in modo da facilitare il riconoscimento della sua omissione (non la sua presenza, come nel caso del \"reading optophone\" precedentemente descritto). Buoni risultati furono ottenuti con un insieme di note con cui si potevano ottenere entrambi concordanze e discordanze, secondo le lettere esposte. Tale serie di note era la seguente: \"g c' d' \u00e8 g' b' c' e\"'. Ma diverse disposizioni potevano soddisfare diverse orecchie.\nUn semplice dispositivo di focalizzazione consentiva all'operatore di modificare la lunghezza della linea di punti, e cos\u00ec adattarlo a diverse misure di caratteri.\nEra essenziale, leggendo una riga di testo, l'allineamento perfetto. Questo era assicurato da un dispositivo scorrevole sulla lastra di lettura.\nOptofono della ditta Barr and Stroud Co..\nNegli anni successivi il Dott. D'Albe, in collaborazione con due noti costruttori di strumenti ottici dell'epoca, Archibald Barr e William Stroud, perfezion\u00f2 notevolmente l'optofono. Il nuovo dispositivo permetteva ai ciechi di leggere i caratteri stampati ordinari con l'unico limite che la persona che ne faceva uso doveva avere un buon orecchio musicale per afferrare le combinazioni dei toni emessi dallo strumento e tradurli in lettura. Una piccola parte di questi nuovi dispositivi furono fabbricati e commercializzati nel Regno Unito dall'impresa Barr and Stroud Co. Sebbene erano conosciuti anche negli USA, li non vennero commercializzati. Una prima descrizione dello strumento fu pubblicata la prima volta il 5 giugno del 1920 dal settimanale scientifico londinese \"Nature\"\nIl principio di funzionamento \u00e8 spiegato nella \"fig. 1. \"Il disco \"D\" veniva fatto ruotare alla velocit\u00e0 di 30 giri al minuto da un piccolo motore elettromagnetico. Il disco era provvisto di fori quadrati disposti in cinque giri concentrici. Il giro pi\u00f9 interno aveva 24 fori, il pi\u00f9 esterno 48. Gli altri giri avevano un numero intermedio di fori corrispondenti alla relativa frequenza di certe note della scala diatonica.\nLa lampadina a siluro \"L\" mandava un raggio di luce radiale e proiettava l'immagine del suo filamento sullo stampato attraverso un sistema di tre lenti sull'altro lato della tavoletta di selenio. L'asse della lente concavo-convessa \"C era\" leggermente\" \"spostato da quello delle altre lenti e ci\u00f2 per una ragione particolare che spiegheremo pi\u00f9 innanzi.\nIl risultato generale di questo sistema ottico era di proiettare sullo stampato una linea di punti luminosi ciascuno dei quali aveva una differente frequenza musicale. La luce di questi punti veniva riflessa diffusamente sulla tavoletta di selenio che era posta in circuito con una batteria elettrica ed un ricevitore telefonico ad alta resistenza. I punti luminosi che cadevano sulla parte non stampata e quindi bianca delle righe producevano una nota della loro frequenza musicale nel telefono mentre quelli che cadevano sullo stampato e cio\u00e8 sulla parte nera erano per cos\u00ec dire estinti.\nSi otteneva cos\u00ec quello che si chiamava \u00aboptofono a suono bianco\u00bb per il quale le lettere stampate venivano lette per mezzo delle note omesse dalla scala diatonica invece che dalle note che l'orecchio percepiva. Le esperienze fatte all'epoca con questo optofono diedero i risultati pi\u00f9 soddisfacenti. L'inventore stesso di questo strumento si impegn\u00f2 a trasformarlo in un optofono in cui i suoni corrispondevano alle lettere stesse e cio\u00e8 alla parte oscura delle righe stampate.\nUna modifica di questo principio, introdotto da Barr e Stroud, si otteneva mediante l'aggiunta di un'asta cilindrica di selenio della quale vediamo in figura l'estremit\u00e0 superiore \"B\". Questa asta riceveva la luce riflessa dalla superficie concava della lente \"C \" la quale produceva un'immagine reale della linea di punti luminosi su di un generatore dell'asta cilindrica. Facendo ruotare l'asta intorno al suo asse si poteva a piacimento rendere pi\u00f9 o meno forte la riflessione luminosa. Controbilanciando l'effetto di \"B\" e quello di \"S\" quando la parte bianca delle righe da leggersi era esposta, si poteva produrre un silenzio nel telefono, e il passaggio di una lettera nera aveva per effetto quello di produrre un suono che variava a seconda della formazione della lettera. Questa era la struttura di quello che potrebbe essere denominato l'\u00aboptofono a suono nero\u00bb. Bench\u00e9 quest'ultimo tipo non era ancora stato testato, non vi era dubbio alcuno intorno alla maggiore facilit\u00e0 dell'apprendimento dell'alfabeto fonico fondato su questo nuovo principio.\nLa struttura adottata dai due costruttori di Glasgovo \u00e8 mostrata a fig. 2. Qui, il disco, la lampadina, le lenti e il selenio come pure il motore erano montate in modo da poter essere spostati a destra per la lettura di una riga, e ci\u00f2 per mezzo della manovella \"H\". Il tutto poi ritornava a sinistra con un moto lento e uniforme regolato dall'ingranaggio W che spingeva una rotella a palette inserita in un liquido viscoso. Questa rotella poteva essere inserita pi\u00f9 o meno profondamente nel liquido dal dado regolatore \"R\" e il movimento si poteva variare a piacimento in modo che, a seconda del grado di abilit\u00e0 del lettore cieco, una riga veniva letta in un tempo variante da cinque secondi a cinque minuti. Quando una riga era letta veniva posta in fuoco l'altra, dall'asta C che funzionava in modo analogo a quello del meccanismo per il cambiamento di riga nelle macchine da scrivere.\nLa lampadina a siluro era inserita nel punto \"L\" tenuta da un clip a molla da dove poteva essere rimossa per la sostituzione, dallo stesso lettore cieco. Il bilanciere era inserito nel punto \"B\" e poteva essere messo in opera dalla piccola manovella, visibile nella figura.\nLa fig. 3 mostra l'apparato completo col leggio provvisto di un libro. Come gi\u00e0 accennato, l'operatore dell'optofono leggeva per mezzo dei toni e delle combinazioni di toni annessi dal ricevitore telefonico. I numeri dei fori nel disco sonoro erano in proporzione alle note G, C', D', E', G' (sol, do, re, mi, sol).\nIl punto luminoso corrispondente a G basso cadeva sul punto pi\u00f9 basso delle lettere discendenti j, p, y, ecc. Il G' alto cadeva sul punito pi\u00f9 alto delle maiuscole e delle lettere ascendenti. I fori dei tre giri intermedi si proiettavano sulle lettere medie.\nIn pratica si osservava che col nuovo tipo di questo apparato i vari aggiustamenti per la misura delle lettere, la lunghezza delle righe, e gli intervalli delle medesime venivano fatti con grande facilit\u00e0 dai non vedenti e che lo strumento malgrado la delicatezza delle sue parti rimaneva in uso a lungo senza che si verificasse il minimo guasto. In quanto alla velocit\u00e0 di lettura venne portato l'esempio di una cieca, la signorina Mary Maesott, che riusc\u00ec a leggere con l'optofono 25 parole al minuto. Ad ogni modo il cosiddetto orecchio musicale era una qualit\u00e0 assolutamente necessaria per il cieco che doveva fare uso di questo optofono.\nLa macchina per leggere di Ciro Codelupi.\nLa macchina per leggere per i non vedenti del prof. Codelupi permetteva di trasformare le sensazioni luminose in sensazioni tattili. La persona non vedente poteva cos\u00ec leggere qualunque scrittura, musica e disegni in bianco e nero, sia stampati che a mano.\nFM-Slit System di Haskins Laboratory.\nFra il 1944 e il 1945 l'istituto di ricerca, no profit, Haskins Laboratory iniziarono a sperimentare un sistema denominato \"FM-Slit System (sistema FM-fessura).\"\nIl prototipo produceva un tono singolo sinusoidale modulato da un intervallo di frequenze tra 100 e 4.000 Hertz a seconda della quantit\u00e0 totale di luce incidente su di una fotocellula e che si rifletteva attraverso una stretta fessura verticale. Cos\u00ec, come una sonda si spostava attraverso un carattere veniva generata una caratteristica, nota singola \"sintonizzata\" che era molto pi\u00f9 semplice del segnale dell'optofono a sei toni, ma che non aveva alcun rapporto diretto con la forma della lettera. Il gruppo di ricerca utilizzo il suo simulatore per testare diverse configurazioni a fessura; la modulazione di diverse forme d'onda; la prestazione di toni multipli (come nell'optofono); la produzione di consonanti come fischi e clic basato sui tratti ascendenti e discendenti delle lettere \"b, d, f, g, h, j, k, l, p, q, t. \" Il semplice FM-Slit System forn\u00ec un risultato paragonabile a qualsiasi altro dispositivo, tuttavia, i risultati complessivi furono deludenti. Dopo la ricerca di un anno, Haskins Laboratories riferirono alla Committee on Sensory Devices (Comitato dei dispositivi sensoriali) : \u00abIn generale , nessuna di queste tecniche di conversione diretta dei caratteri stampati, lettera per lettera, sembra essere molto promettente , e il dottor Cooper sta valutando di testare altre possibili metodi che comportano la formazione di modelli di parola , il riconoscimento di modelli stampati e conseguente la produzione di suono dalle sembianze di un linguaggio\"\u00bb\"\nA-2 Reader di RCA Laboratory.\nNello stesso periodo della sperimentazione fatte dalla Haskins Laboratory anche la ditta statunitense RCA inizi\u00f2 i suoi esperimenti nel campo realizzando il suo prototipo \"A-2 Reader\" . Il dispositivo era costituito da una sonda cilindrica portatile dal diametro di 3/4 di pollice e 6\u00a0cm di lunghezza. La sonda era attaccata con un cavo ad una scatola, simile ad una radio, che conteneva il circuito che era collegato ad un alimentatore e di una cuffia indossata dall'utilizzatore. La sonda veniva disposta a 90\u00b0 gradi rispetto al foglio carta, che era un negativo fotografico approssimativamente di circa 20 caratteri. All'interno della sonda vi era un fototubo, un amplificatore a due stadi, un oscillatore 30\u00a0Hz, e tutti gli elementi ottici.\nIl sistema usava una tecnica di scansione continua. Un singolo fascio di luce veniva diretto da uno specchio vibrante, dalla cima alla base di una riga di stampa ad una velocit\u00e0 di 30\u00a0Hz. Un oscillatore, generatore di frequenze udibili da 300 a 4000\u00a0Hz, era accoppiato magneticamente allo specchio vibrante, cos\u00ec i suoi toni variavano in sincronia con lo specchio. Il tono era cos\u00ec relazionato alla posizione verticale del fascio di luce. Infine un conduttore di luce trasmetteva la luce riflessa ad un fototubo, che generava una piccola corrente elettrica che a sua volta veniva amplificata mediante tubi a vuoto in tre stadi. La corrente risultante generava in uscita un segnale acustico per l'auricolare.\nAnche Haskins Laboratories durante i propri esperimenti, per fare un confronto con l\"FM-Slit System\", test\u00f2 l\"A-2 Reader\": uno dei dipendenti fu addestrato a utilizzare il dispositivo, con risultati davvero sorprendenti.\nOptofono di Battelle Memorial Institute.\nNel 1957 durante la quarta conferenza sulle \"Reading Machine \"fu stabilito che il Prosthetic and Sensory Aids Service (Comitato dei dispositivi sensoriali) fosse incaricato di migliorare l'A-2 Reader della RCA, con la raccomandazione che il nuovo prototipo fosse progettato e realizzato per una valutazione psicologica. Il progetto consisteva nel migliorare l'A-2 Reader con l'uso di transistor e fotodiodi a semiconduttore sostituendo i vecchi tubi a vuoto e fototubi. Il comitato commission\u00f2 il piano di sviluppo al Battelle Memorial Institute.\nIl team di progettazione scelse di impiegare toni discreti, pensati per essere di facile interpretazione. La scansione verticale fu resa inutile grazie all'uso di pi\u00f9 fotodiodi uno per ciascun tono da generare. I progressi nella progettazione di fotocellule permise l'uso di cellule in miniatura chiamato fotodiodi, in una matrice verticale, uno per tono. L'uso di una singola cellula fotoelettrica (un ponte selenio nell'optofono di Fournier e un fototubo nell'A- 2 Reader) avevano imposto la necessit\u00e0 sia di far oscillare la luce incidente (optofono di Fournier) oppure di sincronizzare la scansione verticale con un oscillatore variabile (A-2 Reader), in modo tale da generare un campo associato all'altezza verticale della riga da scansionare. L'utilizzo da parte di Battelle di una matrice verticale di rivelatori a fotodiodo, ciascuno legato ad un oscillatore a transistor, fornirono un modo semplice per associare le informazioni su posizione verticale ad un tono, eliminando qualsiasi forma d'onda associata con la scansione verticale. Con l'ausilio di nove toni invece di sei, la Battelle sperava di soddisfare l'esigenza di pi\u00f9 informazioni sulla parte centrale di una riga. Altri due toni furono i aggiunti (complessivamente 11) come avvertimento nel caso la sonda si allontanava dalla riga di stampa. Due lampade semplici fornivano un'illuminazione uniforme e una lente, disponibili in commercio, proiettava la luce riflessa dalla pagina sulla matrice del rivelatore. Una semplice manopola zigrinata era prevista per la messa a fuoco e l'ingrandimento. Le variazioni di corrente in una fotocellula, dovuti alla presenza o assenza della luce riflessa, modificavano l'impedenza in un transistor di commutazione. Questo, a sua volta, permetteva o inibiva l'oscillazione da parte dell'oscillatore a transistor fissato a una determinata frequenza corrispondente alla posizione verticale del fotodiodo. L'uscita degli undici oscillatori veniva filtrata, amplificata e inviata ad una cuffia indossata dal lettore. Il dispositivo veniva controllato da tre switch: on/off, il volume e un potenziometro per regolare l'intensit\u00e0 della lampada. Durante la relazione Battelle non ci fu nessun coinvolgimento delle persone non vedenti nella fase di progettazione. Successivamente alla realizzazione il prototipo venne testato su dieci studenti della Scuola per ciechi di Ohio e due adulti non vedenti ed i risultati furono deludenti: solo 1-3 parole al minuto. Tuttavia tutti i partecipanti espressero il desiderio di continuare a lavorare con la macchina di lettura. Si aspettavano di raggiungere una velocit\u00e0 di lettura di circa 30 parole al minuto, e dissero che sarebbero stati disposti a pagare tra $100 e $500 per il dispositivo.\nMauch Laboratory.\nEugene F. Murphy della VV \u2013 Veterans Administration (Amministrazione veterani) diede a Mauch il compito di sviluppare un'avanzata \"macchina da lettura\" per uso domestico, che doveva essere pi\u00f9 facile da imparare e veloce da usare rispetto all \"optofono di Battelle\". In un primo momento Mauch cerc\u00f2 di fabbricare un dispositivo capace di generare suoni simili al linguaggio in funzione della forma della lettera, come raccomandato da Franklin S. Cooper.Quando questo approccio non riusc\u00ec, Mauch progett\u00f2 un secondo prototipo creando una lingua artificiale riproducendo fonemi registrati in base alla forma delle lettere, ma anche questo progetto fall\u00ec. Ci fu un terzo tentativo che consisteva in una macchina riconoscimento che impiegava lo \"spelled-speech\" di Milton Metfessel. Alcuni problemi con le prestazioni di questo dispositivo portarono Mauch a fabbricare una sonda manuale che permetteva all'utente non vedente di allineare con precisione lo scanner e quindi migliorare il tasso di riconoscimento del dispositivo. Per la sonda si poteva anche regolare una soglia per inibire l'approccio \"spelled-speech\", fornendo un mezzo per interpretare caratteri come numeri e segni di punteggiatura che non presenti nell alfabeto dello \"spelled-speech.\"\nCognodictor.\nTra il 1961 e il 1968, il lavoro di Mauch era limitato solo al banco di prova. Nel 1969, finalmente riusc\u00ec a consegnare alla VV, il primo prototipo di \"macchina da lettura\" basato sul sistema \"Spelled-Speach, per le prime valutazioni. \"Questo prototipo concreto di prova, che Mauch chiam\u00f2 \"Cognodictor\", fu preceduto da due modelli da banco, costruiti con circuiti logici e di elaborazione che Mauch denomin\u00f2 \"Recognition Prototype (\"Prototipo di riconoscimento) e \"Recognition Prototype II\" , fabbricati rispettivamente nel tardo 1964 e nel 1967.\nDal 1963 in poi Mauch costru\u00ec e speriment\u00f2 con uno scanner innovativo dotato di una matrice bidimensionale, una sintetizzatore di parole in grado di muovere 32 nastri preregistrati di suoni \"Spelled-Speech\" e un circuito logico che collega i due. Il circuito logico impiegava un codice a cinque bit per l'attivazione fino a 32 stati del sintetizzatore, tra cui \"no output \".Al fine di limitare la complessit\u00e0 e i costi di progettazione e garantire una fattibilit\u00e0 per uso domestico, Mauch riteneva che fosse necessario limitare l'uscita del dispositivo a 32 stati e rinunciare a funzioni automatizzare come lo scanner. Questi vincoli di progettazione\nrichiedeva che fosso trovato un metodo per l'utente per allineare la pagina e distinguere dove si trovava il testo sul foglio. L'utente doveva spostare manualmente lo scanner. Il lettore doveva anche avere la possibilit\u00e0 di interpretare numeri e altri simboli stampati, in eccesso di ventisei caratteri alfabetici, pi\u00f9 un massimo di altri cinque. Inoltre, lo scanner bidimensionale richiedeva un allineamento preciso per il riconoscimento del carattere stampato. Se lo scanner fosse stato fuori allineamento con la stampa, allora la griglia di luce e buio sulle fotocellule si discostava dal modello di riconoscimento programmato.\nVisotactor.\nNel 1964, Mauch propose lo sviluppo di due nuovi sistemi. Immagin\u00f2 una sonda portatile, che chiam\u00f2 \" Visotactor\", la quale conteneva una schiera lineare di otto fotocellule, in aggiunta alla matrice bidimensionale che comandava i circuiti logici. Queste fotocellule comandavano otto stimolatori, due su ciascuna delle dita della mano destra dell'utente. Secondo il concetto di Mauch, questi modelli tattili potevano essere utilizzati dal lettore per eseguire la scansione della pagina e trovare il testo su di essa. I modelli potevano anche essere utilizzati per interpretare i numeri, segni di punteggiatura e altri simboli scritti oltre le 26 lettere dell'alfabeto. il Visotactor era, in effetti, una optopono a otto canali con un'uscita tattile. Mauch divise lo sviluppo del \"Visotactor\" in due fasi: il primo ad essere realizzato fu il \"Visotactor B\" , che conteneva solo le fotocellule e circuiti necessaria per l'utilizzo a mano; a seguire il \"Visotactor A\" che doveva eseguire tutte le funzioni del modello \"B\" e guidare anche un prototipo di circuito logico di riconoscimento.\nVisotoner.\nNello stesso anno, Mauch annunci\u00f2 che in corso anche la fabbricazione del \"Visotoner \"sostituendo un \"codice optofonico\" al \"codice tattile\" del \"Visotactor\". Svilupp\u00f2 anche un accessorio denominato \"Colineator\", uno strumento d'aiuto che era un rivelatore di precisione per guidare un utente non vedente a spostare il \"Visotactor\"\nStereotoner.\nMauch prese ispirazione per un nuovo progetto da un rapporto di Sanford Fideldel del 1970, che ha dimostr\u00f2 che i toni stereofonici potevano essere generati allo scopo di produrre la sensazione di segnali che si trovano in vari punti nella testa dell'ascoltatore. Il niovo dispositivo per ovvie ragioni lo chiam\u00f2 \"Stereotoner. \"Il prototipo fu completato nella primavera del 1972. Vennero incorporati diversi miglioramenti tecnici del Visotoner. La lampada di illuminazione consumava solo un sesto della potenza, e le pile erano buone per 8 o 9 ore di funzionamento. Il funzionamento binaurale fece decidere a Mauch di dividere il sistema compatto, che pesava poco pi\u00f9 di un chilo, in due scatole. Una che era indossata come una collana, contenente l'alimentatore, il generatore di suoni e gran parte dei circuiti ed i controlli di base. Era collegato alla sonda ottica con un cavo schermato e alle orecchie dell'utilizzatore da auricolari stereofonici. L'altra scatola conteneva la sonda ottica, la matrice di rivelatori e i controlli per il loro adeguamento. Entro l'inizio del 1973, Mauch fabbric\u00f2 tre prototipi di seconda generazione, e si stava preparando a realizzare 100 \"modelli di produzione\", dei quali 65 furono impegnati per uno studio di valutazione congiunta, della Veterans Administration and dalla National Academy of Sciences.\nOptacon di Telesensory Systems Inc..\nNel 1971 gli ingegneri Jim Bliss e John Linvill dell'Universit\u00e0 di Stanford, dopo una ricerca nel campo della percezione tattile, fondarono una societ\u00e0, Telesensory Systems Inc., per produrre un apparecchio a stimolazione tattile ancora pi\u00f9 sofisticato e pratico, che indicava in rilievo la forma effettiva di ciascuna lettera per mezzo di numerosi stimolatori disposti come su un reticolo. Questo apparecchio, denominato \"Optacon\", utilizzava una sonda di lettura contenente un reticolo di ben centoquarantaquattro fototransistor in un circuito; facendo scorrere la testina su una riga stampata, ciascun numero, lettera o simbolo era decifrabile seguendo il suo contorno su un reticolo per meno di 24 x 6 stimolatori tattili, anche per mezzo di un solo dito. La persona non vedente mentre con una mano teneva la sonda di lettura, scorrendo le righe, poneva l'altra mano veniva su un gruppo di piccoli stimolatori tattili, che riproducevono i contorni di ogni lettera letta. Per riconoscere le lettere era sufficiente il polpastrello di un solo dito.\nL'Optacon, inoltre, era un apparecchio relativamente portatile perch\u00e9 funzionava a pile e pesava all'incirca 3,5\u00a0kg. Da tutte le prove effettuate si ebbe un'impressione positiva, e l'apparecchio si dimostr\u00f2 estremamente utile al non vedente, permettendogli l'espletamento di compiti che prima gli sarebbero stati assolutamente negati. Il limite massimo di velocit\u00e0 sfiorava le cento parole al minuto, e ne furono venduti oltre 12.000 unit\u00e0 fino al 1990 al prezzo di circa 3000 dollari ciascuno."}
{"id": "4796548", "revid": "1543377", "url": "https://it.wikipedia.org/wiki?curid=4796548", "title": "T\u00fcrkiye 1. Basketbol Ligi 2010-2011", "text": "La T\u00fcrkiye 1. Basketbol Ligi 2010-2011 \u00e8 stata la 45\u00aa edizione del massimo campionato turco di pallacanestro maschile. La vittoria finale \u00e8 stata ad appannaggio del Fenerbah\u00e7e \u00dclker."}
{"id": "4796551", "revid": "729019", "url": "https://it.wikipedia.org/wiki?curid=4796551", "title": "Stazione di Verceia", "text": "La stazione di Verceia \u00e8 una fermata ferroviaria posta sulla linea Colico-Chiavenna. Serve il centro abitato di Verceia.\nLa stazione \u00e8 stata oggetto nel mese di dicembre 2014 di lavori di manutenzione straordinaria che hanno consistito nella riverniciatura dell'edificio, la pulizia del tetto dello stesso e inserimento di barriere di sicurezza in prossimit\u00e0 di una zona pericolosa."}
{"id": "4796553", "revid": "28592", "url": "https://it.wikipedia.org/wiki?curid=4796553", "title": "Palmeral de Elche", "text": ""}
{"id": "4796557", "revid": "196390", "url": "https://it.wikipedia.org/wiki?curid=4796557", "title": "Plaza de la Candelaria", "text": ""}
{"id": "4796562", "revid": "767487", "url": "https://it.wikipedia.org/wiki?curid=4796562", "title": "Ecce Homo - I sopravvissuti", "text": "Ecce Homo - I sopravvissuti \u00e8 un film del 1969 scritto e diretto da Bruno A. Gaburro. \u00c8 un film fantascientifico di ambientazione post apocalittica.\nTrama.\nUn gruppo di scampati alla guerra atomica tenta di ricominciare la vita in condizioni primordiali. Due coniugi e un bambino, loro figlio, scampati al disastro atomico vivono in riva al mare conducendo una stentata e primitiva esistenza. L'uomo \u00e8 stato contaminato dalle radiazioni atomiche che gli hanno piagato il corpo e lo hanno reso impotente.\nUn giorno arrivano altri due sopravvissuti, che identificano nella donna la possibilit\u00e0 di ripopolare la terra e dar vita a una nuova civilt\u00e0. La donna cede al pi\u00f9 forte, che uccide il marito in un'impari lotta. L'altro viene scacciato dalla comunit\u00e0 come elemento perturbatore di un ritrovato rapporto sessuale. Ma la resa dei conti finale vede scomparire anche colui che \u00e8 diventato il nuovo partner di Anna, la donna contesa. Costei preferir\u00e0 darsi la morte piuttosto che generare un figlio continuatore di una stirpe insensata che va gi\u00e0 ritrovando gli antichi pregiudizi e gli insopprimibili istinti di distruzione.\nProduzione.\nIl film fu realizzato nel settembre 1968.\nColonna sonora.\nLe musiche sono state firmate da Ennio Morricone."}
{"id": "4796563", "revid": "729019", "url": "https://it.wikipedia.org/wiki?curid=4796563", "title": "Stazione di Samolaco", "text": "La stazione di Samolaco \u00e8 una fermata ferroviaria posta sulla linea Colico-Chiavenna. Serve il centro abitato di Somaggia frazione di Samolaco.\nL'impianto fino agli anni '80 era dotato di secondo binario per eventuali incroci e precedenze, posto ad ovest del corretto tracciato costituito dal binario 1, con banchina ma privo di sottopassaggio."}
{"id": "4796564", "revid": "28592", "url": "https://it.wikipedia.org/wiki?curid=4796564", "title": "Piazza della Candelaria (Santa Cruz de Tenerife)", "text": ""}
{"id": "4796569", "revid": "110157", "url": "https://it.wikipedia.org/wiki?curid=4796569", "title": "Lo Stenterello", "text": "Lo Stenterello, \"giornalista del popolo fiorentino\", fu un periodico satirico pubblicato a Firenze dal 29 agosto 1848 al 10 gennaio 1849. Giornale moderato, ne era redattore Pietro Fraticelli che divenne in seguito accademico della Crusca. Vi pubblic\u00f2 due poesie politiche Giovanni Prati. Ebbero tra i loro bersagli: i \"demogoghi de Il Popolano\" e del \"Corriere Livornese\"; la Costituente di Montanelli; e Guerrazzi. Il giornale ebbe vita breve, cess\u00f2 le pubblicazioni il 10 gennaio 1849 insieme a \"La Vespa\" dopo che i sostenitori del Guerrazzi invasero e distrussero la tipografia Passigli."}
{"id": "4796573", "revid": "28592", "url": "https://it.wikipedia.org/wiki?curid=4796573", "title": "Palmetum de Santa Cruz de Tenerife", "text": ""}
{"id": "4796574", "revid": "729019", "url": "https://it.wikipedia.org/wiki?curid=4796574", "title": "Stazione di San Cassiano Valchiavenna", "text": "La stazione di San Cassiano Valchiavenna \u00e8 una fermata ferroviaria posta sulla linea Colico-Chiavenna. Serve il centro abitato di San Cassiano, frazione del comune di Prata Camportaccio."}
{"id": "4796575", "revid": "237256", "url": "https://it.wikipedia.org/wiki?curid=4796575", "title": "Yuri Jur'evi\u010d Trubeckoj", "text": ""}
{"id": "4796576", "revid": "729019", "url": "https://it.wikipedia.org/wiki?curid=4796576", "title": "Stazione di Prata Camportaccio", "text": "La stazione di Prata Camportaccio \u00e8 una fermata ferroviaria posta sulla linea Colico-Chiavenna. Serve il centro abitato di Prata Camportaccio.\nStoria.\nLa fermata di Prata Camportaccio venne attivata nel 1991."}
{"id": "4796578", "revid": "1305772", "url": "https://it.wikipedia.org/wiki?curid=4796578", "title": "Ghigo di Forcalquier", "text": "Origine.\nEra il figlio primogenito del Conte di Forcalquier, Guglielmo III e di Garsenda d'Albon, figlia del conte d'Albon, Ghigo III e della moglie, Matilda (o Regina), nobile inglese di cui non si conoscono gli ascendenti, ma che secondo alcuni era figlia di Edgardo Atheling.Guglielmo III di Forcalquier, come ci conferma la \"Historia de los condes de Urgel, Tomo I\", era il figlio primogenito ed unico maschio del conte di Urgell, Ermenegol IV di Gerb e della Contessa di Forcalquier, Adelaide (? - 1129), l'unica figlia del conte di Forcalquier, Guglielmo Bertrando II e della sua seconda moglie, Adelaide di Cavenez (citata assieme alla figlia nel \"Gallia Christiana Novissima, Tome I, Aix, Instrumenta, Sisteron\"), sorella di Guido Conte di Cavenez.\nBiografia.\nDi Ghigo si hanno poche notizie. Sua nonna, Adelaide, Contessa di Forcalquier, era morta, nel 1129, lasciando, come da disposizioni testamentarie del nonno, Ermenegol IV di Gerb (in un testamento scritto nel 1090, due anni prima di morire, aveva disposto che la contea di Forcalquier, alla morte di Adelaide sarebbe andata a Guglielmo III), il titolo di conte di Forcalquier a suo padre, Guglielmo III, che gli sopravvisse solo alcuni mesi e mor\u00ec ad Avignone, in quello stesso anno, lasciando il titolo a Ghigo, suo primogenito.\nGhigo aveva ereditato una situazione abbastanza delicata: da poco, nel 1125, era terminato il conflitto tra il conte di Barcellona, Raimondo Berengario III ed il conte di Tolosa, Alfonso Giordano, concluso con un trattato, che aveva sancito l'assegnazione del marchesato di Provenza ai conti di Tolosa, della Contea di Provenza ai conti di Barcellona, mentre la contea di Forcalquier, unitamente alla citt\u00e0 di Avignone, era rimasta alla nonna di Ghigo, la contessa Adelaide. Essendo Ghigo ancora molto giovane, per poter mantenere i suoi domini, necessit\u00f2 dell'aiuto del nonno, il conte d'Albon, Ghigo III e poi dello zio Ghigo IV.\nGhigo mor\u00ec, nel 1149, senza eredi, per cui gli succedette il fratello, Bertrando.\nMatrimonio e discendenti.\nGhigo aveva sposato una donna di cui non si conosce n\u00e9 il nome n\u00e9 gli ascendenti, che gli aveva dato un figlio:\nCollegamenti esterni.\n "}
{"id": "4796582", "revid": "1632387", "url": "https://it.wikipedia.org/wiki?curid=4796582", "title": "Fefe Dobson", "text": "Nel 2005 il suo primo album in studio, \"Fefe Dobson\", \u00e8 stato nominato a due Juno Awords. Il suo secondo album, \"Sunday Love\", pensato per il 20 giugno 2006, non \u00e8 stato pubblicato in tale data a causa della fine del contratto con la sua casa discografica, ma l'album \u00e8 stato pubblicato digitalmente il 18 dicembre 2012\nDurante la stesura di \"Joy\" con il manager della sua nuova etichetta, la \"21 Records\", la cantante ha firmato di nuovo un contratto con la Island Records. Il suo terzo album, \"Joy\", \u00e8 stato pubblicato il 22 novembre 2010 in Canada e il 30 novembre negli Stati Uniti.\nBiografia.\nInfanzia e inizi (1985-2002).\nFefe Dobson \u00e8 nata il 28 febbraio 1985 a Scarborough, nella periferia di Toronto. La madre \u00e8 di origini inglesi e francesi mentre il padre di origine giamaicane. Lei ha frequentato la Wexford Collegiate Institute. Durante l'infanzia ha preso lezioni di musica al conservatorio della citt\u00e0 per migliorare la sua abilit\u00e0.\nDobson ha iniziato a registrare demo per alcune case discografiche all'et\u00e0 di 11 anni. All'et\u00e0 di 13 anni ha iniziato a suonare il pianoforte. Dopo avere firmato il contratto discografico afferm\u00f2 di essere influenzata dalla musica R&amp;B e dalla musica pop rock che compariva nelle canzoni di Brandy Norwood e Britney Spears. Fefe Dobson ha iniziato a scrivere musica all'et\u00e0 di 13 anni per l'etichetta Jive Records. Dopo quest'esperienza ha incontrato Jay Levine e ha fatto un contratto con il manager di Nelly Furtado Chris Smith. Smith ha organizzato per Dobson delle audizioni per diverse case discografiche. Il presidente della Universal Music Randy Lennox si interess\u00f2 inizialmente a lei e convinse Lyor Cohen della Def Jam e il manager della A&amp;R Jeff Fenster a volare per Toronto per una possibile audizione. Fefe Dobson ha eseguito per la Def Jam il brano \"Stupid Little Love Song\" e, dopo un ascolto durato 30 secondi, i rappresentanti dell'etichetta le offrirono un contratto.\nIl debutto con \"Fefe Dobson\" (2003).\nIl suo album di debutto, \"Fefe Dobson\", \u00e8 stato pubblicato il 9 dicembre 2003 dalla Def Jam e, secondo la rivista \"Billboard\", ha venduto negli Stati Uniti 307.000 copie. L'album \u00e8 entrato alla prima posizione nella \"Billboard Heatseekers Albums Charts\". Per promuovere il disco sono stati estratti quattro singoli: \"Bye Bye Boyfriend\", \"Take Me Away\", \"Everything\" e \"Don't Go (Girls and Boys)\". Esiste un video per ognuno di questi singoli. Due canzoni presenti nell'album, \"Everything\" e \"Unforgiven\" sono presenti nel film \"Perfect Score\". Durante le registrazioni Fefe Dobson si ispir\u00f2 alla musica di Kurt Cobain, Judy Garland, Coldplay, Jeff Buckley e The Vines. Dobson \u00e8 stata inoltre influenzata da Jay Levine James Bryan McCollum, membro della band canadese dei Prozz\u00e4k. Durante il 2004 Fefe Dobson ha promosso notevolmente il suo album di debutto, cantando al \"Total Request Live\" e finendo sulle copertine dei giornali e su gli articoli. Fefe Dobson \u00e8 apparsa in un episodio della fiction \"American Dreams\", interpretando il ruolo di Tina Turner ed eseguendo la sua canzone \"River Deep \u2013 Mountain High\". Successivamente ha aperto i concerti del tour europeo di Justin Timberlake. A luglio ha pubblicato un nuovo singolo, \"Don't Go (Girls and Boys)\". Una nuova canzone, \"If You Walk Away\", \u00e8 stata inserita nella colonna sonora del film \"Quando meno te lo aspetti\". Dobson aiut\u00f2 la \"Got Milk?\". Dobson pubblic\u00f2 la demo \"Truth Anthem\" nella compilation \"Much Dance 2005 CD\" a scopo benefico per l'organizzazione \"War Child\". Nell'aprile 2005 Dobson fu nominata a due Juno Awards vint\u00ec per\u00f2 da Avril Lavigne. Durante l'estate del 2005 tenne una conferenza sulla povert\u00e0 dei bambini nel mondo.\n\"Sunday Love\" (2006-2008).\nNel 2006 Dobson ritorn\u00f2 nelle sale di registrazione per terminare il suo secondo album, \"Sunday Love\". Collabor\u00f2 con cantanti come Nina Gordon, Kay Hanley, John 5, Billy Steinberg, Matthew Wilder, Cyndi Lauper, Courtney Love, Joan Jett e Tim Armstrong. L'album non fu pubblicato nella data prestabilita perch\u00e9 la cantante termin\u00f2 il contratto con la Def Jam. L'album \u00e8 stato criticato positivamente dalla rivista \"Spin\" e da \"Vibe\". Una canzone presente nell'album, \"Be Strong\", \u00e8 stata inserita nella colonna sonora del film \"Boygirl - Questione di... sesso\".\nNel febbraio 2006 Dobson cant\u00f2 \"O Canada\" al All-Star Saturday Night, parte della tappa del 2006 del NBA All-Star Weekend svoltosi a Houston. Durante l'estate del 2006 tenne diversi spettacoli negli Stati Uniti. Il primo singolo, \"Don't Let It Go to Your Head\", viene pubblicato nel luglio 2005. Esiste un video per questa canzone. Il secondo singolo, \"This Is My Life\", venne pubblicato nel 2006, ma non entr\u00f2 in classifica. Della canzone \"Don't Let It Go to Your Head\" \u00e8 stata realizzata una cover dal gruppo norvegese Lilyjets e venne estratto come singolo dal loro album di debutto, \"3rd Floor\". Venne inoltre registrato un video. La musica di \"This Is My Life\" venne utilizzata dal gruppo taiwanese S.H.E nella loro canzone \"I Love Trouble\" (\u6211\u611b\u7169\u60f1) per il loro album \"FM S.H.E.\".\n\"Start All Over\" \u00e8 una canzone scritta da Dobson per Miley Cyrus per l'album \"\" e divenne un singolo.\nDopo questo lavoro, Dobson decise di registrare un nuovo album da sola. \"Don't Let It Go to Your Head\" \u00e8 stata inoltre reinterpretata dai Rockett Queen per il loro album \"Kiss and Tell\" e da Jordin Sparks per l'album \"Battlefield\". La versione della Sparks viene pubblicato come singolo nel Regno Unito il 4 gennaio 2010. La canzone \"As a Blondie\"\u00e8 stata reinterpretata dai Selena Gomez &amp; the Scene per l'album di debutto \"Kiss &amp; Tell\". \"Sunday Love\" \u00e8 stato infine pubblicato sulle piattaforme digitali il 18 dicembre 2012.\n\"Joy\" (2009-2012).\nL'11 agosto 2009 si esib\u00ec al Mercury Lounge di New York. L'11 settembre 2009 si esib\u00ec agli MTV Video Music Awards 2009 per l'evento \"A concert with Fefe Dobson and Cobra Starship\". Inoltre fece parte della giuria al programma Best Breakout Artist Awards. Il 13 settembre si esib\u00ec al Radio City Music Hall. Il 27 settembre 2009 cant\u00f2 \"I Want You\" alla finale del programma canadese \"The Next Star\". La canzone di Dobson fu usata per tre spot pubblicitari e per la colonna sonora del film \"Whip It\", che vede il debutto della registra Drew Barrymore. Successivamente Dobson si esib\u00ec a Perth al \"One Movement Showcase Music Festival\" il 17 ottobre 2009, a un evento del \"National Breast Cancer Awareness Month\" e a un conterto di beneficenza al Hard Rock Cafe ad Hollywood il 22 ottobre.\nIl 4 novembre si esib\u00ec a Vancouver 100 giorni prima dell'inizio dei XXI Giochi olimpici invernali. Sei canzoni della lista sono state ascoltate ma la performance non \u00e8 stata completata perch\u00e9 Dobson ha avuto un contrattempo con i vestiti.\nDobson si esib\u00ec il 20 febbraio 2010 al Nathan Phillips Square, mandata in onda dal programma CTV durante una celebrazione delle olimpiadi. Successivamente apr\u00ec un concerto dei Barenaked Ladies. Dopo collabor\u00f2 con i Young Artists for Haiti per una canzone di beneficenza, realizzando una riedizione di Wavin' Flag, pubblicata il 12 marzo. La cantante \u00e8 inoltre presente nel video. Il 12 marzo cant\u00f2 \"I Want You\" e \"Watch Me Move\" ai X Giochi paralimpici invernali. Il 15 marzo si esib\u00ec con \"River Deep \u2013 Mountain High\" in una cerimonia ai Rock and Roll Hall of Fame.\nIl suo terzo album venne pubblicato il 22 novembre 2010 e venne promosso da tre singoli: \"Ghost\", \"Stuttering\" e \"Can't Breathe\". \"Stuttering\" fu eseguito dalla cantante il 10 novembre 2010.\n\"Firebird\" (2012-attualit\u00e0).\nIl 22 gennaio 2013 Dobson conferm\u00f2 di aver iniziato a lavorare per il suo nuovo album in studio, senza per\u00f2 confermare una possibile data di pubblicazione. Il primo singolo, \"Legacy\" \u00e8 stato pubblicato il 6 agosto 2013.\nStile ed influenze.\nIl primo album della cantante \u00e8 in stile pop rock, ma presenta brani in stile punk. Diverse canzoni dell'album sono in formato acustico. \nPer il secondo album Fefe Dobson ha collaborato con David Lichens, Jon Levine, Howard Benson and Bob Ezrin. Per \"Joy\", invece, Dobson viene influenzata da Kurt Cobain, Judy Garland, Coldplay, The Vines and Jeff Buckley. Le sue principali influenze, al momento del debutto, sono Michael Jackson e Judy Garland."}
{"id": "4796584", "revid": "188116", "url": "https://it.wikipedia.org/wiki?curid=4796584", "title": "Capitano giustiziere", "text": ""}
{"id": "4796590", "revid": "1226", "url": "https://it.wikipedia.org/wiki?curid=4796590", "title": "Ecce Homo (film 1968)", "text": ""}
{"id": "4796594", "revid": "1573940", "url": "https://it.wikipedia.org/wiki?curid=4796594", "title": "Pseudobalistes fuscus", "text": "Il pesce balestra marezzato o pesce balestra blu (Pseudobalistes fuscus ()) \u00e8 un pesce d'acqua salata appartenente alla famiglia Balistidae.\nDistribuzione e habitat.\nQuesta specie \u00e8 diffusa nel Mar Rosso e nell'Indo-Pacifico, dal Sudafrica alla Nuova Caledonia. Frequenta prevalentemente le lagune atollifere a fondale sabbioso e le barriere coralline, gli adulti prediligono invece acque pi\u00f9 profonde.\nDescrizione.\nLa forma \u00e8 tipica dei Balistidi, con profilo romboidale, pinne opposte e simmetriche, pinna caudale a mezzaluna. La livrea \u00e8 interessante e peculiare: gli esemplari giovani presentano un corpo giallo vivo che tende a sfumare nell'ocra e nell'arancione verso il dorso e il peduncolo caudale, con un fitto reticolo blu acceso che si estende anche sulle pinne. Con l'avanzare dell'et\u00e0 il fondo giallo si tramuta in un blu pi\u00f9 o meno uniforme, lasciando trasparire il reticolo soltanto nelle aree sfumate di un blu diverso. \nRaggiunge una lunghezza massima di 55 cm. \nRiproduzione.\nCome gli altri balistidi, sono ovipari e monogami. Le femmine montano la guardia alle uova e diventano decisamente aggressive con chiunque si avvicini al nido.\nAlimentazione.\n\"P. fuscus\" si nutre di crostacei, pesci morti, coralli, tunicati e ricci di mare.\nPesca.\n\u00c8 oggetto di pesca per l'alimentazione umana.\nAcquariofilia.\nNonostante le grandi dimensioni per un comune acquario domestico, \u00e8 commercializzato e allevato per grandi acquari di barriera."}
{"id": "4796596", "revid": "767487", "url": "https://it.wikipedia.org/wiki?curid=4796596", "title": "Calcio Catania 1969-1970", "text": "Questa pagina raccoglie le informazioni riguardanti il Calcio Catania nelle competizioni ufficiali della stagione 1969-1970.\nStagione.\nNella stagione 1969-1970 c'\u00e8 aria di cambiamento, dopo undici anni di presidenza Ignazio Marcoccio, si chiude un'era ed un'altra se ne apre, tutto purch\u00e9 lo stendardo rossazzurro garrisca ancora. Il suo posto lo prende un imprenditore catanese, con la passione del calcio della sua citt\u00e0. Si chiama Angelo Massimino, ha 42 anni e promette di far fronte agli impegni societari pi\u00f9 pressanti. Il \"Cavaliere dell'Etna\" non ha laurea, ma \u00e8 una persona onesta e generosa, insieme ai suoi fratelli ha creato il miracolo \"Massimiana\", una squadra catanese che ha lanciato in orbita Pietro Anastasi nella Juventus ed in Nazionale. Inciampa sulla grammatica ma \u00e8 caparbio e concreto, ha il pallone nel sangue, nel cervello e nel cuore.\nConferma la guida tecnica di Egizio Rubino, il quale pretende dal suo nuovo presidente solo un uomo d'area che sappia abbinare potenza e precisione. Sbarca alle falde dell'Etna, allora, Aquilino Bonfanti, ala sinistra di ventisei anni acquistata dal Verona, diventer\u00e0 capocannoniere del torneo con 13 reti, insieme ai varesotti Braida e Bettega. Il campionato di Serie B sar\u00e0 avvincente fino all'ultimo, sar\u00e0 proprio l'ultima giornata del torneo a sancire la promozione, vincendo (1-3) a Reggio Calabria, il Catania di Angelo Massimino centra l'obiettivo al primo anno di presidenza ed entra nel cuore dei tifosi, riappropriandosi del pallone che conta. In citt\u00e0 si risvegliano entusiasmi sopiti da alcuni anni, la gente festeggia per le strade, nel cielo un elefante ricomincia a volare. Con gli Etnei salgono in Serie A Varese e Foggia."}
{"id": "4796597", "revid": "1226", "url": "https://it.wikipedia.org/wiki?curid=4796597", "title": "Ecce Homo i sopravvissuti", "text": ""}
{"id": "4796598", "revid": "2150166", "url": "https://it.wikipedia.org/wiki?curid=4796598", "title": "Enzo Romagnoli", "text": "Biografia.\nRomagnoli nacque a Napoli, nella zona di Sant'Anna alle Paludi, il 28 gennaio 1914, da Enrico e da Assunta Provenzano. Il suo futuro avrebbe dovuto essere quello di ebanista, poich\u00e9 gi\u00e0 due suoi fratelli gestivano un'affermata falegnameria in via Pica, alla ferrovia, ma il fratello maggiore era un discreto suonatore di violino che soleva esibirsi alle varie feste patronali o partecipare alle cosiddette \"periodiche\", usando come sala prove la casa paterna, e questo fece s\u00ec che il piccolo Enzo s'innamorasse della musica, decidendo da quel momento di dedicarsi all'arte del canto.\nDebutt\u00f2 al Teatro Trianon di Napoli nel 1930 interpretando \"Dicitencello vuje\", il capolavoro di Enzo Fusco e Rodolfo Falvo, esibendosi al fianco di grandissimi nomi, tra i quali Elvira Donnarumma, Salvatore Papaccio, Vittorio Parisi e Nicola Maldacea.\nNel 1934, a soli vent'anni, partecip\u00f2 alla sua prima Piedigrotta con la canzone \"A ricetta 'e Napule\" di Ciro Parente e Pasquale Frustaci; la kermesse settembrina allora venne promossa dalla casa editrice musicale Autori Associati e si svolse presso il Cine-Teatro Santa Lucia.\nNel 1935, firm\u00f2 un contratto discografico con l'etichetta Odeon diventando leader assoluto dei brani napoletani e in lingua lanciati nelle audizioni di Piedigrotta. Con la Odeon ebbe un contratto che dur\u00f2 circa quindici anni, per terminare nel 1951, anno in cui, dopo aver inciso i brani della Piedigrotta della Casa Editrice \"La Canzonetta\", pass\u00f2 alla storica etichetta discografica Phonotype Record. Nel 1954, incise canzoni per l'etichetta Fonit e, in seguito, per la Vis Radio e nuovamente per la Phonotype (Kristallo, Junghans, Adler e altre).\nDotato di una voce duttile e pastosa, fu eccellente protagonista di un repertorio variegato che andava dalla canzone sospirata passando per la macchietta comica fino ad approdare al repertorio canoro che pi\u00f9 lo contraddistinguer\u00e0 durante la sua lunga carriera artistica: la canzone drammatica o \"di giacca\".\nDalla seconda met\u00e0 degli anni '30 del Novecento, si dedic\u00f2 anche al teatro, partecipando a diverse riviste di successo: \"Charlot al Tabarin\" con Lidia Gaia, \"Simmo 'e Napule pais\u00e0\" con Beniamino e Pupella Maggio, \"Ancora un po' di cuore\" con Luciano Tajoli e Mem\u00e8 Bianchi, \"Domandiamolo al mondo\" con Bruno Gerry, \"Per chi suona la campana\" con Alberto Amato e Isa Landi, \"Due soldi di rivista\" con Gino Mucci e altre.\nNella prima met\u00e0 degli anni '50 del Novecento partecipa anche a diverse sceneggiate con la compagnia dialettale di Liliana Cannio.\nIl suo riferimento canoro ed interpretativo fu il mitico Gennaro Pasquariello.\nIncise dischi con la Phonotype dei fratelli Esposito e, grazie ai suoi successi, pass\u00f2 poi alla Odeon di Milano, con la quale firm\u00f2 un contratto.\nVincitore del concorso OND sia nel 1937 con il motivo \"Canzone eterna\" che nel 1938 con la canzone \"Bella e luntana\", il 23 settembre 1942, al Teatro Mercadante di Napoli, per la prima edizione dell'audizione musicale Aprilia \"Le pi\u00f9 belle canzoni di Napoli\", accanto all'anziano Pasquariello ed alla giovanissima Isa Landi, Romagnoli cant\u00f2 \"Signora\", \"Viva sempe a libbert\u00e0\" e \"Dimane spuse\", che ebbe un tale successo da diventare una famosa sceneggiata, come molte altre canzoni da lui interpretate.\nIn tarda et\u00e0, il cantante rest\u00f2 immobilizzato ben sette anni per una precoce e grave artrosi, per poi riprendersi completamente, ritornando in sala d'incisione e pubblicando dischi di successo con le case discografiche Junghans, Amalfi, Fonola, T. &amp; T. e Kristallo.\nDopo una gloriosa carriera, in ultimo il destino si accan\u00ec particolarmente nei suoi confronti: conobbe la disoccupazione, il lavoro precario (s'arrangiava a fare l'elettricista al cimitero) e lo sfratto per morosit\u00e0.\nLa morte lo \"liber\u00f2\" da queste terrene vicissitudini: il 6 maggio 1974 Enzo Romagnoli pass\u00f2 a miglior vita lasciando grande rimpianto tra estimatori e colleghi.\nTra i suoi altri grandi successi, si ricordano: \"O meglio amico!\", \"Zappatore\", \"Priggiuniero 'e guerra\", \"Sacrileggio!\", \"Povera santa\", \"Povera sposa mia\", \"Sienteme, figlio!...\", \"E me si frato tu?...\", e \"Surdato analfabeta\"."}
{"id": "4796604", "revid": "599013", "url": "https://it.wikipedia.org/wiki?curid=4796604", "title": "Dennis Erickson", "text": "Carriera da allenatore.\nErickson \u00e8 stato il capo-allenatore dell'Universit\u00e0 dell'Idaho (1982\u20131985, 2006), della University of Wyoming (1986), della Washington State University (1987\u20131988), della University of Miami (1989\u20131994), della Oregon State University (1999\u20132002) e della Arizona State University (2007\u20132011). Nella National Football League ha allenato i Seattle Seahawks (1995\u20131998) e i San Francisco 49ers (2003\u20132004), terminando con un bilancio complessivo di 40 vittorie e 56 sconfitte . Durante i suoi anni a Miami, Erickson ha guidato gli Hurricanes a due vittorie del campionato NCAA, nel 1989 e nel 1991."}
{"id": "4796609", "revid": "767487", "url": "https://it.wikipedia.org/wiki?curid=4796609", "title": "Unione Sportiva Catanzaro 1969-1970", "text": "Questa pagina raccoglie le informazioni riguardanti l'Unione Sportiva Catanzaro nelle competizioni ufficiali della stagione 1969-1970."}
{"id": "4796617", "revid": "599013", "url": "https://it.wikipedia.org/wiki?curid=4796617", "title": "Monte Torrezzo", "text": "Il monte Torrezzo (1378 m) \u00e8 una montagna a cavallo tra il lago di Endine ed il lago d'Iseo, nelle Prealpi Orobiche.\nSi trova in provincia di Bergamo, fra i comuni di Monasterolo del Castello e Fonteno. Sulle sue pendici sorge il fiume Cherio che d\u00e0 origine al lago di Endine.\nCaratteristiche.\nLa vetta offre ampi panorami su vaste aree prative e sulla valle di Fonteno e del Torrezzo, sul lago di Endine e sul Sebino.\nLa zona acquista notevoli connotati storici poich\u00e9 fu teatro di una delle pi\u00f9 importanti offensive partigiane: la \"battaglia del Torrezzo\", oggi detta \"battaglia di Fonteno\".\nStoria.\nC'\u00e8 un piccolo foro in uno dei muri della piazza che ricorda ancora quegli eventi, un forellino provocato da una pallottola che ha cristallizzato nel tempo lo scontro che vide protagonista il paese di Fonteno.\nEra il 31 agosto del 1944 quando, nell'ambito del secondo conflitto mondiale, le truppe nazifasciste decisero di attaccare il piccolo paese di Fonteno, posto in cima ai monti che dividono il lago d'Iseo dalla valle Cavallina, prendendo in ostaggio numerosi civili inermi che radunarono nel paese.\nIntenzionati ad attaccare i partigiani della 53\u00aa Brigata Garibaldi, asserragliati al Colletto, e liberare due prigionieri tedeschi, le Brigate Nere fasciste e le SS tedesche del maggiore Langer, ormai sicuro del successo, intim\u00f2 la resa della 53\u00aa Brigata Garibaldi, pena la morte dei civili in ostaggio a Fonteno.\nI partigiani, al comando di Giovanni Brasi, detto \"Montagna\", decisero di compiere un accerchiamento che riusc\u00ec in pieno. Con un'abile mossa, infatti, passando su percorsi pi\u00f9 impervi, scesero a Fonteno ed immobilizzarono i tedeschi rimasti in paese, liberando tutti gli ostaggi. Risaliti poi alle spalle delle SS, che si stavano dirigendo verso il Colletto, riuscirono a circondarle e a catturare il maggiore Langer, del quale ebbero la promessa di non attaccare pi\u00f9 il paese di Fonteno.\nNel frattempo, sul Colletto si scaten\u00f2 una cruenta battaglia con le truppe fasciste che salivano dal Torrezzo. La squadra partigiana resistette a lungo all'attacco dei 300 uomini della Macerata. L'attacco dur\u00f2 fino al calare della notte quando i partigiani asserragliati al Colletto riuscirono a svincolarsi dalla morsa nazifascista e a vincere la battaglia.\nAncora oggi, il forellino nel muro e il monumento al Colletto, sono l\u00ec a ricordare il coraggio di quegli uomini e ragazzi che combatterono sulle loro montagne."}
{"id": "4796630", "revid": "767487", "url": "https://it.wikipedia.org/wiki?curid=4796630", "title": "The Ranchero's Revenge", "text": "The Ranchero's Revenge (o anche \"The Ranch Hero's Revenge\") \u00e8 un cortometraggio muto del 1913 diretto da D.W. Griffith.\nTrama.\nIl proprietario di un ranch cerca una moglie. Alla sua richiesta risponde un'avventuriera che, insieme ad un complice, progetta di mettere nel sacco l'uomo. Quando per\u00f2 la donna comincia a conoscerlo meglio, si pente e si schiera a fianco del marito, lottando contro il suo ex.\nProduzione.\nIl film fu prodotto dalla Biograph Company. Venne girato in California.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 2 giugno 1913."}
{"id": "4796631", "revid": "38120", "url": "https://it.wikipedia.org/wiki?curid=4796631", "title": "Fran\u00e7ois de Noailles", "text": "Biografia.\nFran\u00e7ois fu uno dei tre fratelli che servirono nella diplomazia francese, tre dei diciannove figli di Louis de Noailles e Catherine de Pierre-Buffi\u00e8re. He was born on 2 July 1519 at the Ch\u00e2teau de Noillac.\nNel contesto dell'alleanza franco-ottomana, e l'ottenimento di speciali privilegi diplomatici tra la Francia e l'Impero Ottomano dal 1535-1536, Fran\u00e7ois de Noailles cerc\u00f2 di mantenere il monopolio diplomatico della Francia con l'Impero Ottomano, in modo da avere influenza economica e politica nel Mediterraneo, contro la Spagna e le citt\u00e0-stato italiane.\nDopo la Battaglia di Lepanto, prov\u00f2 a mitigare l'impatto della vittoria cristiana sui turchi, sostenendo che, dopo tutto, non vi erano state, nel complesso, eccessive acquisizioni nei confronti degli Ottomani.\nFran\u00e7ois de Noailles, vescovo di Dax, fu pro ugonotti. Nel 1574 brig\u00f2 per ottenere il supporto di Selim II in favore di Guglielmo d'Orange e la ribellione olandese. Selim II ha inviato il suo sostegno attraverso un messaggero, che cerc\u00f2 di mettere gli olandesi in contatto con i ribelli moriscos della Spagna e i pirati di Algeri. Selim inoltre invi\u00f2 una grande flotta che conquist\u00f2 Tunisi nell'ottobre 1574, riuscendo cos\u00ec a ridurre la pressione spagnola sui Paesi Bassi, e portando ai negoziati della Conferenza di Breda.\nFran\u00e7ois mor\u00ec a Bayonne il 19 o 20 settembre 1585."}
{"id": "4796640", "revid": "380453", "url": "https://it.wikipedia.org/wiki?curid=4796640", "title": "American Volleyball Coaches Association", "text": "L'American Volleyball Coaches Association (AVCA) \u00e8 un'organizzazione no profit di oltre 6000 membri fondata nel 1981.\nAVCA Showcase.\nL'AVCA Showcase \u00e8 un torneo organizzato annualmente dall'AVCA stessa, che vede la partecipazioni di quattro squadre universitarie.\nPremi AVCA.\nNCAA Division I.\nL'AVCA ogni anno premia i migliori pallavolisti ed allenatori di tutte le competizioni e di tutti i livelli affiliati alle leghe universitarie."}
{"id": "4796641", "revid": "2110845", "url": "https://it.wikipedia.org/wiki?curid=4796641", "title": "Louis Cardiet", "text": "Carriera.\nNazionale.\nHa collezionato sei presenze con la propria Nazionale."}
{"id": "4796645", "revid": "54476", "url": "https://it.wikipedia.org/wiki?curid=4796645", "title": "Frank Shields", "text": "Biografia.\nSpos\u00f2 la principessa donna Marina Torlonia dei principi di Civitella-Cesi con la quale ebbero due figli Marina e Frank, padre dell'attrice Brooke Shields che \u00e8 una famosa attrice e, per un breve periodo, la moglie di Andre Agassi.\nDopo aver concluso l'attivit\u00e0 agonistica ha intrapreso per un breve periodo la carriera cinematografica.\nCarriera.\nOtto volte tra il 1928 ed il 1945 nella top 10 degli Stati Uniti, in singolare raggiunge due finali Slam, la prima agli U.S. National Championships 1930 dove viene sconfitto in cinque set dal connazionale John Doeg, la seconda l'anno successivo a Londra: testa di serie numero 3, perde un solo set nei primi quattro round mentre in semifinale batte il campione di casa Bunny Austin ma non scende nemmeno in campo in finale a causa di un infortunio alla caviglia subito durante il vittorioso incontro di semifinale contro Jean Borotra secondo l'opinione dell'epoca su pressione dell'United States Lawn Tennis Association, per via di una vicina sfida contro la squadra della Gran Bretagna e rinunciando cos\u00ec al titolo di campione di Wimbledon.\nNel doppio maschile ha raggiunto la finale agli U.S. National Championships 1933 insieme a Frank Parker ma vengono sconfitti dalla coppia Lott-Stoefen. Nel doppio misto ha come miglior risultato la finale degli U.S. National Championships 1930 dove partecipa insieme a Marjorie Morrill ma si arrendono a Edith Cross e Wilmer Allison.\nIn Coppa Davis ha giocato venticinque match con la squadra statunitense vincendone diciannove; della stessa squadra fu capitano nel 1951.\nConsiderato \"fra i pi\u00f9 importanti tennisti degli anni \u201930\" fu nel 1933 il numero uno del tennis statunitense; Giuliano Gerbi, all'epoca corrispondente per il Corriere dello Sport, scrisse di lui nel 1946 \u00abHa ancora un servizio formidabile\u00bb. Nel 1964 viene introdotto nell'International Tennis Hall of Fame."}
{"id": "4796648", "revid": "1543377", "url": "https://it.wikipedia.org/wiki?curid=4796648", "title": "Discografia di Fefe Dobson", "text": "La discografia di Fefe Dobson \u00e8 composta da tre album in studio, 7 singoli ufficiali e 10 video musicali."}
{"id": "4796649", "revid": "128695", "url": "https://it.wikipedia.org/wiki?curid=4796649", "title": "Francis Xavier Shields", "text": ""}
{"id": "4796651", "revid": "287204", "url": "https://it.wikipedia.org/wiki?curid=4796651", "title": "Football Manager 2014", "text": "Football Manager 2014 (abbreviato come \"Football Manager 14\" o \"FM14\") \u00e8 un videogioco manageriale di calcio. Il 28 ottobre 2013 \u00e8 uscita la demo del gioco. Il gioco \u00e8 in vendita dal 31 ottobre 2013 ed \u00e8 disponibile per Linux, Microsoft Windows e macOS e per gli Smartphone con sistema operativo Android, iOS e previsto per PS Vita.\nNuove caratteristiche.\nDi seguito sono elencate le nuove caratteristiche del gioco:"}
{"id": "4796653", "revid": "253269", "url": "https://it.wikipedia.org/wiki?curid=4796653", "title": "Robert Burton (attore 1895)", "text": "Ha recitato in oltre 60 film dal 1952 al 1963 ed \u00e8 apparso in oltre 90 produzioni televisive dal 1954 al 1962. Nel corso della sua carriera, fu accreditato anche con il nome Bob Burton.\nBiografia.\nRobert Burton nacque a Eastman, in Georgia, il 13 agosto 1895. Fece il suo debutto al cinema agli inizi degli anni cinquanta e in televisione nel 1954.\nPer gli schermi televisivi interpret\u00f2, tra gli altri, Barnes in due episodi della serie \"Mayor of the Town\" nel 1954, il dottor Milton in due episodi della serie \"Medic\" nel 1956 e il colonnello Stonehenge in due episodi della serie \"The Many Loves of Dobie Gillis\" nel 1961 (pi\u00f9 un altro episodio con un altro ruolo). Dagli anni cinquanta agli anni 60 continu\u00f2 a collezionare numerose presenze in decine di serie televisive come guest star o personaggio minore, talvolta con ruoli diversi in pi\u00f9 di un episodio, come in quattro episodi di \"You Are There\", quattro episodi di \"Lux Video Theatre\", quattro episodi di \"Il cavaliere solitario\", due episodi di \"Il tenente Ballinger\", due episodi di \"U.S. Marshal\", quattro episodi di \"The Texan\" e sei episodi di \"Disneyland\".\nPer gli schermi cinematografici ha interpretato, tra gli altri, McDill in \"Il bruto e la bella\" del 1952, il generale Samuel E. Roberts in \"Il prezzo del dovere\" del 1952, il dottor Willis Shoop in \"I professori non mangiano bistecche\" del 1953, il capitano della polizia Bill Williams in \"Prendeteli vivi o morti\" del 1953, Warden Keeley in \"L'urlo dell'inseguito\" del 1953, lo sceriffo in \"Inferno\" del 1953, Mac Andrews in \"La lancia che uccide\" del 1954, l'ispettore Adrian Cassidy in \"Senza scampo\" del 1954, Pete in \"Sangue di Caino\" del 1955, il reverendo Marvin in \"La mano sinistra di Dio\" del 1955 e lo sceriffo Jake Kessing in \"Il ricatto pi\u00f9 vile\" del 1956. Continu\u00f2 quindi ad interpretare diversi ruoli fino all'anno della sua morte (in particolare in produzioni del genere western) come il colonnello Ira Hansen in \"Supplizio\" del 1956, Jeb Cantrell in \"Rappresaglia\" del 1956, Tom Gipson in \"Sfida al tramonto\" del 1956, W.L. Dietz in \"Io non sono una spia\" del 1956, il maggiore Albert Lambert, Lindbergh Sponsor in \"L'aquila solitaria\" del 1957, Nathan Conroy in \"Impiccagione all'alba\" del 1957, lo sceriffo Travers in \"Domino Kid\" del 1957, il dottor Karlton in \"La strage di Frankenstein\" del 1957, il vice sceriffo Burt Burton in \"Fuoco incrociato\" del 1958, Charles Straus in \"Frenesia del delitto\" del 1959, lo scienziato Frederick Wilson nel film horror svedese \"Rymdinvasion i Lappland\" del 1959, il procuratore distrettuale Nordeau in \"Inchiesta in prima pagina\" del 1959, il colonnello Dowling in \"Svegliami quando \u00e8 finito\" del 1960, il maggiore Roy Geiger in \"Guadalcanal ora zero\" del 1960 e Madison in \"La ragazza pi\u00f9 bella del mondo\" del 1962. L'ultimo suo ruolo per il grande schermo fu quello postumo del professor Galbraith nel film del 1963 \"The Slime People\". Mor\u00ec a Woodland Hills il 29 settembre 1962."}
{"id": "4796655", "revid": "1347902", "url": "https://it.wikipedia.org/wiki?curid=4796655", "title": "Aleksandr Nikolaevi\u010d Samojlov", "text": "Biografia.\nEra il figlio del senatore Nikolaj Borisovi\u010d Samojlov, e di sua moglie, Marija Pot\u00ebmkina. Era il nipote di Grigorij Aleksandrovi\u010d Pot\u00ebmkin.\nCarriera.\nNel 1760 entr\u00f2 nel Reggimento Sem\u00ebnovskij, diventandone ufficiale alla vigilia della guerra russo-turca del 1768-1774. Partecip\u00f2 alla battaglia di Silistra.\nNel 1775 divenne gentiluomo da camera e venne nominato conte. Nello stesso anno \u00e8 stato nominato capo segretario del Consiglio imperiale, carica che ricopr\u00ec per i successivi dodici anni.\nEssendo nipote di Pot\u00ebmkin, pare che abbia partecipato alle nozze segrete tra suo zio e l'imperatrice.\nPartecip\u00f2 alla guerra russo-turca del 1787-1792, con il grado di tenente generale, e all'assedio di O\u010dakiv.\nNel 1791, dopo la morte improvvisa di Pot\u00ebmkin, fu autorizzato a negoziare con i turchi prima dell'arrivo a Ia\u0219i di Aleksandr Andreevi\u010d Bezborodkov.\nIl 17 settembre 1792 l'imperatrice lo nomin\u00f2 procuratore generale e tesoriere dello Stato.\nMatrimonio.\nNel 1786 spos\u00f2 la principessa Ekaterina Sergeevna Trubeckaja (1763-1830), figlia di Sergej Alekseevi\u010d Trubeckoj. Ebbero cinque figli:"}
{"id": "4796671", "revid": "742538", "url": "https://it.wikipedia.org/wiki?curid=4796671", "title": "Cefonicid", "text": "Il cefonicid (nella fase sperimentale conosciuto anche con la sigla SKF 75073) \u00e8 un antibiotico semisintetico, beta lattamasi resistente, appartenente al gruppo delle cefalosporine di seconda generazione.\nIl composto si caratterizza per una formula di struttura contenente una catena laterale di metiltiotetrazolo, in posizione 3 del nucleo cefalosporinico. La conformazione \u00e8 simile a quella del cefamandolo da cui cefonicid differisce per la presenza nella catena laterale di un gruppo metilsolfonico anzich\u00e9 un gruppo metilico. \n1,08 g di cefonicid sodico \u00e8 equivalente a 1\u00a0g di cefonicid. Ogni grammo di sostanza contiene circa 3,4\u00a0mmol di sodio.\nCaratteristiche strutturali e fisiche.\nIl composto si presenta come una polvere bianca o quasi bianca, cristallina. La molecola \u00e8 molto solubile in acqua e metanolo. Il pH di una soluzione acquosa al 5% \u00e8 compreso tra 3,5 e 6,5. Le soluzioni acquose della sostanza sono stabili per 24 ore a temperatura ambiente e per 72 ore a 5\u00a0\u00b0C.\nFarmacodinamica.\nPossiede attivit\u00e0 e resistenza simile a quelle del cefamandolo naftato. Cefonicid presenta attivit\u00e0 battericida e, similmente ad altre cefalosporine, agisce inibendo la sintesi della parete della cellula batterica. Rispetto ad altri composti della famiglia la molecola si caratterizza per un'azione antibatterica minore contro i cocchi gram-positivi, ma decisamente maggiore contro Neisseria gonorrhoeae e Haemophilus influenzae. \u00c8 invece inattivo contro Pseudomonas aeruginosa, Acinetobacter, Serratia marcescens e Bacteroides fragilis.\nFarmacocinetica.\nA seguito di iniezione intramuscolare di 1\u00a0g di cefonicid entro 1 o 2 ore compaiono concentrazioni plasmatiche comprese tra 67\u00a0mg/ml e 126\u00a0mg/ml. \nIl legame della molecola con le proteine plasmatiche e superiore al 90%. L'emivita plasmatica di cefonicid \u00e8 pari a circa 4,5 ore. Nell'organismo l'antibiotico si distribuisce rapidamente in gran parte dei tessuti biologici (in particolare tessuto adiposo, cuore, ossa, prostata, vie biliari, utero) e dei liquidi corporei (sangue, urine, bile ), ove raggiunge concentrazioni terapeutiche.\nCaratteristicamente anche le concentrazioni raggiunte nelle ferite purulente e in quelle chirurgiche appaiono decisamente elevate. L'eliminazione di una dose assunta avviene per circa il 99% attraverso l'emuntorio renale in forma immodificata, entro 24 ore.\nTossicologia.\nStudi sperimentali eseguiti sugli animali (topo e ratto) hanno messo in evidenza una DL50 pari a circa 7000\u00a0mg/kg peso corporeo, dopo somministrazione per via intraperitoneale, e di circa 3000\u00a0mg/kg, a seguito di somministrazione endovenosa.\nUsi clinici.\nL'antibiotico \u00e8 particolarmente indicato nei soggetti defedati o immunodepressi, per il trattamento di infezioni batteriche gravi presumibilmente sostenute da Gram negativi.\n\u00c8 impiegato in profilassi (in dose unica da 1 g) prima dell'intervento chirurgico e si \u00e8 dimostrato efficace nel ridurre l'incidenza di infezioni post-operatorie in tutti gli interventi potenzialmente contaminati. In pazienti sottoposti ad interventi di artroplastica con protesi \u00e8 possibile somministrate dosi supplementari di cefonicid per ulteriori due giorni.\nIl farmaco \u00e8 stato anche utilizzato per il trattamento della polmonite acquisita in comunit\u00e0, per le infezioni delle vie urinarie e per infezioni cutanee.\nEffetti collaterali e indesiderati.\nDurante il trattamento con cefonicid sono stati registrati effetti avversi a carico del tratto gastrointestinale (dispepsia, nausea, vomito, dolore addominale, gastralgia e diarrea) ed epatobiliari (aumento delle transaminasi, fosfatasi alcalina, gamma-glutamil-transpeptidasi, bilirubina, raramente epatite colestatica).\nAltri disturbi da ipersensibilit\u00e0 comprendono prurito, orticaria, rash cutaneo, artralgia, angioedema, la sindrome di Stevens-Johnson, la necrolisi epidermica tossica e la dermatite esfoliativa.\nControindicazioni.\nCefonicid \u00e8 controindicato nei soggetti con ipersensibilit\u00e0 individuale nota al principio attivo, a molecole chimicamente correlate, oppure ad uno qualsiasi degli eccipienti utilizzati nella formulazione farmaceutica.\nDosi terapeutiche.\nViene somministrato per via intramuscolare profonda o per via endovenosa (iniezione lenta o infusione). Le dosi sono espresse in termini di quantit\u00e0 equivalenti di cefonicid. La dose media, per un adulto, \u00e8 di 1\u00a0g al giorno, mentre la dose massima, nel caso di infezioni gravi, \u00e8 di 2 g al giorno. Nei soggetti con funzionalit\u00e0 renale compromessa il dosaggio si riduce a 7,5\u00a0mg/kg di peso corporeo."}
{"id": "4796673", "revid": "599013", "url": "https://it.wikipedia.org/wiki?curid=4796673", "title": "David Mazzoncini", "text": "Carriera.\nCentrocampista offensivo, ha diviso la sua ventennale carriera tra Francia, Cina, Spagna e Qatar, facendo brevi esperienze all'inizio degli anni duemila in questi ultimi tre paesi.\nFirma il suo primo ed unico gol in Qatar alla quinta giornata di campionato contro l'Al-Rayyan (3-5)."}
{"id": "4796674", "revid": "287204", "url": "https://it.wikipedia.org/wiki?curid=4796674", "title": "Billy Walsh", "text": ""}
{"id": "4796676", "revid": "122437667", "url": "https://it.wikipedia.org/wiki?curid=4796676", "title": "Episodi di Rex (sesta stagione)", "text": "La sesta stagione della serie televisiva Rex, composta da 12 episodi, \u00e8 stata trasmessa per la prima volta in Australia dal 20 dicembre 2013 sulla rete SBS One.\nIn Italia la stagione \u00e8 stata trasmessa dal 24 febbraio al 24 marzo 2014 su Rai 2. \u00c8 stato anche ripreso un episodio speciale con J\u00fcrgen Maurer nei panni del commissario Andrea Mitterer, puntata pilota volta ad analizzare la risposta del pubblico per valutare se spostare l'ambientazione della serie in Alto Adige: questa \u00e8 stata trasmessa in prima visione il 14 novembre 2015.\n\"Festa di laurea\".\nTrama.\nUn professore di una universit\u00e0 online viene trovato assassinato in un quartiere di Roma. Le indagini si concentrano sull'universit\u00e0, e il commissario Marco Terzani (Francesco Arca) e Rex esplorano il variegato mondo della facolt\u00e0 online. Il professore aveva insegnato antropologia culturale, ed \u00e8 questa disciplina che mette l'ispettore sulle tracce di una misteriosa comunit\u00e0 spirituale che il docente aveva suggerito come oggetto di una tesi di laurea ad uno studente.\nGuest star: Enrico Silvestrin\n\"Terzo tempo\".\nTrama.\nIl presidente di un club di rugby, Eugenio Sartor, viene ucciso nella sua casa poco dopo l'allenamento della squadra. Sartor, il proprietario delle Aquile, era stato costretto a chiedere aiuto a suo cognato Mazzilli per rimettere in ordine le finanze del club. Mazzilli era cos\u00ec diventato socio in affari della vittima, rinunciando alla propriet\u00e0 di una squadra di calcio di seconda divisione. Il commissario Terzani e Rex sospettano inizialmente uno dei giocatori, Michele Caccia, e poi un criminale implicato in uno scandalo di partite truccate di calcio, Merlo. Quest'ultimo, per\u00f2, viene ucciso da Mazzilli durante il tentativo di rapire la figlia di Sartor.\n\"Cioccolata amara\".\nTrama.\nQuando il presidente di una fabbrica di cioccolato, Ruggiero Onorati, muore per aver mangiato un cioccolatino avvelenato, il commissario Terzani e Rex concentrano la loro indagine sulla famiglia dell'uomo, dove emergono aspri conflitti.\n\"Wunderkammer\".\nTrama.\nIl commissario Terzani e Rex iniziano ad indagare quando il ricco proprietario di una societ\u00e0 di costruzioni viene ucciso da un colpo di fucile durante una battuta di caccia.\n\"Lotta di classe\".\nTrama.\nUna professoressa che accompagna gli studenti ad una gita scolastica a Roma si reca al commissariato di polizia per segnalare che una delle sue allieve, Sara Borelli, \u00e8 stata vittima di bullismo e drogata mentre era in albergo. Interrogata dal commissario Terzani, Sara racconta di come sia stata inconsapevolmente drogata dalla compagna di classe Clara Moretti. Poco dopo tuttavia, viene rinvenuto il cadavere di Clara, caduto dalla finestra del bagno dello commissariato. Quello che in un primo momento era sembrato un tragico incidente si trasforma ben presto in un caso di omicidio.\n\"Tango assassino\".\nTrama.\nUn attraente insegnante di tango, Corrado Fanti, viene trovato assassinato nella sua balera. \u00c8 stato avvelenato, e la sua casa saccheggiata. Le indagini si concentrano sulle sue tresche con le studentesse, perennemente in competizione per il privilegio di ballare - e non solo - con lui. Tuttavia, il commissario Terzani e Rex scoprono che anche una collega di Fanti nella stessa scuola \u00e8 stata presa di mira dallo stesso assassino.\n\"Magic Land\".\nTrama.\nMentre Terzani, Rex e Monterosso sono al parco dei divertimenti, avviene un omicidio: la vittima \u00e8 Marie Bligny, una ballerina che si esibisce in uno degli spettacoli. Le indagini si concentrano sulle rivalit\u00e0 professionali e le gelosie tra i numerosi ballerini, stuntman e Massimo Forghieri, direttore del parco, che Terzani e Rex scoprono coinvolto nel fiorente commercio illegale di anfetamine.\n\"Notte in bianco\".\nTrama.\nUn poliziotto sotto copertura, Michele Rossi, infiltrato in una grande organizzazione criminale viene assassinato in un'imboscata da due misteriosi killer professionisti. L'ispettore Terzani, caro amico della vittima, disobbedisce agli ordini di Gori e conduce la sua personale indagine. In incognito, Terzani e Rex si fanno ammettere come pazienti in una lussuosa clinica privata gestita da un rinomato specialista, il dottor Nevio Cangelosi.\n\"A pezzi\".\nTrama.\nL'alto funzionario di un ufficio postale viene assassinato nel suo appartamento. Le indagini sembrano orientare Terzani e Rex verso l'ex moglie della vittima, ma la situazione \u00e8 molto pi\u00f9 complessa.\n\"Gli artisti del rimorchio\".\nTrama.\nUn istruttore della seduzione, famoso per i suoi corsi sulle tecniche per superare le proprie inibizioni, viene accoltellato a morte in un bar durante una lezione pratica.\n\"L'era glaciale - Montagne rosse\".\nTrama.\nRex accompagnato da Monterosso si reca a Merano dove aiuter\u00e0 il commissario Mitterer, rimasto vedovo da poco, a far luce sul rapimento di un bambino.\n\"L'era glaciale - Un bambino nel ghiaccio\".\nTrama.\nRex e Mitterer sono diventati colleghi e insieme trovano il bambino che viene liberato dai suoi rapitori, ma mentre il piccolo cerca aiuto una lastra di ghiaccio sotto i suoi piedi si crepa facendolo cadere in acqua."}
{"id": "4796677", "revid": "599013", "url": "https://it.wikipedia.org/wiki?curid=4796677", "title": "Billy Walsh (1921-2006)", "text": "Carriera.\nClub.\nHa giocato nella massima serie del campionato inglese con il .\nNazionale.\nHa giocato sia con la Nazionale irlandese IFA (poi divenuta Irlanda del Nord), sia con quella della Repubblica d'Irlanda (FAI)."}
{"id": "4796678", "revid": "767487", "url": "https://it.wikipedia.org/wiki?curid=4796678", "title": "Dum Dum Girls", "text": "Le Dum Dum Girls sono un gruppo musicale statunitense, fondato nel 2008 a Los Angeles dalla cantante e scrittrice Dee Dee Penny.\nIl nome.\nIl nome del gruppo \u00e8 un doppio omaggio al gruppo scozzese The Vaselines, autori dell'album \"Dum-Dum\" (1990) ed a Iggy Pop, autore della canzone \"Dum Dum Boys\".\nStoria del gruppo.\nLa prima pubblicazione del gruppo col nome Dum Dum Girls \u00e8 avvenuta nel 2008 ed \u00e8 rappresentata da un EP di cinque tracce pubblicato dalla Zoo Music, etichetta della band. In seguito il gruppo pubblica un 7\" per la HoZac Records. Nel luglio 2009 la band viene ingaggiata dalla Sub Pop Records.\nL'album discografico di debutto, \"I Will Be\", viene pubblicato nel marzo 2010 ed accolto positivamente dalla critica. L'album \u00e8 stato prodotto da Dee Dee Penny e Richard Gotteher, gi\u00e0 al lavoro con Richard Hell, Blondie, The Go-Gos e The Raveonettes. All'album hanno partecipato anche Nick Zinner (membro degli Yeah Yeah Yeahs), Brandon Welchez (marito della Penny e componente dei Crocodiles) e Andrew Miller. Nel luglio 2010 viene pubblicata la raccolta \"Blissed Out\" (edizione limitata in cassetta, contenente registrazioni risalenti al periodo 2007-2009 e cover.\nNel marzo 2011 il gruppo pubblica \"He Gets Me High\", alla cui produzione partecipa Sune Rose Wagner (The Raveonettes). Il secondo disco su lunga distanza, dal titolo \"Only in Dreams\", \u00e8 pubblicato nel settembre 2011. Sempre nel 2011 Dee Dee realizza con la neozelandese Tamaryn una cover dei The Jesus and Mary Chain (pubblicata sotto il nome Les Demoniaques) e registra con alcuni componenti dei Crystal Stilts un singolo con il nome Zodiacs.\nNel settembre 2012 \u00e8 la volta dell'EP \"End of Daze\", preceduto dal singolo \"Lord Knows\".\nNel 2013 Dee Dee scrive la musica di apertura della serie \"Beware the Batman\". Nell'ottobre 2013 il gruppo pubblica il singolo \"Lost Boys &amp; Girls Club\" e contestualmente annuncia la pubblicazione del terzo album, \"Too True\", che avverr\u00e0 il 28 gennaio 2014."}
{"id": "4796680", "revid": "115682", "url": "https://it.wikipedia.org/wiki?curid=4796680", "title": "Jean Germain Drouais", "text": ""}
{"id": "4796681", "revid": "599013", "url": "https://it.wikipedia.org/wiki?curid=4796681", "title": "Billy Walsh (1975)", "text": "Carriera.\nClub.\nHa giocato nella massima serie del campionato statunitense con New York MetroStars e Chicago Fire.\nNazionale.\nHa giocato una partita con la Nazionale statunitense nel 1999."}
{"id": "4796682", "revid": "486946", "url": "https://it.wikipedia.org/wiki?curid=4796682", "title": "Ferrovia Monza-Lecco", "text": ""}
{"id": "4796685", "revid": "958063", "url": "https://it.wikipedia.org/wiki?curid=4796685", "title": "Pornografico", "text": ""}
{"id": "4796690", "revid": "15756", "url": "https://it.wikipedia.org/wiki?curid=4796690", "title": "Fabio Gelonese", "text": "Carriera.\nInizia la carriera arbitrale nel 1997 presso la sezione di Reggio Calabria. Si trasferisce a Milano per lavoro nel 2002 dove passa al calcio a 5.\nEntra nell'organico C.A.N. 5 nel 2006.\nTra le gare di cartello, dirige la finale di campionato di Serie A 2010-2011 (calcio a 5) italiana, tra Marca Futsal e Pescara Calcio a 5 gara 1; la finale di Serie A 2011-2012 (calcio a 5) italiana, tra Luparense e Marca Futsal gara 3; la finale di campionato di Serie A 2013-2014 (calcio a 5) italiana, tra Acquaesapone e Luparense gara 5.\nViene nominato internazionale nel 2012.\nNell'estate del 2014 si trasferisce alla Sezione A.I.A. di Saronno. Il 4 marzo 2015, al suo nono anno, si dimette dalla CAN5.\nDal mese di marzo 2015 fino al mese di marzo 2017 arbitra in coppia nel campionato regionale lombardo di calcio a 5 (solo nel campionato di C2), con gli arbitri regionali in organico al CRA Lombardia. Nello stesso periodo, la sezione di Saronno lo designa occasionalmente per le gare di giovanissimi di calcio a 11.\nLa sua ultima gara da arbitro di calcio a 5 \u00e8 datata il 9 marzo 2017, alla fine della stagione 2016-2017 appende il fischietto al chiodo.\nDal 2 giugno 2017 si trasferisce alla sezione di Monza. Dal 18 agosto transita nel ruolo di \"osservatore arbitrale\" a disposizione del CRA Lombardia. Il 16 settembre 2017 consegue la qualifica di Arbitro Benemerito.\nNel luglio 2018 ritorna alla Sezione di Milano.\nDal 02 settembre 2021 \u00e8 a disposizione dell'Organo Tecnico Provinciale in qualit\u00e0 di Osservatore arbitrale."}
{"id": "4796693", "revid": "31886", "url": "https://it.wikipedia.org/wiki?curid=4796693", "title": "Grotta del Nettuno", "text": "La grotta del Nettuno \u00e8 un ninfeo seicentesco che si trova nel Palazzo ducale di Massa.\nStoria.\nFin dal Cinquecento in Toscana si era diffusa per i palazzi signorili la moda dei giardini all'italiana e uno degli ambienti irrinunciabili era la \"Grotta\", cio\u00e8 la ricostruzione fantasiosa e complessa di grotte naturali, con sculture, pitture e giochi d'acqua, con vere concrezioni calcaree che venivano spesso asportate dalle grotte vere e riutilizzate dagli artisti.\nSe la prima \u00e8 considerata quella \"Degli animali\" nella Villa Medicea di Castello, di poco precedente alla Grotta del Buontalenti a Palazzo Pitti (1583-1593), quella di Massa \u00e8 tra le ultime realizzate, e risale alle grandi opere di ammodernamento della residenza ducale messe in atto da Teresa Pamphyli, moglie del duca Carlo II Cybo-Malaspina, e che riguardarono sia gli interni che gli esterni del complesso.\nAlessandro Bergamini, architetto e figlio di Giovanni Francesco che aveva ampliato il palazzo per il precedente duca Alberico II, nel 1695 \u00e8 incaricato di porre mano al piano nobile, dove realizza un'alcova, e al cortile interno, dove realizza il ninfeo ed una fontana ottagonale, demolita nel 1722.\nNella realizzazione Bergamini deve molto anche a modelli genovesi coevi, come quello di palazzo Podest\u00e0 sulla Strada Nuova, dove l'asse visivo composto da atrio, portico e cortile termina l'asse di mezzeria proprio con un ninfeo.\nDescrizione.\nIl ninfeo \u00e8 in asse con l'ingresso su Piazza Aranci, in fondo al cortile. Al suo interno presenta uno scudo con le armi dei Pamphyli recante l'iscrizione \"Theresia Pamphyli fecit anno 1695\" mentre sulle architravi delle porte compare il nome di Carlo II e la data 1701: questi sono i limiti temporali della costruzione.\nSi compone di un vasto ambiente rettangolare voltato con volte ribassate a crociera, che si appoggiano su colonne doriche al centro e lesene ai lati. Le due porte presenti conducono alla Biblioteca Ducale quella sulla sinistra, all'ex Teatro ducale quella sulla destra. Sul fondo c'\u00e8 la fonte fiancheggiata da due piccoli ambienti finestrati che illuminano la grotta.\nSulle pareti e sulle volte, a simulare una vera grotta, ci sono calcari che arrivano a lambire anche le lesene ed i capitelli delle colonne, formati da sirene in stucco che poggiano sull'abaco. Negli spazi non ricoperti dai calcari sono presenti mosaici polimaterici e affreschi a soggetto vegetale: le colonne stesse erano dipinte con tralci di foglie. Agli angoli quattri ci sono quattro erme che sorreggono sulla testa vasi ricolmi di frutta, a simboleggiare le quattro stagioni.\nLa grotta vera e propria, anch'essa ricoperta di incrostazioni calcaree, presenta due satiri che ne reggono l'ingresso e una statua di Nettuno che cavalca le onde sopra tre delfini marmorei. La scelta di questo tema \u00e8 legata al desiderio di collegarsi con le origini marinare della famiglia Cybo.\nBibliografia.\nC. Lattanzi, \"I Bergamini. Architettura di corte nel ducato di Massa e Carrara\", 1991, Firenze"}
{"id": "4796694", "revid": "287204", "url": "https://it.wikipedia.org/wiki?curid=4796694", "title": "Jack Reynolds", "text": ""}
{"id": "4796697", "revid": "287204", "url": "https://it.wikipedia.org/wiki?curid=4796697", "title": "Campionato mondiale di motocross 2004", "text": "Il campionato mondiale di motocross del 2004 si \u00e8 disputato su 16 prove dal 21 marzo al 26 settembre 2004 per la MX1 e la MX2 ed in 6 prove per la MX3 tra il 18 aprile e il 12 settembre.\nAl termine della stagione il belga Stefan Everts si \u00e8 aggiudicato il titolo per la classe MX1, il neozelandese Ben Townley per la classe MX2 e il francese Yves Demaria per la classe MX3."}
{"id": "4796698", "revid": "120640027", "url": "https://it.wikipedia.org/wiki?curid=4796698", "title": "Ada Grilli Bonini", "text": "Biografia.\nAda Grilli, \u00e8 di origine romagnola e attualmente vive sulle colline di Cesena in un piccolo borgo antico, dopo aver vissuto 20 anni a Venezia e 19 a Bergamo alta. Ha quattro figli. Attiva come giornalista, scrittrice, fotografa e curatrice di mostre, \u00e8 stata la prima persona a lanciare in Italia, negli anni '90, un marchio di qualit\u00e0 riferito ai viaggi con i bambini (06 International). In seguito ai numerosi viaggi polari effettuati, si \u00e8 specializzata nel campo delle Culture dei Paesi Artici e sulle tematiche circumpolari con numerose iniziative di divulgazione e sensibilizzazione (lezioni, conferenze). Dopo una Laurea a Bologna e vari Master (in economia del turismo e in architettura del paesaggio) ha conseguito il Dottorato in Scienze Polari presso l'Universit\u00e0 di Siena e un Master in Polar Law all\u2019Universit\u00e0 di Akureyri(Islanda).\nHa istituito il 1\u00ba Corso in Italia di Geopolitica e Antropologia Polare, attivato dall'Universit\u00e0 di Torino nella primavera 2015.\nHa fondato nel 1995 la casa editrice \"Leading Edizioni\", il cui fiore all'occhiello \u00e8 la collana di ristampe anastatiche di relazioni di viaggi nei secoli tra il Cinquecento e l'Ottocento. Ha ideato e conduce dal 2004 vari eventi culturali\u00a0in ambito letterario e musicale: Aggiungi un posto a tavola- Per l'Autore (Bergamo e Venezia), \u00a0A tavola con le Religioni (Bergamo), Le case Sonore (festival pianistico, Monteleone/FC), Festival delle Spezie e degli odori (Monteleone/FC), Byron al Castello (rappresentazione teatrale, Monteleone/FC), Ada legge (letture ai Giardini della Grata, Ostuni).\nHa ricevuto nel 2016 il premio biennale Nemo Propheta per i suoi studi sulle culture dei Paesi Artici.\nAltri progetti.\nHa fondato l\u2019associazione di promozione sociale Il Borgo Odoroso che promuove la cultura del territorio nelle zone collinari romagnole.\nHa lanciato il magazine online Apriticielo sul tema dei soffitti storici e d\u2019arte, in particolare della catalogazione e conservazione degli stessi. In questo ambito ha ideato la rete delle Citt\u00e0 Voltate che accomuna i centri storici con edifici di uso civile a prevalenza di soffitti a volta."}
{"id": "4796699", "revid": "1305772", "url": "https://it.wikipedia.org/wiki?curid=4796699", "title": "Spettroscopia Raman Coerente anti-Stokes", "text": "La spettroscopia Raman Coerente anti-Stokes (indicata anche con l'acronimo inglese CARS, da \"Coherent anti-Stokes Raman spectroscopy\") \u00e8 un tipo di spettroscopia usata principalmente in chimica, fisica e in campi affini. Essa si basa, come la spettroscopia Raman, sulle vibrazioni nucleari dei legami chimici. Diversamente dalla spettroscopia Raman, la CARS impiega pi\u00f9 fotoni per selezionare le vibrazioni molecolari e produce un segnale coerente. Ci\u00f2 comporta che il segnale CARS \u00e8 ordini di grandezza pi\u00f9 intenso dell'emissione Raman spontanea.\nLa CARS \u00e8 un processo non-lineare del terzo ordine che coinvolge quindi tre fasci laser: un fascio di pompa di frequenza formula_1, un fascio di Stokes di frequenza formula_2 e un fascio di sonda di frequenza formula_3. Questi fasci interagiscono col campione e generano un segnale ottico coerente a frequenza anti-Stokes (formula_4).\nQuest'ultimo si amplifica in modo risonante quando la differenza di frequenza tra i fasci di pompa e di Stokes \u00e8 (formula_5) coincide con una frequenza di risonanza Raman, e questo d\u00e0 origine al contrasto vibrazionale intrinseco della tecnica.\nStoria.\nL'acronimo CARS (\"automobili\" in inglese) \u00e8 fortemente legato alla storia di nascita della tecnica. Nel 1965 fu pubblicato un articolo che riportava per la prima volta il fenomeno CARS da parte di due ricercatori del laboratorio scientifico della casa automobilistica Ford, P. D. Maker e R. W. Terhune. I due ricercatori usarono un laser impulsato a rubino per studiare la risposta di polarizzazione al terzo ordine di diversi materiali. Essi fecero passare per prima cosa il laser al rubino di frequenza formula_6 attraverso uno shifter Raman per creare un secondo fascio a frequenza formula_7, dopo di che hanno puntato i due fasci simultaneamente sul campione. Quando gli impulsi da entrambi i fasci si soprapposero nello spazio e nel tempo, i ricercatori osservarono un segnale a formula_8, che corrisponde al segnale CARS con la frequenza spostata verso il blu.\nEssi dimostrarono anche che il segnale aumenta in modo significativo quando la differenza di frequenza formula_9 tra i fasci incidenti corrisponde a una frequenza Raman del campione. Maker e Terhune chiamarono la loro tecnica semplicemente \"esperimenti di mixing di tre onde\". Il nome \"spettroscopia Raman anti-Stokes coerente\" \u00e8 stato assegnato quasi dieci anni dopo, da parte di Begley et al. all'universit\u00e0 di Stanford nel 1974 e, da allora, questa tecnica \u00e8 stata conosciuta con l'acronimo \"CARS\".\nPrincipio.\nIl processo CARS pu\u00f2 essere spiegato fisicamente usando sia un modello di oscillatore classico, sia usando un modello quantistico che include i livelli energetici della molecola.\nClassicamente i modi vibrazionali attivi per l'effetto Raman sono descritti come generati da un oscillatore armonico smorzato avente frequenza caratteristica uguale a formula_9. Nella CARS questo oscillatore non \u00e8 stimolato da una singola onda ottica ma da un'eccitazione con frequenza pari alla differenza tra i fasci di pompa e di Stokes (formula_11).\nQuesto meccanismo di stimolazione \u00e8 simile al sentire il tono di combinazione basso quando si colpiscono due differenti tasti dei toni alti del pianoforte: l'orecchio \u00e8 sensibile alla differenza di frequenza tra i toni alti. In modo analogo l'oscillatore Raman \u00e8 sensibile alla differenza di frequenza tra le due onde ottiche. Quando la differenza di frequenza formula_11 si avvicina a formula_9, l'oscillatore \u00e8 stimolato in modo molto efficiente. A livello molecolare, ci\u00f2 implica che la nube elettronica che circonda il legame chimico sta oscillando in modo vigoroso con frequenza formula_11. Questi moti elettronici alterano le propriet\u00e0 ottiche del materiale, cio\u00e8 inducono una modulazione periodica del suo indice di rifrazione. Tale perturbazione periodica pu\u00f2 essere sondata da un terzo fascio laser: il fascio sonda. Quando il fascio sonda si propaga attraverso il mezzo otticamente alterato in modo periodico, esso acquisisce la stessa modulazione. Parte del fascio sonda, originariamente a frequenza formula_3, sar\u00e0 modificato a frequenza formula_16 , che corrisponde alla l'emissione anti-Stokes osservata. Con certe geometrie di fascio, l'emissione anti-Stokes pu\u00f2 essere diffratta lontano dal fascio di sonda e pu\u00f2 quindi essere rilevata in una direzione diversa.\nSebbene intuitiva, la descrizione classica non prende in considerazione i livelli di energia quantistici della molecola. Dal punto di vista della meccanica quantistica, il processo CARS pu\u00f2 essere descritto come segue. La molecola \u00e8 inizialmente nello stato fondamentale, il livello di energia pi\u00f9 basso della molecola. Il fascio pompa eccita la molecola ad uno stato virtuale. Lo stato virtuale non \u00e8 un autostato della molecola e quindi non pu\u00f2 essere occupato, ma permette la transizione tra stati reali altrimenti non accoppiati. Se il fascio di Stokes \u00e8 presente simultaneamente a quello pompa, lo stato virtuale pu\u00f2 essere usato per accedere in modo istantaneo all'autostato vibrazionalmente eccitato della molecola. L'azione congiunta dei fasci di pompa e di Stokes ha cos\u00ec stabilito un accoppiamento efficace tra lo stato fondamentale della molecola e il suo stato vibrazionalmente eccitato. La molecola \u00e8 ora in due stati allo stesso tempo: risiede cio\u00e8 in una sovrapposizione coerente di stati. Questa coerenza tra stati pu\u00f2 essere testata dal fascio sonda, che promuove il sistema ad un nuovo stato virtuale. Nuovamente, la molecola non potr\u00e0 stare in uno stato virtuale e quindi decadr\u00e0 istantaneamente allo stato fondamentale causando l'emissione di un fotone alla frequenza anti-Stokes. La molecola non si trover\u00e0 quindi pi\u00f9 in una sovrapposizione di stati, ma risieder\u00e0 nuovamente nel solo stato fondamentale. Nel modello quantistico nessuna quantit\u00e0 di energia viene depositata nella molecola durante il processo CARS. La molecola invece agisce come un mezzo per convertire le frequenze delle tre onde ottiche incidenti nell'emissione di un segnale CARS (processo parametrico). Tuttavia vi sono processi Raman coerenti correlati che avvengono simultaneamente e che depositano invece energia nella molecola.\nConfronto con la spettroscopia Raman.\nLa CARS \u00e8 spesso comparata alla spettroscopia Raman in quanto entrambe le tecniche si basano sugli stessi modi Raman attivi. La Raman pu\u00f2 essere fatta usando un singolo laser continuo mentre la CARS richiede (generalmente) due sorgenti di laser impulsato. Il segnale Raman \u00e8 rilevato sul lato rosso della radiazione incidente dove potrebbe dover competere con altri processi di fluorescenza. Il segnale CARS invece \u00e8 rilevato sul lato blu, che \u00e8 libero dalla fluorescenza ma coesiste con un contributo non risonante.\nLa differenza tra i segnali Raman e CARS (ma vi sono molto varianti di entrambe le tecniche) nascono in gran parte dal fatto che la Raman si basa su una transizione spontanea mentre la CARS si basa su una transizione stimolata in modo coerente. Il segnale Raman totale raccolto da un campione \u00e8 il frutto di un'addizione incoerente dei segnali generati individualmente dalle molecole. Esso pertanto varia in modo lineare con la concentrazione di queste molecole ed \u00e8 emesso in tutte le direzioni. Al contrario, il segnale CARS totale nasce dall'addizione coerente dei segnali individuali delle molecole (interferenza). Perch\u00e9 l'interferenza sia costruttiva, \u00e8 necessario che le onde siano in fase. In condizione di fasci altamente focalizzati questa condizione di solito non risulta essere una restrizione. Una volta che la condizione di corrispondenza di fase \u00e8 soddisfatta, l'ampiezza del segnale cresce linearmente con la distanza, cos\u00ec che la potenza cresce quadraticamente. Questo segnale forma un fascio collimato che \u00e8 quindi facilmente rilevabile. Il fatto che il segnale CARS dipenda quadraticamente dalla distanza, lo rende dipendente allo stesso modo anche rispetto alla concentrazione a quindi maggiormente sensibile al componente principale. Il segnale CARS totale contiene anche un fondo inerentemente non risonante. Questa parte non risonante del segnale pu\u00f2 essere considerato come il risultato di (diverse) transizioni molto lontane dalla risonanza le quali si addizionano anch'esse in modo coerente. La componente risonante \u00e8 caratterizzata da uno sfasamento di \u03c0 radianti lungo la risonanza, sfasamento mancante invece nella parte non risonante. Conseguentemente la forma dello spettro CARS assomiglia a un profilo di Fano che \u00e8 per\u00f2 traslato nella frequenza rispetto al suo corrispettivo Raman.\nTeoricamente la spettroscopia Raman e la spettroscopia CARS sono egualmente sensibili, dato che entrambi usano le stesse transizioni molecolari. Tuttavia, tenendo conto dei limiti sulla potenza incidente (soglia di danno) e sul rumore nei rilevatori (tempo di integrazione), il segnale da una singola transizione pu\u00f2 essere raccolto molto pi\u00f9 velocemente in situazioni pratiche usando la CARS (di un fattore 105). La visualizzazione di sostanze conosciute (spettri conosciuti) perci\u00f2 \u00e8 spesso fatta usando la CARS.\nDato che la CARS \u00e8 un processo non lineare di ordine superiore, il segnale CARS da una singola molecola \u00e8 pi\u00f9 grande del segnale Raman da una singola molecola per intensit\u00e0 di stimolazione sufficientemente alte. Per\u00f2, a concentrazioni molto basse, i vantaggi dell'addizione coerente per il segnale CARS sono ridotti e la presenza di un fondo non risonante diventa sempre di pi\u00f9 problematica.\nPoich\u00e9 la CARS \u00e8 un processo non lineare, non vi sono \"tipici\" numeri sperimentali. Un esempio \u00e8 dato a seguire con l'avvertimento esplicito che cambiando solamente la durata dell'impulso di un ordine di grandezza, il segnale CARS cambia di tre ordini di grandezza. La comparazione dovrebbe essere usata solo come un'indicazione dell'ordine di grandezza dei segnali. Un laser continuo per Raman avente 200\u00a0mW di potenza incidente media, lunghezza d'onda centrale di circa 800\u00a0nm e centrato in un obiettivo con apertura numerica 0.9, ha una densit\u00e0 di potenza di 26 MW/cm,2 (lunghezza focale = 1.5 micrometri, volume focale= 1.16 micrometri 3, energia fotonica = 2.31 10\u221219 J o 1.44 eV). La sezione d'urto Raman per la vibrazione di un anello aromatico di toluene a circa 1000\u00a0cm\u22121 \u00e8 dell'ordine di 10\u221229cm2/molecola steradianti. Perci\u00f2 il segnale Raman \u00e8 circa 26 10\u221222 W/molecola\u00b7steradianti o 3.3 10\u221221 W/molecola (su 4\u03c0 steradianti). A ci\u00f2 corrispondono 0.014 fotoni/secondo\u00b7molecola. Densit\u00e0 del toluene = 0.8668 103 kg/m3, Massa molecolare = 92.14 10\u22123 kg/mol. Quindi il volume focale (~1 micrometro cubico) contiene 6 109 molecole. Queste molecole insieme generano un segnale Raman nell'ordine di 2 10\u221211 W (20pW) o, grossolanamente: cento milioni di fotoni per secondo (su 4\u03c0 steradianti).\nUn esperimento CARS con parametri simili (150\u00a0mW a 1064\u00a0nm, 200\u00a0mW a 803.5\u00a0nm, 15ps impulsi a 80\u00a0MHz di frequenza di ripetizione, stesse lenti dell'obiettivo) produce circa 17.5 10\u22126 W (sulla linea 3000\u00a0cm\u22121, che ha un terzo dell'intensit\u00e0 e circa 3 volte la larghezza). La potenza del segnale CARS \u00e8 circa 106 pi\u00f9 alta rispetto a quello Raman ma, poich\u00e9 ci sono 6 109 molecole, il segnale per molecola dal CARS \u00e8 solo 4 10\u221225 W/molecola\u00b7s o 1.7 10\u22126 fotoni/molecola\u00b7s. Anche se si permette l'aggiustamento di due fattori su tre (l'intensit\u00e0 della linea e l'ampiezza della linea), il segnale Raman spontaneo per molecola supera comunque il segnale CARS per molecola di pi\u00f9 di due ordini di grandezza. L'addizione coerente del segnale CARS dalle molecole per\u00f2 produce un segnale che \u00e8 molto pi\u00f9 intenso di quello Raman.\nLa sensibilit\u00e0 in molti esperimenti CARS non \u00e8 limitata dalla rilevazione dei fotoni CARS quanto piuttosto dalla capacit\u00e0 di distinzione tra parte risonante e non risonante del segnale CARS.\nApplicazioni.\nLa CARS \u00e8 usata per la microscopia a contrasto intrinseco e per la diagnostica di combustione. La prima sfrutta la selettivit\u00e0 della spettroscopia vibrazionale mentre la seconda punta alla misura di temperatura, verso la quale il segnale CARS \u00e8 dipendente.\nInfatti, la forza del segnale CARS scala non-linearmente con la differenza tra la popolazione nello stato fondamentale e quella nello stato vibrazionalmente eccitato. Poich\u00e9 la popolazione di questi due stati segue la distribuzione di Boltzmann, dipendente dalla temperatura, anche il segnale CARS porta con s\u00e9 un'intrinseca dipendenza dalla temperatura. Tale dipendenza rende la CARS una tecnica popolare per monitorare la temperatura di fiamme e gas caldi.\nPi\u00f9 recentemente la CARS \u00e8 stata usata come metodo non-invasivo per visualizzare i lipidi e la materia bianca in campioni biologici, sia \"in vivo\" che \"in vitro\". Inoltre, la RP-CARS, una implementazione particolare della CARS, viene usata per studiare la mielina e le mielopatie."}
{"id": "4796701", "revid": "121404107", "url": "https://it.wikipedia.org/wiki?curid=4796701", "title": "Apia International Sydney 2014", "text": "L'Apia International Sydney 2014 \u00e8 stato un torneo di tennis giocato sul cemento. \u00c8 stata la 122\u00aa edizione del torneo facente parte della categoria ATP Tour 250 nell'ambito dell'ATP World Tour 2014 e della categoria WTA Premier nell'ambito del WTA Tour 2014. Si \u00e8 giocato nell'impianto NSW Tennis Centre a Sydney, in Australia, dal 5 all'11 gennaio 2014.\nPartecipanti ATP.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nPartecipanti WTA.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nPunti e montepremi ATP.\nIl montepremi complessivo \u00e8 di 452.670 $.\nPunti e montepremi WTA.\nIl montepremi complessivo \u00e8 di 710.000 $.\nCampioni.\nSingolare maschile.\n Juan Mart\u00edn del Potro ha sconfitto in finale Bernard Tomi\u0107 per 6-3, 6-1.\nSingolare femminile.\n Cvetana Pironkova ha battuto in finale Angelique Kerber con il punteggio di 6-4, 6-4.\nDoppio maschile.\n Daniel Nestor / Nenad Zimonji\u0107 hanno sconfitto in finale Rohan Bopanna / Aisam-ul-Haq Qureshi per 7-63, 7-63.\nDoppio femminile.\n T\u00edmea Babos / Lucie \u0160af\u00e1\u0159ov\u00e1 hanno battuto in finale Sara Errani / Roberta Vinci con il punteggio di 7-5, 3-6, [10-8]"}
{"id": "4796702", "revid": "599013", "url": "https://it.wikipedia.org/wiki?curid=4796702", "title": "Jack Reynolds (1869-1917)", "text": "Carriera.\nClub.\nHa giocato nella massima serie dei campionati nordirlandese, inglese e scozzese.\nNazionale.\nHa giocato sia con la Nazionale irlandese IFA (poi divenuta Irlanda del Nord), sia con quella inglese ed \u00e8 stato l'unico giocatore a segnare per e contro la Nazionale inglese."}
{"id": "4796707", "revid": "48344", "url": "https://it.wikipedia.org/wiki?curid=4796707", "title": "Paul Randall Wight jr", "text": ""}
{"id": "4796708", "revid": "599013", "url": "https://it.wikipedia.org/wiki?curid=4796708", "title": "Dan\u011bk", "text": ""}
{"id": "4796710", "revid": "287204", "url": "https://it.wikipedia.org/wiki?curid=4796710", "title": "Danek", "text": ""}
{"id": "4796711", "revid": "237256", "url": "https://it.wikipedia.org/wiki?curid=4796711", "title": "Vasiliy Yermilov", "text": ""}
{"id": "4796713", "revid": "74173", "url": "https://it.wikipedia.org/wiki?curid=4796713", "title": "Il Sabatino", "text": "Il Sabatino, \"foglio popolare di lettere, scienze ed arti\" fu un periodico pubblicato a Firenze negli anni 1848-1849. Di ispirazione genericamente democratica si chiamava \"Sabatino\" perch\u00e9 usciva il sabato. Fondato da Francesco Costantino Marmocchi, che in seguito sar\u00e0 segretario del Guerrazzi, e diretto da Francesco Piros, proprietario del giornale. Vi collaborarono Francesco Pertusati, Enrico Castreca Brunetti, Regaldi, Giuseppe Campagna; Enrico Montazio vi scrisse di critica teatrale sotto lo pseudonimo di \"Flores\" . Dopo la legge sulla libert\u00e0 di stampa del 6 maggio 1847 si chiam\u00f2 \"Il Popolano\" e fu diretto da Enrico Montazio."}
{"id": "4796714", "revid": "61051", "url": "https://it.wikipedia.org/wiki?curid=4796714", "title": "Thierry Uvenard", "text": "Carriera.\nTerzino sinistro, ha trascorso tutta la sua carriera tra le file del Le Havre, societ\u00e0 nella quale ha giocato dal 1974 fino al 1998, per ventiquattro anni, facendo tutta la trafila delle giovanili. In seguito ha deciso di entrare nello staff del club, prima allenando le squadre giovanili, poi divenendo vice allenatore di Jo\u00ebl Beaujouan, di Francis Smerecki e di Jean-Fran\u00e7ois Domergue, ritornando ad allenare le giovanili nel 2004. Dal 2005 sale alla guida della prima squadra, tenendo l'incarico fino al 2007 quando decide di rimanere nello staff della societ\u00e0 come direttore generale. Nel 2008, dopo trentaquattro anni passati a Le Havre, si trasferisce al Tolosa, dove diviene il vice allenatore."}
{"id": "4796715", "revid": "1543377", "url": "https://it.wikipedia.org/wiki?curid=4796715", "title": "Il giorno del Dottore", "text": "Il giorno del Dottore (\"The Day of The Doctor\") \u00e8 un episodio speciale della serie di fantascienza britannica \"Doctor Who\", che celebra il 50\u00ba anniversario della serie. \u00c8 stato scritto da Steven Moffat ed \u00e8 andato in onda su BBC One il 23 novembre 2013, sia in 2D che in 3D. Lo speciale \u00e8 stato trasmesso contemporaneamente in 94 paesi e proiettato in alcuni cinema in 3D. \u00c8 stato inserito nel Guinness dei primati per il pi\u00f9 grande simulcast di un programma televisivo e ha vinto un premio BAFTA nel 2014.\nNello speciale viene raccontato l'ultimo giorno della Guerra del tempo, in cui il War Doctor (John Hurt) decide di sterminare Dalek e Signori del Tempo per porre fine al loro sanguinoso conflitto; mentre nel presente l'organizzazione paramilitare UNIT pianifica di distruggere Londra per impedire un'invasione aliena. Grazie a Clara Oswald, all'ultimo istante il Dottore cambia idea, e decide di nascondere il suo pianeta natale anzich\u00e9 distruggerlo. Sfortunatamente, le distorsioni spazio-temporali sub\u00ecte fanno s\u00ec che la sua ultima incarnazione non ricordi la decisione presa.\nL'episodio ha come protagonisti Matt Smith nel ruolo dell'Undicesimo Dottore e Jenna Coleman in quello della sua \"companion\" Clara Oswald. David Tennant e Billie Piper, protagonisti delle stagioni precedenti, hanno fatto ritorno nella serie; Tennant riprendendo il ruolo di Decimo Dottore, mentre Piper quello di un'arma senziente chiamata Il Momento, che prende le sembianze del personaggio Rose Tyler. Vi \u00e8 anche una breve apparizione dell'allora futuro Dodicesimo Dottore (Peter Capaldi), e un cameo di Tom Baker, che ha interpretato il Quarto Dottore nella serie classica. Altre guest star sono Joanna Page nel ruolo della Regina Elisabetta I e Jemma Redgrave in quello di Kate Stewart, figlia del Brigadiere Lethbridge-Stewart che ha avuto un ruolo centrale nella serie negli anni 1970. Lo speciale vede anche il ritorno dei Dalek e degli Zygon, alieni mutaforma apparsi precedentemente solamente in \"Terror of the Zygons\" nel 1975.\nCelebrando i cinquant'anni della serie, nell'episodio sono presenti varie citazioni a episodi passati. \u00c8 stato definito una \"lettera d'amore ai fan\" dal produttore della serie Marcus Wilson e un \"event drama\" dal controller della BBC One Danny Cohen.\nMini-episodi.\n\"Il giorno del Dottore\" \u00e8 preceduto da due mini-episodi, usciti il 14 e il 21 novembre 2013: \"La notte del Dottore\" e \"L'ultimo giorno\". Scritti da Steven Moffat, trattano degli eventi che si verificano durante la Guerra del Tempo tra i Signori del Tempo e la loro nemesi, i Dalek.\nNe \"La notte del dottore\", Paul McGann riprende il ruolo dell'Ottavo Dottore interpretato nel film per la televisione del 1996 e nei successivi audiodrammi di \"Big Finish\". Non partecipa alla Guerra del Tempo e cerca di salvare un membro dell'equipaggio di un'astronave che sta per schiantarsi. Rendendosi conto che il suo salvatore \u00e8 un Signore del Tempo, rifiuta il suo aiuto e preferisce morire piuttosto che andare con lui. Entrambi muoiono a causa dello schianto su Karn. Il Dottore viene riportato temporaneamente in vita dalla Sorellanza di Karn (che possiede l'Elisir della Vita nel serial del 1976 \"The Brain of Morbius\"). La Sorellanza convince il Dottore a prendere parte alla Guerra del Tempo, offrendogli una serie di pozioni per controllare la sua rigenerazione. Accettando con riluttanza che l'universo non ha pi\u00f9 bisogno di un dottore, sceglie una pozione progettata per generare un'incarnazione \"guerriera\" fino ad allora sconosciuta (accreditata nei titoli di coda come \"War Doctor\" e interpretata da John Hurt).\n\"L'ultimo giorno\" \u00e8 girato dalla prospettiva di un soldato di Gallifrey che indossa una telecamera. Dei soldati sono in cerca di Dalek ad Arcadia, la seconda citt\u00e0 di Gallifrey, creduta il posto pi\u00f9 sicuro del pianeta natale dei Signori del Tempo a causa delle sue difese inespugnabili. Durante un'esercitazione, un oggetto nel cielo viene identificato come la prima di una serie di navi Dalek che riescono a invadere il pianeta, uccidendo i soldati. La \"Caduta di Arcadia\" diventa la battaglia centrale della Guerra del Tempo, attorno a cui ruotano gli eventi del \"Giorno del Dottore.\"\nTrama.\nL'Undicesimo Dottore e Clara Oswald vengono convocati dall'organizzazione militare UNIT, guidata da Kate Stewart, per esaminare un misterioso dipinto situato in un caveau segreto presso la National Gallery. Il dipinto \u00e8 tridimensionale e i personaggi ritratti sono scomparsi. Mentre il dipinto viene esaminato, sopra di loro si apre una fessura nel tempo e il Dottore ci salta dentro.\nDurante la Guerra del Tempo tra i Signori del Tempo e i Dalek, il War Doctor \u2014 una incarnazione fino ad allora sconosciuta del Dottore \u2014 decide di attivare un'antica arma chiamata Il Momento per annientare entrambe le parti. Il Momento, che \u00e8 senziente e prende le sembianze della futura compagna Rose Tyler, mette in discussione il fatto che il genocidio sia l'opzione migliore per mettere fine alla Guerra del Tempo, e mette in guardia il Dottore che la sua punizione in caso decida di procedere sarebbe sopravvivere mentre il resto della sua razza muore. Il Momento si offre di mostrare al Dottore come questa decisione lo trasformer\u00e0 e apre una fessura nel tempo verso il Decimo e l'Undicesimo Dottore. I tre Dottori si incontrano nell'anno 1562, dove il Decimo Dottore \u00e8 sulle tracce di uno Zygon, il quale ha presumibilmente preso le sembianze della regina Elisabetta I, che li cattura e imprigiona nella Torre di Londra.\nNel frattempo, al Black Archive della UNIT situato presso la Torre di Londra del presente, Clara apprende che gli Zygon dell'et\u00e0 elisabettiana sono entrati nel dipinto tridimensionale e sono riemersi nel 2013, prendendo le sembianze di membri della UNIT per poterne utilizzare armi e tecnologia. Nella loro cella, i tre Dottori escogitano un piano di fuga e apprendono dalla vera Elisabetta il piano degli Zygon per conquistare la Terra. Kate Stewart si chiude dentro al Black Archive assieme agli Zygon, dando inizio a un conto alla rovescia per far detonare una testata nucleare sotto l'archivio. I Dottori, impossibilitati a far materializzare il TARDIS all'interno del Black Archive, usano la tecnologia dei Signori del Tempo per entrare nel dipinto. Riemergono nel presente e usano un dispositivo della UNIT che fa dimenticare loro se siano umani o Zygon. Il conto alla rovescia viene interrotto ed entrambe le parti iniziano un negoziato per una convivenza pacifica.\nIl War Doctor, ormai convinto che far detonare Il Momento salverebbe molte altre vite nel lungo periodo, torna del suo tempo. Gli altri due Dottori lo seguono coi loro TARDIS con l'intenzione di aiutarlo a condividere il suo fardello. Dopo che Clara ricorda loro la scelta del titolo \"Dottore\" e ci\u00f2 che rappresenta, i Dottori escogitano una soluzione alternativa. Progettano di utilizzare la tecnologia dei Signori del Tempo per congelare l'intero pianeta di Gallifrey in un singolo momento nel tempo, che rimarrebbe intrappolato in un universo tasca, venendo aiutati da tutte le loro precedenti incarnazioni. Quando Gallifrey scompare, le navi Dalek che lo circondavano si sparano a vicenda sotto il loro fuoco incrociato, seppure all'apparenza sembri che entrambe le specie si siano annientate a vicenda.\nI tre Dottori e Clara ritornano alla Galleria, incerti se il piano abbia funzionato. Il War Doctor \u00e8 lieto di non aver messo in atto il suo piano originale, sebbene sia consapevole che, a causa del paradosso temporale, n\u00e9 lui n\u00e9 il Decimo Dottore si ricorderanno di cosa \u00e8 successo, e dovranno continuare a vivere col senso di colpa. Entrambi si ritirano nei rispettivi TARDIS e vanno via. Appena entrato nel proprio mezzo il War Doctor inizia a rigenerarsi. L'Undicesimo Dottore, ora solo, inizia a meditare sulla possibilit\u00e0 di andare in pensione e diventare il curatore del museo, quando viene interrotto da quello vero (che suggerisce possa essere una futura rigenerazione del Dottore). Mentre parlano, il curatore rivela che il titolo del dipinto, che si pensava fosse \"Non pi\u00f9\" o \"La caduta di Gallifrey\", \u00e8 in realt\u00e0 \"La caduta di Gallifrey non pi\u00f9\", implicando che i Dottori sono riusciti a salvare il pianeta.\nNella scena finale, il Dottore descrive un sogno ricorrente in cui osserva Gallifrey assieme alle sue precedenti incarnazioni, e afferma di essere diretto a casa, facendo la strada pi\u00f9 lunga.\nProduzione.\nSceneggiatura.\n\"Il giorno del Dottore\" \u00e8 stato scritto da Steven Moffat, l'allora head writer di \"Doctor Who\", diretto da Nick Hurran e prodotto da Marcus Wilson. Come ha dichiarato in un'intervista rilasciata in occasione del film \"Le avventure di Tintin\", Moffat stava sviluppando idee per il 50\u00ba anniversario gi\u00e0 nel 2011, e ha iniziato a scriverne la sceneggiatura nel 2012, di cui non aveva prodotto alcuna copia e custodiva al sicuro nel proprio computer fino a quando ce ne fosse stato bisogno. Prima dell'uscita dell'episodio, Moffat ha dichiarato che la maggior parte delle notizie che circolavano sul 50\u00b0 erano false, e che non fosse lui il responsabile delle voci di corridoio che circolavano, sebbene ne avesse messa in giro qualcuna in passato in altre occasioni. Sull'importanza dell'episodio, Moffat ha dichiarato che avrebbe cambiato la narrativa di \"Doctor Who\".\nIn un'intervista al \"Doctor Who Magazine\", Moffat ha affermato che inizialmente la storia era basata sull'idea che il Nono Dottore, interpretato da Christopher Eccleston, fosse stato l'incarnazione responsabile della fine della Guerra del Tempo, nonostante avesse dei dubbi al riguardo. Nell'episodio pilota della serie, infatti, sembra essersi appena rigenerato. Neanche l'Ottavo Dottore di Paul McGann gli sembrava adatto.\nUna volta chiaro che Eccleston non sarebbe tornato, Moffat ha optato per una storia alternativa contenente un Dottore che appare per un solo episodio.\nMoffat riteneva importante assegnare a Billie Piper un ruolo diverso da Rose Tyler, poich\u00e9 il personaggio era gi\u00e0 tornato altre volte nel corso della quarta stagione in diversi cameo, in particolare nel doppio episodio finale \"La Terra rubata\" / \"La fine del viaggio\", in cui aveva un ruolo centrale, e \"La fine del tempo\". Ci\u00f2 ha portato allo sviluppo del Momento, che viene gi\u00e0 menzionato nell'episodio \"La fine del tempo\". Piper era dello stesso parere di Moffat, nonostante amasse il personaggio di Rose.\nAnche se alla fine Smith e Tennant hanno partecipato all'episodio, in quel momento nessuno dei due attori era sotto contratto con la serie, e a un certo punto Moffat ha dovuto ideare una trama con Coleman come unico membro regolare del cast, in caso gli altri avessero declinato. Sapendo che Matt Smith era intenzionato a lasciare la serie, Moffat ha scritto lo speciale con gi\u00e0 in mente la breve apparizione del Dodicesimo Dottore, gi\u00e0 prima del casting per l'attore che lo avrebbe interpretato.\nI Dottori si sarebbero riuniti per salvare Gallifrey, e ce ne sarebbe stato uno nuovo a unirsi a loro.\nGli episodi di \"Doctor Who\" che celebrano un anniversario sono solitamente intitolati in base al numero dei Dottori che ritornano per l'occasione, come avviene per \"The Three Doctors\" e \"The Five Doctors\". In un'intervista alla rivista \"SFX\" Moffat ha spiegato la scelta del titolo, commentando quanto sia raro che gli episodi di \"Doctor Who\" siano incentrati su ci\u00f2 che accade al Dottore; di solito i veri protagonisti sono le persone intorno a lui, ed egli \u00e8 solo l'eroe che salva tutti. Nel \"Giorno del Dottore\", invece, \u00e8 proprio il Dottore il protagonista della storia, nel suo giorno pi\u00f9 importante che ricorder\u00e0 per sempre.\nCasting.\nIl 30 marzo 2013, a causa di un errore di distribuzione, molti abbonati al \"Doctor Who Magazine\" hanno ricevuto la rivista cinque giorni prima dell'uscita ufficiale. Nel numero era presente l'annuncio ufficiale della partecipazione allo speciale di David Tennant e Billie Piper, che avevano precedentemente interpretato il Decimo Dottore e Rose Tyler, e dell'attore John Hurt. Moffat era contrario a rivisitare il personaggio di Rose, poich\u00e9 credeva che la sua storia fosse ormai conclusa da Davies. Tuttavia, gli piaceva l'idea di utilizzare il personaggio del Lupo Cattivo; riteneva infatti importante la presenza di Piper nello speciale per il ruolo chiave che ha avuto nella rinascita di \"Doctor Who.\"\nJohn Hurt non ha fatto un vero e proprio provino per la sua parte, e quando gli \u00e8 stato chiesto di partecipare ha dato molto presto la sua disponibilit\u00e0. Il suo vestito doveva sottolineare quanto il suo personaggio fosse pi\u00f9 \"rougher, tougher\", e avesse una lunga storia alle spalle, per lo pi\u00f9 sconosciuta al pubblico. Al fine di dare questo effetto fu anche approvata la richiesta di Hurt di tenere la barba.\nChristopher Eccleston ha discusso con Moffat la possibilit\u00e0 di una sua partecipazione all'episodio, ma alla fine ha rifiutato di riprendere i panni del Nono Dottore. Sylvester McCoy, che interpretava il Settimo Dottore, ha dichiarato che nessuno degli attori viventi che avevano interpretato il Dottore prima di Eccleston era stato contattato per lo speciale. Colin Baker lo ha confermato durante un'intervista alla televisione australiana assieme a McCoy e Paul McGann. McGann, tuttavia, non ha escluso una sua partecipazione dell'ultimo momento. \"Radio Times\" ha riportato delle voci riguardo alla partecipazione di un Dottore della serie classica (pre-2005) nello speciale. Freema Agyeman e John Barrowman, che hanno interpretato i \"companion\" del Decimo Dottore Martha Jones e Jack Harkness, hanno entrambi dichiarato che non sarebbero stati nel 50\u00b0, ma che prima o poi sarebbero potuti ritornare nella serie. Barrowman ha affermato che gli sarebbe piaciuto esserci, ma ha ipotizzato che i produttori volessero provare cose diverse.\nRiprese.\nPoich\u00e9 \"Il giorno del Dottore\" \u00e8 stato girato in 3D, l'episodio ha richiesto pi\u00f9 tempo del solito per essere ultimato, e ogni scena che faceva uso di CGI \u00e8 dovuta essere renderizzata due volte.\nLe riprese sono avvenute nel 2013 e sono proseguite per circa cinque settimane, dal 28 marzo al 4 maggio. I primi tre giorni si sono svolti interamente presso gli studi di produzione della serie a Roath Lock, Baia di Cardiff; in quel periodo sono state girate alcune scene ambientate nella National Gallery e nel TARDIS dell'Undicesimo Dottore.\nLe riprese per le scene all'aperto sono iniziate il 2 aprile 2013. La prima \u00e8 stata girata presso l'Ivy Tower a Tonna, Neath. La scena in cui Clara guida la moto per recarsi nel TARDIS e la prima parte del trasporto in elicottero \u00e8 stata girata sulla Gelligaer Common Road a Bedlinog. Il resto della scena \u00e8 stato poi girato il 6 aprile a MOD St Athan, e il 9 aprile a Trafalgar Square, Londra.\nIl 17 aprile 2013 Matt Smith, Jenna Coleman, Billie Piper e David Tennant hanno filmato le scene a Chepstow, nel Monmouthshire, in Galles, e altre scene sono state girate presso il Castello di Chepstow. Il 2 maggio 2013 sono state filmate a Cardiff le scene che hanno luogo a Totter's Lane e la Coal Hill school, gi\u00e0 presenti nel primissimo episodio del 1963 \"An Unearthly Child\", nel serial del 1985 \"Attack of the Cybermen\", e in quello del 1988 \"Remembrance of the Daleks\". Le riprese dello speciale sono state completate il 5 maggio 2013. Dal 4 al 5 maggio 2013, Paul McGann ha preso parte alle riprese de \"La notte del Dottore\". Le riprese si sono concluse cinque mesi dopo, il 3 ottobre, con il cameo di Peter Capaldi girato in concomitanza con \"Il tempo del Dottore\", sua prima apparizione ufficiale.\nPer filmare le scene della Guerra del Tempo sono state usate delle miniature realizzate da Mike Tucker e la sua azienda \"The Model Unit\". I modellini Dalek usati erano dei giocattoli di 45 centimetri prodotti da Character Options. Usare giocattoli Dalek come modelli era una tecnica molto comune durante la serie classica.\nColonna sonora.\nUna selezione di brani della colonna sonora de \"Il giorno del Dottore\", composti da Murray Gold, \u00e8 stata pubblicata il 24 novembre 2014 da Silva Screen Records. L'album include del materiale non utilizzato nell'episodio.\nPromozione.\nTrailer.\nIl primo trailer per lo speciale \u00e8 stato mostrato al San Diego Comic-Con nel luglio 2013. La decisione della BBC di non pubblicare il trailer online per i fan internazionali \u00e8 stata controversa. Il 26 luglio, la BBC ha risposto alle critiche dichiarando che il trailer fosse un'esclusiva per i partecipanti al Comic-Con e che altri contenuti sarebbero stati disponibili per tutti in un secondo momento.\nIl 28 settembre la BBC ha dichiarato che il trailer per lo speciale era stato girato ed era in post-produzione. Il 19 ottobre 2013 \u00e8 stato mostrato sulla BBC One, e successivamente pubblicato anche online, uno speciale teaser trailer, diretto da Matt Losasso. Esso mostrava oggetti iconici della storia della serie, con un monologo di Matt Smith e controfigure e CGI per creare scene coi Dottori precedenti.\nUna clip tratta da \"Il giorno del Dottore\" \u00e8 andata in onda il 15 novembre al \"Children in Need\" della BBC. Il trailer ufficiale per l'episodio \u00e8 uscito nel Regno Unito il 9 novembre alle 20 GMT, prima del previsto poich\u00e9 era gi\u00e0 trapelato nella pagina Facebook di BBC Latin America. Un secondo trailer ufficiale \u00e8 stato pubblicato poco dopo.\nInoltre, prima della pubblicazione dei trailer principale, \u00e8 uscita una breve clip con una scena dell'Undicesimo Dottore e Clara intenti a esaminare un dipinto impossibile. Il 10 novembre 2013, un breve filmato dell'Undicesimo Dottore che annunciava \"The clock is ticking\" ha interrotto una promo della BBC, seguito da un'altra interruzione il giorno successivo col Dottore che diceva \"It's all been leading to this...\"\nCampagna virale.\nIl 28 settembre, la BBC ha lanciato un hashtag su Twitter (#SaveTheDay) e un teaser per pubblicizzare lo speciale, che sono stati mostrati rispettivamente prima e dopo la premiere di \"Atlantis\" su BBC One. L'hashtag \u00e8 stato usato per rivelare tutto il successivo materiale promozionale. Il 7 novembre 2013 \u00e8 stato pubblicato un video con Matt Smith nel ruolo del Dottore per promuovere hashtag e contenuti esclusivi, pubblicati poi in un sito web creato per l'occasione.\nTrasmissione e distribuzione.\nLa BBC ha trasmesso l'episodio contemporaneamente in 94 paesi, per evitare fughe di notizie. \u00c8 entrato nel Guinness dei primati per il pi\u00f9 grande simulcast di una serie drammatica. Tra il 23 e il 24 novembre 2013, l'episodio \u00e8 stato trasmesso in oltre 100 paesi tra cinema e televisione. Seppure tecnicamente non un simulcast di BBC One, in alcuni paesi l'episodio \u00e8 andato in onda doppiato nelle rispettive lingue.\nTelevisione.\nL'episodio \u00e8 stato trasmesso nel Regno Unito alle 19:50, preceduto e seguito da altri programmi riguardanti Doctor Who, compreso un after-party. \u00c8 andato in onda in prima visione su BBC One, BBC One HD, e in 3D sul Red Button di BBC One HD. In Nuova Zelanda \u00e8 andato in onda su Prime, negli Stati Uniti su BBC America, in Australia su ABC1 e in Canada su Space. Nei paesi anglofoni di Asia e Africa \u00e8 stato pubblicato da BBC Entertainment. In Italia \u00e8 stato trasmesso su Rai 4.\nCinema.\nL'episodio \u00e8 inizialmente uscito nei cinema Cineworld, Vue, Odeon e in quelli indipendenti. In Australia nei cinema Hoyts, Event, Village e in selezionati cinema indipendenti. In Canada nei cinema Cineplex e in Nuova Zelanda negli Event Cinemas. Negli Stati Uniti \u00e8 stato proiettato nei cinema AMC, Century, Cinemark e Regal. In Messico l'episodio \u00e8 stato distribuito esclusivamente in 20 cinema Cinemark 3D selezionati.\nLa versione cinematografica \u00e8 stata preceduta da un'introduzione di Strax, interpretato da Dan Starkey, e dei Dottori, interpretati da John Hurt, David Tennant e Matt Smith.\nDivieti.\nLa British Board of Film Classification ha classificato l'episodio PG a causa della presenza di lieve violenza. Anche l'Australian Classification Board lo ha classificato PG per motivi simili, sottolineando inoltre la presenza molto lieve di tematiche sessuali. In Canada \"Il giorno del Dottore\" \u00e8 stato classificato PG in Alberta, G in Manitoba e G in Quebec.\nEdizione italiana.\nIn Italia, seppur in un primo momento fosse previsto il doppio audio, l'episodio \u00e8 andato in onda solamente in italiano, circa venti minuti dopo il Regno Unito. Nella prima trasmissione italiana erano presenti diversi errori di traduzione e adattamento. Successivamente alcune parti dell'episodio sono state ridoppiate. Nella seconda versione Tom Baker \u00e8 doppiato da Diego Reggente, storica voce del Quarto Dottore nei pochi episodi della serie classica doppiati in italiano.\nEdizioni home video.\nNel Regno Unito, \"Il giorno del Dottore\" \u00e8 stato pubblicato in DVD e in Blu-ray 3D il 2 dicembre 2013. In Australia il 4 dicembre 2013 e nel Nord America il 10 dicembre 2013. Lo speciale \u00e8 stato ripubblicato in DVD e Blu-ray l'8 settembre 2014 come parte del \"50th Anniversary Collectors Boxset\" assieme a \"Il nome del Dottore\", \"La notte del Dottore\", \"Il tempo del Dottore\", \"Un'avventura nello spazio e nel tempo,\" \"The Five(ish) Doctors Reboot\" e contenuti extra. Lo speciale \u00e8 disponibile in streaming su Amazon Prime.\nAccoglienza.\nAscolti e incassi.\nNel Regno Unito, l'episodio ha avuto un totale di 10,18 milioni di spettatori durante la prima visione. Compresi gli spettatori time-shift, la cifra \u00e8 salita a un totale di 12,8 milioni di spettatori, il rating pi\u00f9 alto dall'episodio \"The Next Doctor\" del 2008, che aveva totalizzato 13,1 milioni di spettatori. Gli incassi al botteghino per le proiezioni cinematografiche ammontano a 1,7 milioni di sterline, collocandolo al terzo posto in classifica nel Regno Unito per quella settimana, dietro a \"\" e \"Gravity\". Inoltre, \"Il giorno del Dottore\" \u00e8 stato lo show pi\u00f9 richiesto in 24 ore su BBC iPlayer con 1,27 milioni di richieste, arrivate a 2,9 milioni il 3 dicembre 2013. \u00c8 stato nominato il \"drama\" pi\u00f9 visto del 2013 secondo in base agli indici di ascolto finali. Ha ricevuto un \"Appreciation Index\" di 88.\nIl simulcast su BBC America ha avuto un totale di 2,4 milioni di spettatori, il pi\u00f9 grande nella storia del canale, fino alla messa in onda di \"Il tempo del Dottore\" il mese successivo.\nNel resto del mondo, le proiezioni cinematografiche hanno totalizzato 10,2 milioni di dollari al botteghino, di cui 4,8 milioni di dollari negli Stati Uniti. In Australia, lo speciale ha avuto un totale di 1,95 milioni di spettatori (590.000 in prima visione, 1,36 milioni nella replica serale), mentre al cinema ha incassato 1,54 milioni di dollari australiani, arrivando al terzo posto in classifica. Inoltre, l'episodio ha avuto 51.000 visualizzazioni in un solo giorno nella piattaforma di streaming ABC iview. In Nuova Zelanda, l'episodio ha avuto 42.000 spettatori in simulcast e 177.510 durante la replica serale, divenendo il programma pi\u00f9 visto del giorno della rete televisiva Prime, con un totale di 219.510 spettatori. Sulla rete canadese Space l'episodio ha avuto un totale di 1,7 milioni di spettatori nel corso delle sue due trasmissioni, rendendolo il programma di intrattenimento pi\u00f9 visto del giorno in Canada, con 1,1 milioni di spettatori durante la prima visione delle 14:50 EST, il numero pi\u00f9 alto di sempre. In Italia l'episodio \u00e8 stato seguito da 363.000 spettatori, con un picco di 434.000 alle 22:16, il miglior risultato della serie in Italia nel 2013.\nCritica.\n\"Il giorno del Dottore\" ha ricevuto recensioni principalmente positive. Ben Lawrence del \"The Daily Telegraph\" ha dato allo speciale cinque stelle, chiamandolo \"affascinante, eccentrico e molto, molto British.\" Jon Cooper del \"Daily Mirror\" ha dato all'episodio cinque stelle, dichiarando che \"non solo offre ai fan pi\u00f9 accaniti una bella reinvenzione del loro programma preferito, ma offre anche agli spettatori occasionali una storia eccezionale e ci ricorda perch\u00e9 amiamo cos\u00ec tanto la serie.\" \"SFX\" ha dato all'episodio cinque stelle su cinque, seppur constatando che non fosse perfetto. La rivista ha elogiato i tre Dottori e ha commentato quanto l'episodio unisse passato, presente e futuro della serie.\nJim Shelley del \"Daily Mail\" ha chiamato l'episodio \"una combinazione di ingegnoso, caotico e irritante\". Non gli sono piaciuti gli effetti speciali, accusando la BBC di assecondare il pubblico americano, oltre a non gradire gli Zygon, ritenendoli \"non abbastanza spaventosi\", e chiamando Matt Smith e David Tennant \"irritanti\", sebbene abbia lodato la performance di John Hurt e il cameo di Tom Baker. Chris Taylor di Mashable ha dichiarato che l'episodio \u00e8 \"progettato per piacere sia ai fan sia ai nuovi arrivati\" e che \"mostra perch\u00e9 il Dottore sta trovando la sua strada in sempre pi\u00f9 case e cuori\". Viv Grospok del \"Guardian\" ha criticato vari elementi dell'episodio, anche se ha concluso che \"ne \u00e8 valsa la pena\".\nPrimati.\nLa BBC ha trasmesso l'episodio contemporaneamente in 94 paesi, per evitare fughe di notizie. \u00c8 entrato nel Guinness dei primati per il pi\u00f9 grande simulcast di una serie drammatica. Tra il 23 e il 24 novembre 2013, l'episodio \u00e8 stato trasmesso in oltre 100 paesi tra cinema e televisione.\nSecondo SecondSync, \"Doctor Who\" ha generato quasi 500.000 \"tweet\" su Twitter durante la sua trasmissione, con un picco verificatosi all'inizio della trasmissione, con 12.939 tweet al minuto. In un sondaggio condotto dal \"Doctor Who Magazine\", \"Il giorno del Dottore\" \u00e8 stato votato come l'episodio pi\u00f9 popolare dei 50 anni della serie.\nAltri media.\nIl 5 aprile 2018 \u00e8 stato pubblicato un romanzo ispirato all'episodio, scritto da Steven Moffat, come parte della \"Target Collection\".\nNote.\nLocation.\nTutte le location sono tratte da \"Doctor Who Magazine Special Edition Volume 38: The Year of the Doctor: The Official Guide to \"Doctor Who\"s 50th Anniversary\"."}
{"id": "4796717", "revid": "729019", "url": "https://it.wikipedia.org/wiki?curid=4796717", "title": "Jacob Micflikier", "text": "Statistiche.\n\"Statistiche aggiornate a novembre 2013.\""}
{"id": "4796719", "revid": "767487", "url": "https://it.wikipedia.org/wiki?curid=4796719", "title": "Jackie Brown (calciatore)", "text": "Carriera.\nClub.\nHa giocato nella massima serie del campionato inglese con Wolverhampton e Birmingham City.\nNazionale.\nHa giocato sia con la Nazionale irlandese IFA (poi divenuta Irlanda del Nord), sia con quella della Repubblica d'Irlanda (FAI)."}
{"id": "4796723", "revid": "124050111", "url": "https://it.wikipedia.org/wiki?curid=4796723", "title": "Paddy Moore", "text": "Carriera.\nClub.\nHa giocato nella massima serie del campionato irlandese, inglese e scozzese.\nNazionale.\nHa giocato sia con la nazionale irlandese IFA (poi divenuta Irlanda del Nord), sia con quella della Repubblica d'Irlanda (FAI)."}
{"id": "4796725", "revid": "1803", "url": "https://it.wikipedia.org/wiki?curid=4796725", "title": "Armoriale delle famiglie italiane (Bar-Barol)", "text": "Questo \u00e8 l'armoriale delle famiglie italiane il cui cognome inizia con le lettere che vanno da Bar a Barol.\nBibliografia.\n(3) - Alessandro Augusto Monti Della Corte. Armerista bresciano, camuno, benacense e di Valsabbia, Brescia, Tipolitografia Geroldi, 1974\n(4) - Enciclopedia Storico-Nobiliare Italiana di V. SPRETI, 1928-1936\n(5) - Enciclopedia araldica italiana di Angelo M. G. Scorza, Genova 1973\n(6) - Manuale di araldica di Fabrizio DI MONTAUTO, Firenze, Edizioni Polistampa, 1999\n(7) - Descrittione del Regno di Napoli di Scipione MAZZELLA, Napoli, 1586\n(8) - Albo d'Oro delle famiglie nobili patrizie e illustri nel Regno di Dalmazia di Renzo de' VIDOVICH, Trieste, 2004\n(9) - Armorial de J. B. RIETSTAP, et ses compl\u00e9ments, reperibile su molti siti tra cui \n(10) - Blasoni delle famiglie toscane nella Raccolta Ceramelli Papiani, Firenze\n(11) - Cronologia di famiglie nobili di Bologna di Pompeo Scipione DOLFI, Bologna, 1670 versione su web\n(12) - Storia della nobilt\u00e0 in Sardegna di Francesco Floris e Sergio Serra, Edizioni della torre, 2007\n(15) - Archivio di Stato di Firenze\n(16) - \n(17) - Blasonario subalpino\n(18) - Il portale del sud"}
{"id": "4796727", "revid": "729019", "url": "https://it.wikipedia.org/wiki?curid=4796727", "title": "Ferrovia Monza-Molteno-Lecco", "text": "La ferrovia Monza-Molteno-Lecco \u00e8 una linea ferroviaria gestita da RFI che utilizza tratte ferroviarie costruite in tempi diversi:\nMovimento.\n\u00c8 servita prevalentemente dalla linea suburbana S7 Milano-Molteno-Lecco, in forma esclusiva tra Monza e Molteno."}
{"id": "4796730", "revid": "671029", "url": "https://it.wikipedia.org/wiki?curid=4796730", "title": "Armoriale delle famiglie italiane (Barom-Baz)", "text": "Questo \u00e8 l'armoriale delle famiglie italiane il cui cognome inizia con le lettere che vanno da Barom a Baz.\nBibliografia.\n(3) - Alessandro Augusto Monti Della Corte. Armerista bresciano, camuno, benacense e di Valsabbia, Brescia, Tipolitografia Geroldi, 1974\n(4) - Vittorio Spreti, \"Enciclopedia storico-nobiliare italiana\", 1928-1936.\n(5) - Enciclopedia araldica italiana di Angelo M. G. Scorza, Genova 1973\n(6) - Manuale di araldica di Fabrizio DI MONTAUTO, Firenze, Edizioni Polistampa, 1999\n(7) - Scipione Mazzella, \"Descrittione del Regno di Napoli\", G. B. Cappelli, Napoli, 1586.\n(8) - Renzo de' Vidovich, \"Albo d'Oro delle famiglie nobili patrizie e illustri nel Regno di Dalmazia\", Trieste, 2004.\n(9) - \"Armorial de J. B. Rietstap, et ses compl\u00e9ments\", reperibile su molti siti \n(10) - Blasoni delle famiglie toscane nella Raccolta Ceramelli Papiani, Firenze\n(11) - \n(12) - Storia della nobilt\u00e0 in Sardegna di Francesco Floris e Sergio Serra, Edizioni della torre, 2007\n(15) - \n(16) - \n(17) - \n(18) - \n(19) - Nobiliario di Sicilia di Antonio Mango di Casalgerardo, 1915-1970 versione su web\n(20) - \n(21) - \n(22) - \n(23) - Giovanni Battista di Crollalanza, \"Dizionario storico-blasonico delle famiglie nobili e notabili italiane\", Pisa, presso la direzione del Giornale araldico, 1886.\n(24) - Gustavo Mola di Nomaglio, \"Dizionario araldico valsusino\", Susa, Segusium Societ\u00e0 di Ricerche e Studi Valsusini, 2007 (prefazione di Gian Savino Pene Vidari).\n(25) - Araldica cuneese di R. ALBANESE e S. Coates, Cuneo, Societ\u00e0 per gli studi storici, archeologici ed artistici della provincia di Cuneo, 1996\n(26) - Antonio Manno, \"Il Patriziato subalpino. Notizie di fatto storiche, genealogiche, feudali ed araldiche desunte da documenti\", Firenze, Civelli, 1895-1906 per la parte edita; i volumi contenenti le lettere C-Z sono restati manoscritti e poi, dattiloscritti in pi\u00f9 copie, sono consultabili presso alcune delle principali biblioteche torinesi (tra le quali Reale, Nazionale e Civica). Quest'opera (fondamentale sia a livello araldico sia storico per tutte le famiglie appartenenti alla nobilt\u00e0 subalpina) \u00e8, dagli inizi degli anni 2000, consultabile anche on line nel sito dell'associazione Vivant e in particolare all'Url:VIVANT: L'Associazione \n(29) - Famiglie nobili di Sicilia\n(30) - Stemmario reale di Baviera\n(31) - Francesco degli Abbati, \"Raccolta di armi gentilizie di diverse famiglie di Montefalco\", 1795.\n(32) - Stemmario di Rutigliano\n(33) - Enrico Ottonello, \"Gli stemmi di cittadinanza della magnifica comunit\u00e0 di Ovada\", Ovada, Accademia Urbense, 2005"}
{"id": "4796740", "revid": "599013", "url": "https://it.wikipedia.org/wiki?curid=4796740", "title": "Bernard Allou", "text": "Carriera.\nHa giocato in Francia, Giappone e Inghilterra, terminando la carriera in Belgio. Vanta 9 presenze e 2 reti nelle competizioni calcistiche europee."}
{"id": "4796744", "revid": "767487", "url": "https://it.wikipedia.org/wiki?curid=4796744", "title": "Antica diocesi di Dax", "text": ""}
{"id": "4796747", "revid": "106908", "url": "https://it.wikipedia.org/wiki?curid=4796747", "title": "Settle (album)", "text": "Settle \u00e8 l'album discografico di debutto del duo inglese di musica elettronica Disclosure. Il disco \u00e8 stato pubblicato nel maggio 2013 dalla PMR e dalla Island Records.\nIl disco.\nL'album include alcuni singoli distribuiti prima della pubblicazione, ossia \"Latch\" (ottobre 2012), \"White Noise\" (febbraio 2013) e \"You &amp; Me\" (aprile 2013), che avevano gi\u00e0 decretato il successo del gruppo essendo entrati nelle posizioni alte della Official Singles Chart e non solo (i brani hanno avuto successo anche in Irlanda, Belgio, Francia, Paesi Bassi, Danimarca e Australia). Il brano \"F for You\" \u00e8 stato pubblicato come quarto singolo estratto nell'agosto 2013 in Europa.\nUn'edizione deluxe dell'album contiene quattro tracce aggiuntive, tra cui il remix del brano \"Running\" di Jessie Ware.\nL'album ha debuttato direttamente alla prima posizione della Official Albums Chart. Ha ricevuto una nomination al Mercury Prize 2013.\nPer quanto riguarda la critica, il disco \u00e8 stato accolto molto positivamente dalle pi\u00f9 importanti testate e dai siti specializzati. Il portale AllMusic ha dato al disco un giudizio di 4/5; il sito Pitchfork ha conferito il voto di 9,1/10; Billboard lo ha promosso con l'indice di gradimento 89/100; mentre NME conferisce al disco il voto di 7/10.\nNel dicembre 2013 \u00e8 stato pubblicato un album di remix intitolato \"Settle: The Remixes\".\nCampionamenti.\nNel disco sono accreditati alcuni sample:"}
{"id": "4796748", "revid": "1573940", "url": "https://it.wikipedia.org/wiki?curid=4796748", "title": "Coris musume", "text": "Coris musume () \u00e8 un pesce di acqua salata appartenente alla famiglia Labridae.\nDistribuzione e habitat.\nProviene dalle barriere coralline del nord dell'oceano Pacifico: proviene da Isole Izu, Taiwan e dal sud del Giappone. Nuota sia nelle barriere sia nelle zone ricche di vegetazione acquatica, soprattutto rocciose.\nDescrizione.\nPresenta un corpo allungato, leggermente compresso lateralmente, con la testa dal profilo appuntito. \u00c8 un pesce bicolore, con il dorso nero e il ventre bianco. Il margine tra le due zone \u00e8 seghettato. Sul dorso \u00e8 presente una sottile striscia pi\u00f9 chiara. La pinna dorsale e la pinna anale sono molto lunghe; la prima \u00e8 nera e giallastra sul bordo, la seconda \u00e8 prevalentemente bianca. La pinna caudale \u00e8 nera e gialla, anche la base delle pinne pettorali \u00e8 gialla. Gli occhi non sono particolarmente grandi.\nBiologia.\nAlimentazione.\nLa sua dieta \u00e8 composta prevalentemente da piccoli invertebrati acquatici.\nRiproduzione.\n\u00c8 oviparo ed ermafrodita, gli esemplari pi\u00f9 grandi sono maschi. La fecondazione \u00e8 esterna e non ci sono cure nei confronti di uova e larve, che sono probabilmente planctoniche.\nConservazione.\nQuesta specie viene classificata come \"a rischio minimo\" (LC) dalla lista rossa IUCN perch\u00e9 viene pescata raramente e non \u00e8 quindi minacciata da particolari pericoli."}
{"id": "4796751", "revid": "253269", "url": "https://it.wikipedia.org/wiki?curid=4796751", "title": "Albert Salmi", "text": "Nel corso della sua carriera televisiva apparve in oltre 120 produzioni dal 1954 al 1989. Partecip\u00f2 inoltre a quasi 40 film per il cinema dal 1958 al 1989.\nBiografia.\nNato a Brooklyn in una famiglia di immigrati finlandesi, Salmi crebbe a New York e dopo la seconda guerra mondiale intraprese la carriera di attore frequentando la scuola di recitazione Actors Studio di Lee Strasberg. Debutt\u00f2 in televisione nel 1953 e al cinema alla fine degli anni cinquanta.\nFu interprete di diversi personaggi per serie televisive, tra cui Peter Hurkos in un doppio episodio della serie \"\" (1960), Yadkin in 20 episodi della serie \"Daniel Boone\" (1964-1965), il capitano Alonzo P. Tucker in due episodi della serie \"Lost in Space\" (1966-1967), Pete Ritter in 44 episodi della serie \"Petrocelli\" (1974-1976), Gil Thurman in tre episodi della serie \"Dallas\" (1982-1983) e Johnathan J. Rush in tre episodi della serie \"California\" (1984-1985). Dagli anni cinquanta alla fine degli anni ottanta continu\u00f2 a collezionare numerose presenze in decine di serie televisive come guest star o personaggio minore, talvolta con ruoli diversi in pi\u00f9 di un episodio, come in tre episodi di \"Ai confini della realt\u00e0\" (1960-1963), tre episodi di \"Route 66\" (1962-1963), cinque episodi di \"Il virginiano\" (1962-1968), tre episodi di \"L'orso Ben\" (1967-1969), tre episodi di \"Gunsmoke\" (1966-1970), quattro episodi di \"Bonanza\" (1960-1972), tre episodi di \"F.B.I.\" (1966-1972) e tre episodi di \"Kung Fu\" (1972-1974).\nIl grande schermo lo vide interprete, in particolare in film del genere western, di diversi personaggi tra cui quelli di Smerdjakov in \"Karamazov\" (1958), film con cui esord\u00ec sul grande schermo, tratto dall'ultimo romanzo di F\u00ebdor Dostoevskij, \"I fratelli Karamazov\"), Ed Taylor in \"Bravados\" (1958), Charlie Rawlins in \"Gli inesorabili\" (1960), Hank Bailey in \"Fango sulle stelle\" (1960), lo sceriffo in \"L'oltraggio\" (1964), Octavius Roy in \"L'ora delle pistole\" (1967), Jose Ortega in \"L'imboscata\" (1967), Harvey Stenbaugh in \"Io sono la legge\" (1971), e Schmidt in \"La spina dorsale del diavolo\" (1971).\nContinu\u00f2 per tutti gli anni settanta ad interpretare vari personaggi in numerosi produzioni cinematografiche, come E-1 in \"Fuga dal pianeta delle scimmie\" (1971), Jonny Cobb in \"Ti combino qualcosa di grosso\" (1971), lo sceriffo Larkin in \"Sciacalli si muore\" (1977), lo sceriffo Art Kincade nel film horror \"L'impero delle termiti giganti\" (1977), Andy Minton in \"Tiro incrociato\" (1979), Mr. Noonan in \"Palla da golf\" (1980), il capitano Billingham in \"Burned at the Stake\" (1981), il colonnello Liahkov in \"The Guns and the Fury\" (1981), Greil in \"Il drago del lago di fuoco\" (1981), Clyde Whittaker in \"Uragano di fuoco\" (1981) e l'ispettore Sturgess nell'horror \"La casa di Mary\" (1982). La sua ultima apparizione cinematografica risale al 1989 nel film \"Ladro e gentiluomo\", in cui recit\u00f2 nel ruolo di Johnny Scot, mentre apparve per l'ultima volta sul piccolo schermo nella miniserie \"Fino al prossimo incontro\", trasmessa nel 1989.\nNel 1963 spos\u00f2 l'attrice Peggy Ann Garner da cui poi divorzi\u00f2 per risposarsi nel 1964 con Roberta Pollock Taper. Nel 1990 Roberta present\u00f2 un'istanza di divorzio a causa del loro rapporto deterioratosi irrimediabilmente. Il 23 aprile 1990, Salmi e la sua ex moglie Roberta furono trovati morti nella loro casa di Spokane (Washington), dove si erano trasferiti nel 1983 dopo che l'attore aveva iniziato a comparire con meno frequenza sulle scene. Secondo la polizia, Salmi, che soffriva di una grave depressione, la mattina del 22 aprile aveva colpito a morte la moglie nella cucina e si era poi sparato nello stesso giorno. Salmi fu seppellito al Greenwood Memorial Terrace di Spokane."}
{"id": "4796753", "revid": "547034", "url": "https://it.wikipedia.org/wiki?curid=4796753", "title": "Josef Odlo\u017eil", "text": "Biografia.\nEsord\u00ec a livello internazionale nel 1962 quando partecip\u00f2 ai campionati europei di Belgrado dove manc\u00f2 di poco l'accesso alla finale degli 800 metri essendo giunto quinto nella sua semifinale. Nel 1964, dopo aver vinto il suo primo campionato nazionale, partecip\u00f2 alle Olimpiadi di Tokyo dove, nella finale dei 1500 metri dominata dal neozelandese Peter Snell, riusc\u00ec ad avere la meglio su una nutrita concorrenza nello sprint per la medaglia d'argento precedendo di un nonnulla l'altro neozelandese John Davies e il britannico Alan Simpson. Poche settimane dopo stabil\u00ec il record del mondo sui 2000 metri.\nSempre gareggiando sui 1500 metri, ai campionati europei del 1966 deluse le attese non qualificandosi per la finale, ma l'anno seguente riusc\u00ec a conquistare la medaglia d'argento nell'edizione dei Giochi europei indoor svoltasi nella sua Praga.\nA , alla sua seconda partecipazione ai Giochi Olimpici, raggiunse nuovamente la finale dove si piazz\u00f2 all'ottavo posto. Nel corso della trasferta messicana spos\u00f2 la connazionale V\u011bra \u010c\u00e1slavsk\u00e1, pluricampionessa olimpica nella ginnastica, dalla quale avrebbe divorziato anni dopo.\nMor\u00ec tragicamente nel 1993 in seguito ad un alterco avuto con il figlio Martin. Dal 1994 si disputa annualmente a Praga un \"meeting\" di atletica leggera intitolato alla sua memoria."}
{"id": "4796755", "revid": "466539", "url": "https://it.wikipedia.org/wiki?curid=4796755", "title": "L'isola delle anime perdute", "text": "L'isola delle anime perdute (\"Island of Lost Souls\") \u00e8 un film del 1932 diretto da Erle C. Kenton. \u00c8 un film horror fantascientifico, primo lungometraggio tratto dal romanzo \"L'isola del dottor Moreau\" (\"The Island of Doctor Moreau\", 1896) di H. G. Wells.\nLa pellicola, bloccata per oltre 30 anni dalla censura britannica, \u00e8 considerata un film di culto.\nTrama.\nIl naufrago Edward Parker viene salvato da un cargo che consegna degli animali in una remota isola dell'Oceania di propriet\u00e0 del dottor Moreau. Quando Parker si oppone al capitano del cargo che maltratta M'ling, un passeggero dall'aspetto strano, il capitano scaraventa Parker in mare sulla barca di Montgomery e Moreau. Moreau offre a Parker ospitalit\u00e0 nella sua casa e gli presenta Lota, una bella e gentile ragazza che appare un'anima semplice. Quando i due sentono provenire delle urla da una stanza chiusa a chiave, che Lota chiama la \"casa del dolore\", Parker indaga. Vede Moreau e Montgomery operare su una persona senza anestesia. Convinto che Moreau sia impegnato in una sadica vivisezione, Parker cerca di andarsene, solo per incontrare degli uomini di aspetto brutale che emergono dalla giungla. Appare Moreau, fa schioccare la sua frusta e ordina a quello conosciuto come l'Enunciatore della legge di ripetere la regola contro la violenza. Successivamente gli strani uomini si disperdono.\nTornati nell'abitazione principale, il medico corregge l'impressione sbagliata di Parker. Moreau spiega di avere iniziato a sperimentare a Londra, molti anni prima, accelerando l'evoluzione delle piante e di essere poi passato agli animali, cercando di trasformarli in persone attraverso \"chirurgia plastica, trasfusioni di sangue, estratti ghiandolari e bagni di raggi\". Starebbe ancora lavorando in Inghilterra alla sua \"ricerca bio-antropologica\" se un cane non fosse fuggito dal suo laboratorio, provocando un tale orrore nella gente da costringerlo a partire. Egli rivela che Lota \u00e8 l'unica donna sull'isola, ma nasconde il fatto che \u00e8 derivata da una pantera. Pi\u00f9 tardi, in privato, esprime il suo entusiasmo al suo assistente Montgomery per il fatto che Lota sta diventando sempre pi\u00f9 umana nelle sue emozioni a causa dell'attrazione che prova per Parker. Per far rimanere Parker in modo da continuare il processo, Moreau fa s\u00ec che la barca che doveva prendere Parker vada distrutta, incolpando i suoi uomini-bestia.\nParker trascorre il suo tempo con Lota, che si innamora di lui. Alla fine i due si baciano, ma Parker \u00e8 afflitto dal senso di colpa, dato che ha gi\u00e0 una fidanzata, Ruth Thomas. Quando Lota lo abbraccia, Parker avverte dolore per via delle sue lunghe dita simili ad artigli. In un impeto di rabbia, irrompe nell'ufficio del dottor Moreau dicendogli che ritiene criminale trasformare delle pantere in donne. Moreau gli spiega con calma che Lota \u00e8 la sua creazione pi\u00f9 perfetta, e che voleva verificare se era capace di innamorarsi di un uomo e di avere dei bambini simil-umani. Parker d\u00e0 un pugno a Moreau e gli intima di prendere accordi in modo da fargli lasciare l'isola il pi\u00f9 presto possibile. Quando Moreau si rende conto che Parker ha scoperto la natura di Lota perch\u00e9 la ragazza sta cominciando a tornare alle sue origini di pantera, si dispera credendo di avere fallito, fino a quando si accorge che Lota piange. Le sue speranze sono rinvigorite ed egli urla che brucer\u00e0 tutto l'animale che \u00e8 in lei nella \"casa del dolore\".\nNel frattempo il console americano ad Apia - la destinazione di Parker - apprende dove si trova Parker dal capitano del cargo. Ruth convince il capitano Donahue a portarlo sull'isola di Moreau. Si riunisce cos\u00ec con Parker ma, essendo tardi, Moreau li convince che \u00e8 troppo pericoloso tornare immediatamente alla nave. A malincuore decidono di trascorrere la notte sull'isola. Ouran, una delle creature di Moreau, cerca di irrompere nella stanza di Ruth, che per\u00f2 si sveglia e grida aiuto. Donahue si offre quindi di cercare di raggiungere la nave e recuperare il suo equipaggio. Moreau, vedendolo partire, invia Ouran per strangolarlo.\nCi\u00f2 provoca tuttavia ha un effetto imprevisto: gli uomini-bestia non si sentono pi\u00f9 vincolati dalle leggi di Moreau, dato che lui stesso ne ha infranta una. Moreau cerca di riprendere il controllo con la frusta, ma inutilmente; in preda alla disperazione, chiede loro cos'\u00e8 la legge, ma la loro risposta comune \u00e8 che non esiste pi\u00f9 una legge. Detto questo, trascinano il medico nella sua casa del dolore, dove lo pugnalano a morte con i suoi stessi strumenti chirurgici. Con l'aiuto di Montgomery, che ne ha avuto abbastanza, Parker e Ruth si danno alla fuga. Parker insiste di prendere Lota con loro. Quando Lota vede Ouran seguirli rimane indietro e gli tende un agguato. Nella lotta che segue entrambi rimangono uccisi. Gli altri se ne vanno, con l'isola in fiamme.\nProduzione.\nIl film venne girato in esterni nell'Isola di Santa Catalina (California).\nSecondo alcune fonti, mischiati nella folla degli esseri mutanti vi erano anche gli attori (in seguito famosi) Randolph Scott, Buster Crabbe e Alan Ladd (non accreditati).\nAccoglienza.\nIl film fu un fiasco commerciale e lo stesso autore del romanzo originale H. G. Wells lo sconfess\u00f2, non condividendone l'impostazione horror-splatter. A causa delle scene di vivisezione la pellicola fu bloccata per oltre 30 anni dalla censura britannica (insieme a \"Freaks\" di Tod Browning), venendo in seguito considerata un film di culto.\nCritica.\nSecondo \"Il Morandini\" \"questo horror fantastico ha una fama superiore ai suoi meriti come, d'altronde, l'acclamata interpretazione del barbuto Laughton, \"sorta di buffone glaciale che, per una volta, manca di spessore\" (J. Lourcelles). Quel che c'\u00e8 di straordinario nel film \u00e8 dovuto al romanzo breve \"L'isola del dottor Moreau\" (1896) di H.G. Wells.\""}
{"id": "4796756", "revid": "287204", "url": "https://it.wikipedia.org/wiki?curid=4796756", "title": "Josef Odlozil", "text": ""}
{"id": "4796757", "revid": "1226", "url": "https://it.wikipedia.org/wiki?curid=4796757", "title": "Island of Lost Souls", "text": ""}
{"id": "4796767", "revid": "182396", "url": "https://it.wikipedia.org/wiki?curid=4796767", "title": "Comes Augusti", "text": ""}
{"id": "4796773", "revid": "63254327", "url": "https://it.wikipedia.org/wiki?curid=4796773", "title": "Cambria Math", "text": ""}
{"id": "4796774", "revid": "247222", "url": "https://it.wikipedia.org/wiki?curid=4796774", "title": "Mauro Marani (calciatore)", "text": ""}
{"id": "4796775", "revid": "124123", "url": "https://it.wikipedia.org/wiki?curid=4796775", "title": "Hajji Murad", "text": "Biografia.\nHajji Murad ed il suo seguito si recarono in Francia nel 1565, a bordo di una galea diretta a Malta e poi su due fuste che sbarcarono a Marsiglia nel maggio 1565.\nUna delle sue missioni fu per reclamare la restituzione di prestiti, fatti alla Francia dal banchiere ottomano Giuseppe Nasi e dallo stesso Impero ottomano, al tempo di Francesco I, per un ammontare di oltre 150\u00a0000 \u00e9cu. Carlo IX lo incontr\u00f2 a Bayonne il 18 giugno. Sembra che Murad abbia inoltre discusso dell'Assedio di Malta allora in corso."}
{"id": "4796778", "revid": "38275", "url": "https://it.wikipedia.org/wiki?curid=4796778", "title": "Campagna dei Dardanelli", "text": ""}
{"id": "4796782", "revid": "287204", "url": "https://it.wikipedia.org/wiki?curid=4796782", "title": "Australian Open 2014", "text": "L'Australian Open 2014 \u00e8 stato un torneo di tennis che si \u00e8 disputato su venticinque campi in cemento plexicushion del complesso di Melbourne Park, a Melbourne in Australia, fra il 13 e il 26 gennaio 2014. \u00c8 stata la 102\u00aa edizione dell'Australian Open, il primo dei quattro tornei del Grande Slam dell'anno 2014. L'evento \u00e8 stato organizzato dalla International Tennis Federation, e faceva parte dell'ATP World Tour 2014 e del WTA Tour 2014. Essendo uno Slam in palio c'erano anche i titoli per gli under ragazzi e ragazze, il doppio misto e il tennis in carrozzina. I detentori dei titoli di singolare maschile e femminile 2013 erano rispettivamente Novak \u0110okovi\u0107 e Viktoryja Azaranka.\nProgramma del torneo.\nIl torneo si svolge in 14 giornate divise in due settimane (13-26 gennaio).\nTra l'8 e l'11 gennaio si sono svolte le qualificazioni.\nQualificazioni e sorteggio.\nLe qualificazioni si sono svolte fra l'8 e l'11 gennaio. Si sono qualificati 16 giocatori per il tabellone maschile e 12 giocatrici per quello femminile.\nLe wildcard sono state assegnate a:\nCalendario.\nGiorno 1 (13 gennaio).\nNel primo giorno si sono giocati gli incontri del primo turno del singolare maschile e femminile:\nGiorno 2 (14 gennaio).\nNel secondo giorno si sono giocati gli incontri del primo turno del singolare maschile e femminile:\nGiorno 3 (15 gennaio).\nNel terzo giorno si sono giocati gli incontri del secondo turno del singolare maschile e femminile e del primo turno del doppio maschile e femminile:\nGiorno 4 (16 gennaio).\nNel quarto giorno si sono giocati gli incontri del secondo turno del singolare maschile e femminile e del primo turno del doppio maschile e femminile:\nGiorno 5 (17 gennaio).\nNel quinto giorno si sono giocati gli incontri del terzo turno del singolare maschile e femminile, del secondo turno del doppio maschile e femminile e del primo turno del doppio misto:\nGiorno 6 (18 gennaio).\nNel sesto giorno si sono giocati gli incontri del terzo turno del singolare maschile e femminile, del secondo turno del doppio maschile e femminile e del primo turno del doppio misto. Iniziano i tornei riservati alle leggende del tennis del passato e i tornei juniores:\nGiorno 7 (19 gennaio).\nNel settimo giorno si sono giocati gli incontri del quarto turno del singolare maschile e femminile, del terzo turno del doppio maschile e femminile e del primo turno del doppio misto. Continuano i tornei riservati alle leggende del tennis del passato e i tornei juniores:\nGiorno 8 (20 gennaio).\nNell'ottavo giorno si sono giocati gli incontri del quarto turno del singolare maschile e femminile, del terzo turno del doppio maschile e femminile e del secondo turno del doppio misto. Sono andatai avanti i tornei riservati alle leggende del tennis del passato e i tornei juniores:\nGiorno 9 (22 gennaio).\nNel nono giorno si sono giocati gli incontri dei quarti di finale del singolare maschile e femminile, del doppio maschile e femminile e del secondo turno del doppio misto. Sono andati avanti i tornei riservati alle leggende del tennis del passato e i tornei juniores:\nGiorno 10 (22 gennaio).\nNel decimo giorno si sono giocati gli incontri dei quarti di finale del singolare maschile e femminile, del doppio maschile e misto e le semifinali del doppio femminile. Sono proseguiti anche i tornei riservati alle leggende del tennis del passato, i tornei juniores e quelli per i tennisti in carrozzina:\nGiorno 11 (23 gennaio).\nNell'undicesimo giorno si sono giocati le semifinali del singolare maschile, femminile e del doppio maschile e i quarti di finale del doppio misto. Sono andati avanti i tornei riservati alle leggende del tennis del passato, i tornei juniores e quelli per i tennisti in carrozzina:\nGiorno 12 (24 gennaio).\nNel dodicesimo giorno si sono giocati le semifinali del singolare maschile, del doppio misto e la finale del doppio femminile. Sono andati avanti i tornei riservati alle leggende del tennis del passato, i tornei juniores e quelli per i tennisti in carrozzina:\nGiorno 13 (25 gennaio).\nNel tredicesimo giorno si sono giocati le finali del singolare femminile e del doppio maschile. Sono andati avanti i tornei riservati alle leggende del tennis del passato, i tornei juniores e quelli per i tennisti in carrozzina:\nGiorno 14 (26 gennaio).\nNel quattordicesimo giorno si sono giocati le finali del singolare maschile e del doppio misto:\nSenior.\nSingolare maschile.\n Stanislas Wawrinka ha sconfitto in finale Rafael Nadal per 6-3, 6-2, 3-6, 6-3.\nSingolare femminile.\n Li Na ha sconfitto in finale Dominika Cibulkov\u00e1 per 7-63, 6-0.\nDoppio maschile.\n \u0141ukasz Kubot / Robert Lindstedt hanno battuto in finale Eric Butorac / Raven Klaasen con il punteggio di 6-3, 6-3.\nDoppio femminile.\n Sara Errani / Roberta Vinci hanno battuto in finale Ekaterina Makarova / Elena Vesnina con il punteggio di 6-4, 3-6, 7-5.\nDoppio misto.\n Kristina Mladenovic / Daniel Nestor hanno sconfitto in finale Sania Mirza / Horia Tec\u0103u per 6-3, 6-2.\nJunior.\nSingolare ragazzi.\n Alexander Zverev ha sconfitto in finale Stefan Kozlov per 6-3, 6-0.\nSingolare ragazze.\n Elizaveta Kuli\u010dkova ha sconfitto in finale Jana Fett per 6-2, 6-1.\nDoppio ragazzi.\n Lucas Meidler / Bradley Mousley hanno battuto in finale Quentin Halys / Johan-Sebastien Tatlot per 6-4, 6-3.\nDoppio ragazze.\n Anhelina Kalinina / Elizaveta Kuli\u010dkova hanno battuto in finale Katie Boulter / Ivana \u0110orovi\u0107 per 6-4, 6-2.\nTennisti in carrozzina.\nSingolare maschile carrozzina.\n Shingo Kunieda ha battuto in finale Gustavo Fern\u00e1ndez per 6-0, 6-1.\nSingolare femminile carrozzina.\n Sabine Ellerbrock ha battuto in finale Yui Kamiji per 3\u20136, 6\u20134, 6\u20132.\nQuad singolare.\n David Wagner ha battuto in finale Lucas Sithole per 3\u20136, 7\u20135, 6\u20133.\nDoppio maschile carrozzina.\n St\u00e9phane Houdet / Shingo Kunieda hanno battuto in finale Gordon Reid / Maikel Scheffers col punteggio di 6-3, 6-3\nDoppio femminile carrozzina.\n Yui Kamiji / Jordanne Whiley hanno battuto in finale Marjolein Buis / Jiske Griffioen con il punteggio di 6-2, 63-7, 6-2.\nQuad doppio.\n Andrew Lapthorne / David Wagner hanno battuto Dylan Alcott / Lucas Sithole per 6-4, 6-4.\nLeggende.\nDoppio leggende maschile.\n Todd Woodbridge / Mark Woodforde hanno battuto in finale Jonas Bj\u00f6rkman / Thomas Enqvist per 4-6, 6-2, [13-11].\nDoppio leggende femminile.\n Nicole Bradtke / Rennae Stubbs hanno vinto il titolo arrivando prime nel round Robin. Il torneo quest'anno per leggende femminili si \u00e8 disputato in un unico girone a 4 coppie di doppio.\nMontepremi.\nIl montepremi complessivo \u00e8 di 33.000.000\u00a0A$.\nTeste di serie nel singolare.\nLa seguente tabella illustra le teste di serie dei tornei di singolare, assegnate in base al ranking del 6 gennaio 2014, i giocatori che non hanno partecipato per infortunio, quelli che sono stati eliminati, e i loro punteggi nelle classifiche ATP e WTA al 13 gennaio 2014 e al 27 gennaio 2014. In corsivo i punteggi provvisori."}
{"id": "4796790", "revid": "1573940", "url": "https://it.wikipedia.org/wiki?curid=4796790", "title": "Theridion pictum", "text": "Theridion pictum () \u00e8 un ragno appartenente alla famiglia Theridiidae.\nDistribuzione.\nLa specie \u00e8 stata reperita in diverse localit\u00e0 della regione olartica.\nTassonomia.\n\u00c8 la specie tipo del genere \"Theridion\" .\nNon sono stati esaminati esemplari di questa specie dal 2009.\nAttualmente, a dicembre 2013, non sono note sottospecie"}
{"id": "4796816", "revid": "1305772", "url": "https://it.wikipedia.org/wiki?curid=4796816", "title": "Any Time at All", "text": "Any Time at All \u00e8 una canzone dei Beatles pubblicata nel Regno Unito sull'album \"A Hard Day's Night\" e in America su \"Something New\". In seguito \u00e8 stata inclusa nella raccolta \"Rock and Roll Music\".\nIl brano.\nLa composizione \u00e8 quasi esclusivamente di John Lennon, eccetto l'armonia del \"bridge\", scritta da McCartney. Il \"bridge\" \u00e8 interamente strumentale perch\u00e9, nella fretta di registrare il brano, n\u00e9 John n\u00e9 Paul riuscirono a scriverne un testo. John Lennon l'ha definito una riscrittura di \"It Won't Be Long\", un brano apparso su \"With The Beatles\". McCartney canta sempre la seconda strofa del ritornello perch\u00e9 \u00e8 troppo alta per l'estensione di Lennon.\nVenne portata in studio il 2 giugno 1964. In una sessione pomeridiana vennero registrate una prima versione di \"Any Time at All\", con sette nastri di base ritmica e la voce di Lennon, \"Things We Said Today\" e \"When I Get Home\", e infine, dalle sette alle dieci, i Beatles ritornarono su \"Any Time at All\". Vennero registrati 11 nastri di base ritmica. Sull'ultimo registrato si sovraincisero le voci, un'altra chitarra e il pianoforte. La registrazione presenta vari errori: nei primi secondi si sente un click e rallenta la chitarra ritmica; verso il mezzo minuto della canzone, cambiano i volumi del basso e di una chitarra. Entrambi gli errori sono probabilmente causati da interventi di edizione. Inoltre, verso 1:30, gli accordi delle chitarra e del piano non coincidono, mentre contemporaneamente si sente parlare nell'assolo. Alla fine della canzone, vi sono nuovamente errori causati da interventi di edizione, e Lennon sbaglia a raddoppiare la propria voce.\nIl testo originale \u00e8 stato venduto nel 1988 per 6.000 sterline, un prezzo basso rispetto ad altri esemplari simili."}
{"id": "4796823", "revid": "61051", "url": "https://it.wikipedia.org/wiki?curid=4796823", "title": "Theridion varians", "text": "Theridion varians \u00e8 un ragno appartenente alla famiglia Theridiidae.\nDistribuzione.\nLa specie \u00e8 stata reperita in diverse localit\u00e0 della regione olartica.\nTassonomia.\nNon sono stati esaminati esemplari di questa specie dal 2011.\nAttualmente, a dicembre 2013, sono note tre sottospecie:"}
{"id": "4796825", "revid": "729019", "url": "https://it.wikipedia.org/wiki?curid=4796825", "title": "Guido Zannetti", "text": "Pilota delle specialit\u00e0 caccia, partecip\u00f2 alla Guerra civile spagnola dove si distinse particolarmente come comandante della Squadriglia Autonoma Mitragliamento \"Frecce\". Decorato di Medaglia d'oro al valor militare alla memoria.\nBiografia.\nGuido Zannetti, detto Ido, nasce a Civitella di Romagna (Forl\u00ec) insieme al gemello Nino il 31 marzo 1912, figli di Giuseppe. e Clara Lolli Fantini. Durante l'adolescenza i due sono ragazzi esuberanti, che pi\u00f9 dello studio amano lo sport e il gioco, ed \u00e8 per questo la famiglia decise di mandarli per due anni presso il collegio \"Domeng\u00e9-Rossi\" a Firenze. Completarono entrambi gli studi presso il Liceo scientifico \"Alfredo Oriani\" di Ravenna, dove nel 1932 conseguono il diploma di maturit\u00e0. La passione per lo sport e per l'avventura portarono i due gemelli ad appassionarsi al volo. Prima ancora di completare gli studi presentarono domanda per l'arruolamento volontario nella Regia Aeronautica. Superate le prove, nell'ottobre 1932 venne ammesso, insieme al fratello gemello Nino, a frequentare il Corso Marte della Regia Accademia Aeronautica di Caserta. In occasione della prima licenza i due gemelli trascorsero alcuni giorni di vacanza a Sestriere dove conobbero il principe ereditario Umberto di Savoia.\nConsegu\u00ec il brevetto A da aliantista il 6 agosto 1933 e tre giorni dopo il brevetto B, venendo nominato pilota di aeroplano il 22 gennaio 1935, e ottenendo il brevetto di pilota militare il 4 luglio dello stesso anno, su velivolo Breda Ba.25. Dopo la nomina a sottotenente fu destinato a prestare servizio presso l'8\u00ba Stormo Bombardamento Terrestre di Poggio Renatico, ma quando nel novembre 1935 il fratello gemello Nino fu mandato a combattere in Somalia, present\u00f2 domanda per raggiungerlo, ma gli fu rifiutata. Si rivolse allora a numerose personalit\u00e0, tra cui il Direttore generale del personale della Regia Aeronautica, generale Luigi Faronato, al comandante della 2\u00aa Zona Aerea Territoriale di Padova, generale Francesco Pricolo, al Capo di stato maggiore, generale Giuseppe Valle, per giungere fino al Principe di Piemonte, ma la risposta fu sempre negativa. La Regia Aeronautica attraversava un'intensa fase di costituzione di nuovi reparti, e vi era notevole necessit\u00e0 di piloti e ufficiali.\nIl 16 aprile 1936 fu promosso al grado di tenente, e verso la fine del mese di settembre, mentre era in forza alla 212\u00aa Squadriglia, esegu\u00ec un volo di addestramento al largo di Rimini in cui condusse numerosi attacchi simulati a bassa quota, non autorizzati, contro una barca. Purtroppo durante una di queste puntate urt\u00f2 con l'ala del velivolo contro l'albero della barca, e la cosa gli cost\u00f2 un duro provvedimento disciplinare, sospeso per tre mesi dall'attivit\u00e0 di volo \"per infrazione alla disciplina di volo\" da trascorrere agli di arresti in fortezza a Osoppo. Al termine della punizione fu trasferito al 16\u00ba Stormo da Bombardamento Terrestre, e dopo altri due mesi mandato a Cadimare per frequentare un corso di istruzione. Nel dicembre dello stesso anno \u00e8 trasferito al 52\u00ba Stormo Caccia Terrestre di Ghedi. Nel corso del 1937 present\u00f2 domanda per partire volontario per la Spagna, dove nel luglio 1936 era iniziata la guerra civile.\nGiunse in terra iberica il 5 gennaio 1938, assegnato alla 32\u00aa Squadriglia del VI Gruppo Caccia \"Gamba di Ferro\", basato a Utrilla, transitando nel marzo successivo alla Squadriglia Autonoma Caccia e Mitragliamento \"Frecce\", della quale assunse il comando poche settimane dopo, sostituendo il capitano Ferruccio Vosilla rimasto gravemente ferito. Questo reparto fu quello che registr\u00f2 le maggiori perdite in uomini e velivoli, dato il tipo di missioni effettuate, come l'attacco a bassa quota contro le postazioni avversarie, le crociere di interdizione e le missioni di scorta ai bombardieri. Il 5 maggio a Saragozza ebbe modo di incontrare il fratello Nino, giunto anch'egli in Spagna, e il 26 giugno i due effettuano un volo sullo stesso apparecchio Savoia-Marchetti S.79 Sparviero (28-18) impegnato in una missione bellica nel settore di Castell\u00f3n de la Plana.\nIl 24 agosto il suo caccia Fiat C.R.32 rimase seriamente danneggiato nel corso di un violento combattimento con caccia Polikarpov I-16 repubblicani, mentre il 4 settembre atterr\u00f2 fuori campo con l'aereo colpito al radiatore.\nAlle 7.45 del 1\u00ba novembre decoll\u00f2 da Caspe alla testa di una formazione di otto C.R.32 per eseguire una crociera di interdizione tra Flix e Mora de Ebro. In quel momento erano in volo ulteriori 41 C.R.32, dei quali 14 spagnoli al comando dal capitano Angel Salas Larraz\u00e1bal. Per contrastare l'azione l'Aviazione repubblicana mand\u00f2 in volo tutti i velivoli da caccia ancora disponibili, ben 94, suddivisi in una prima formazione di 48, seguita da una seconda di 46. Quel giorno avvenne il pi\u00f9 grande combattimento aereo nel corso dell'intera guerra, con gli italiani e i nazionalisti che dichiarano l'abbattimento di 16 caccia avversari, mentre a sua volta e i piloti repubblicani reclamarono quello di 15 caccia Fiat. In realt\u00e0 si registrarono la perdita di due Polikarpov I-16 e del Fiat C.R.32 del tenente Ido Zannetti.\nDopo l'atterraggio a Caspe i piloti della squadriglia dichiarano di aver visto il loro comandante gettarsi all'inseguimento di un caccia repubblicano e di averlo successivamente perso di vista.\nCon l'apparecchio ormai in fiamme il tenente Zannetti si era lanciato col paracadute finendo in territorio controllato dal nemico. Catturato, date le ustioni riportate, fu portato all'Ospedale Plat\u00f3n di Barcellona per essere ricoverato, ed in campo nazionalista vi fu, da subito, una notevole incertezza sulla sua sorte. Le prime notizie date al fratello, e quindi alla famiglia, dicevano che non era rientrato dalla missione, e poi che era stato fatto prigioniero dei repubblicani. Il 5 gennaio 1939 il tenente colonnello Arrigo Tessari, comandante del XVI Gruppo Caccia \"Cucaracha\", dichiar\u00f2 che gi\u00e0 da tempo la Jefatura del Aire e la Croce Rossa Internazionale avevano informato le autorit\u00e0 italiane della morte di Ido, avvenuta per le ferite e le ustioni riportate nel combattimento. Il 23 febbraio dello stesso anno fu redatto l'atto di morte per causa di servizio. Quando le truppe nazionaliste conquistarono Barcellona il fratello Nino esegu\u00ec numerose ricerche, ripetute pi\u00f9 volte nel tempo, ma il suo corpo non venne mai ritrovato. Alla sua memoria fu concessa la Medaglia d'oro al valor militare, che si aggiunge alla Medaglia d'argento al valor militare, alla Croce di guerra al valor militare e a altre numerose decorazioni spagnole.\nLa sezione dell'Associazione Arma Aeronautica di Forl\u00ec \u00e8 intitolata ai fratelli Nino e Ido Zannetti."}
{"id": "4796832", "revid": "124415398", "url": "https://it.wikipedia.org/wiki?curid=4796832", "title": "Raffaele Torella", "text": "Biografia.\nRaffaele Torella \u00e8 stato professore ordinario presso l'Istituto Italiano di Studi Orientali della Sapienza, dove ha insegnato Lingua e Letteratura Sanscrita. In precedenza \u00e8 stato docente di Religioni e Filosofie dell'India e Indologia. Le sue aree di interesse riguardano principalmente il tantrismo, lo Shivaismo kashmiro, la scuola vishnuita del Pa\u00f1caratra.\nTorella \u00e8 anche membro del \"\"Comit\u00e9 \u00c9ditorial de l'\u00c9cole Fran\u00e7aise d'Extr\u00eame-Orient\", Pondich\u00e9ri; membro del Consiglio Scientifico del \"Zentrum Asienwissenchaften und Sozialanthropologie\"\" dell'Accademia Austriaca delle Scienze; Direttore Responsabile della \"Rivista degli Studi Orientali e della Rivista di Studi Sudasiatici\"; membro del Consiglio Accademico e presidente della Commissione Ricerca dell'Ateneo Federato delle Scienze Umane, delle Arti e dell'Ambiente; coordinatore del Dottorato di Ricerca in \"Civilt\u00e0, societ\u00e0, economia del sub-continente indiano\". Ha all'attivo numerose pubblicazioni in lingua italiana e inglese."}
{"id": "4796847", "revid": "446353", "url": "https://it.wikipedia.org/wiki?curid=4796847", "title": "Electra", "text": "Aviazione.\nVedi Lockheed Electra"}
{"id": "4796848", "revid": "767487", "url": "https://it.wikipedia.org/wiki?curid=4796848", "title": "Scott Zolak", "text": "Al college gioc\u00f2 a football alla University of Maryland, College Park.\nCarriera professionistica.\nZolak fu scelto dai New England Patriots nel corso del quarto giro (84\u00ba assoluto) del Draft NFL 1991. Dopo non essere sceso in campo nella sua stagione da rookie disput\u00f2 alcune gare come titolare nel 1992, disputando la sua miglior stagione a livello statistico. Quando Drew Bledsoe fu scelto Draft 1993, Zolak divenne la sua riserva nelle successive sei stagioni. Scese in campo quando Bledsoe era infortunato ma disput\u00f2 solo tre gare come titolare durante quel periodo. Fu svincolato alla fine della stagione 1998 e firm\u00f2 coi New York Jets e i Miami Dolphins nel 1999, giocando per un anno per questi ultimi prima di ritirarsi. Dopo il ritiro lavor\u00f2 come analista sportiva nell'area del New England."}
{"id": "4796854", "revid": "124123", "url": "https://it.wikipedia.org/wiki?curid=4796854", "title": "Lorenzo Forteleoni", "text": "Lavor\u00f2 presso la Soprintendenza archeologica di Sassari dove si interess\u00f3 alla numismatica, in particolare a quella della Sardegna punica."}
{"id": "4796858", "revid": "2057018", "url": "https://it.wikipedia.org/wiki?curid=4796858", "title": "Darrell Ioane", "text": "Carriera.\nNazionale.\nEra in panchina all'inizio della partita Australia-Samoa Americane 31-0, entrando poi all'84\u00ba minuto al posto del suo compagno di club Ben Falaniko."}
{"id": "4796867", "revid": "767487", "url": "https://it.wikipedia.org/wiki?curid=4796867", "title": "Bule Naipi", "text": "Biografia.\n\u00c8 nata nel 1922 a Argirocastro, in Albania. Fin dall'infanzia affront\u00f2 gravi difficolt\u00e0 economiche poich\u00e9 il padre era emigrato negli Stati Uniti d'America. \nBule Naipi era membro della Giovent\u00f9 Comunista, alla quale si un\u00ec con il fratello Soda partecipando attivamente alla guerriglia al fianco della resistenza comunista.\nBule Naipi, assieme alla sua compagna Persefoni Kok\u00ebdhima, venne infine catturata da tedeschi. \nNonostante le aspre torture e le violenze sessuali subite dai fascisti durante la prigionia, ma non rivel\u00f2 mai i nomi dei propri compagni. Venne cos\u00ec condannata a morte mediante impiccagione a soli ventidue anni, assieme a Persefoni Kok\u00ebdhima, il 17 luglio 1944 in piazza Cerciz Topulli ad Argirocastro.\nOggi a Bule Naipi e Persefoni Kok\u00ebdhima \u00e8 dedicato un monumento che si trova nella stessa piazza in cui vennero assassinate.\nUn film albanese, \"Trionfo sulla morte\" (Ngadhnjim mbi vdekjen), ricorda la sua vita e quella di Kokedhima. "}
{"id": "4796868", "revid": "123960546", "url": "https://it.wikipedia.org/wiki?curid=4796868", "title": "Bradley Walsh", "text": "Biografia.\nL'attore \u00e8 cresciuto a Leavesden, area industriale vicino a Watford, nell'Hertfordshire. Ha frequentato la Francis Combe Academy di Garston, dove mostr\u00f2 particolare interesse nelle materie sportive e mediatiche. \u00c8 stato membro della squadra di calcio dell'accademia, segnando 64 gol in totale nei campionati scolastici.\nCarriera calcistica.\nAlla fine degli anni settanta, all'et\u00e0 di 18 anni, Walsh divenne calciatore professionista per il Brentford FC, sebbene non abbia mai giocato come titolare. A causa di diversi infortuni alla caviglia, la sua carriera nella squadra si concluse gi\u00e0 agli inizi degli anni ottanta, nonostante i successi avuti in prestito alla squadra del Dunstable Town FC (con la quale segn\u00f2 15 gol in 25 presenze in campionato). Durante gli anni con il Brentford, Walsh and\u00f2 in prestito anche al Barnet FC, con il quale fece cinque presenze in campionato.\nCarriera televisiva.\nAlla fine della carriera sportiva, Walsh fece diversi lavori occasionali, tra cui la guardia di sicurezza per il resort Pontins a Morecombe. Sal\u00ec alla ribalta in televisione nel 1994, quando fu uno dei conduttori della \"Lotteria Nazionale\", trasmessa regolarmente su BBC One tutti i sabati e mercoled\u00ec sera. Dopo aver ottenuto il favore del pubblico, il conduttore pass\u00f2 alla rete ITV per presentare il quiz televisivo \"Midas Touch\". Nel 1997 gli fu proposto di presentare l'adattamento britannico del popolare quiz statunitense \"Wheel of Fortune\" (\"La ruota della fortuna\").\nL'esperienza con \"Wheel of Fortune\" dur\u00f2 per Walsh solo un anno, poich\u00e9 egli decise di iniziare una carriera nella recitazione. La sua prima apparizione come attore \u00e8 stato un ruolo minore nella serie televisiva di Channel 4 \"Lock, Stock...\". Per la stessa rete recit\u00f2 in un film TV del 2001, \"Mike Bassett: England Manager\".\nNel 2002 ritorn\u00f2 su ITV con un ruolo regolare nella breve soap opera \"Night and Day\", per un totale di 52 episodi. Nel 2003 interpret\u00f2 un ruolo minore nel secondo episodio dello spin-off di \"Metropolitan Police\", \"M.I.T.: Murder Investigation Team\". L'anno successivo inizi\u00f2 ad apparire in una delle fiction pi\u00f9 apprezzate del Regno Unito, \"Coronation Street\".\nIl 31 maggio 2004 fu messa in onda la prima puntata di \"Coronation Street\" in cui compare Walsh, interpretando il capo di fabbrica Danny Baldwin. Il nome del suo personaggio avrebbe dovuto essere Vic, tuttavia egli stesso chiese di cambiare il nome in Danny in onore di suo padre. A maggio del 2006, per la sua interpretazione del ruolo, ricevette il premio come \"Miglior Esibizione Drammatica\" ai British Soap Awards. A dicembre dello stesso anno il suo personaggio fu estromesso dalla soap. Durante il periodo in \"Coronation Street\", apparve anche nel ruolo di Burglar Bill al \"Children's Party at the Palace\" del 2006.\nNel 2007 Walsh partecip\u00f2 al torneo di golf \"Northern Rock's All Star Golf Tournament\", trasmesso su ITV, nel quale vinse la sua squadra, il Team Europe. L'attore, infatti, dichiar\u00f2 di aver giocato a golf sin dall'et\u00e0 di 20 anni. Il 9 settembre dello stesso anno condusse l'evento di ITV \"50 Greatest Stars Polls\", nel quale il pubblico avrebbe dovuto votare in sondaggi sulle celebrit\u00e0. A ottobre 2007 l'attore apparve in un dramma televisivo in tre parti, intitolato \"Torn\". Il 29 dicembre 2007 Walsh condusse l'evento \"No. 1 Soap Fan\", sempre su ITV.\nAd agosto del 2008, l'attore apparve nel talent show di BBC Two \"Maestro\". Nello stesso mese condusse \"My Little Soldier\" su ITV, un gioco televisivo in cui i giovani partecipanti avrebbero dovuto fare cose \"da grandi\". Tra novembre e dicembre 2008 ha condotto un altro gioco sulla stessa rete, \"Spin Star\". Sempre durante il 2008, l'attore \u00e8 apparso in due episodi dello spin-off di \"Doctor Who\" \"Le avventure di Sarah Jane\", nel ruolo di un'entit\u00e0 con tre ego distinti: un sinistro clown dall'accento americano chiamato Odd Bob, un losco presentatore di circo europeo con il nome Elijah Spellman e l'impopolare pifferaio di Hamelin.\nA gennaio del 2009, insieme al figlio Barney, partecip\u00f2 alla serie televisiva di Channel 5 \"Dangerous Adventures for Boys\", basata sui romanzi best seller di Conn e Hal Iggulden, \"The Dangerous Book for Boys\". Nello stesso anno, Walsh inizi\u00f2 ad interpretare il ruolo del sergente Ronnie Brooks in \"\", trasmesso in patria sul canale ITV e in Italia sul canale Giallo del digitale terrestre. L'attore ha recitato in un totale di 45 episodi della serie. A giugno del 2009 divenne conduttore del quiz show di ITV \"The Chase\", mentre tra il 2010 e il 2011 ha condotto il programma del sabato sera \"Colpo d'occhio - L'apparenza inganna\", insieme agli ospiti regolari Peter Andre e Jason Manford. Dal 2012 conduce i \"Crime Thriller Awards\", trasmessi su ITV3.\nA partire dal 2013, ha presentato il programma di intrattenimento di ITV \"Just 1 Thing\".\nNel 2017 giunge la notizia del suo ingaggio nella longeva serie di fantascienza \"Doctor Who\" nel ruolo di Graham, primo companion del Tredicesimo Dottore.\nVita privata.\nFigli di Margaret O'Connell e Daniel Terence \"Danny\" Walsh (8 agosto 1934\u00a0\u2013 12 novembre 1993), Bradley e la sorella Kerri hanno origini irlandesi.Nel 1997 l'attore spos\u00f2 la coreografa Donna Derby, con la quale ha avuto un figlio, Barney, nel 1997. I tre vivono a Epping, nell'Essex, sebbene Bradley abbia anche una figlia nata nel 1982 da una precedente relazione.Durante un'apparizione nel variet\u00e0 \"That's What I Call Television\", condotto da Fern Britton, dichiar\u00f2 essere un fan della squadra dell'. Nella prima met\u00e0 del 2010 concluse un tour di stand-up comedy nel Regno Unito. Il 22 ottobre dello stesso anno si \u00e8 presentato al funerale del collega attore e comico Sir Norman Wisdom. Tra il dicembre 2010 e il gennaio 2011, partecip\u00f2 alla pantomima natalizia al teatro Cliffs Pavilion di Southend-on-Sea, \"Peter Pan\". A giugno 2011 pubblic\u00f2 una serie di libri intitolata \"My Dream Cup Final With...\", di cui era coautore, che parla di storie di calcio personali. A gennaio dell'anno successivo prese ad un evento pubblico di beneficenza, percorrendo in bicicletta un percorso da Nord-Passo di Calais al Portogallo con lo scopo di raccogliere fondi per l'associazione \"SANE\".\nIn un episodio di \"The Chase\", il conduttore rivel\u00f2 di essere stato membro dei boy scout e dell'Esercito della Salvezza.\nWalsh \u00e8 un sostenitore dell'organizzazione britannica di beneficenza \"Make-A-Wish\"."}
{"id": "4796878", "revid": "767487", "url": "https://it.wikipedia.org/wiki?curid=4796878", "title": "Fabio Campana", "text": "Attivo anche come insegnante di musica, compose otto opere apparse tra il 1838 e il 1869.\nEra nativo di Livorno, dove vennero rappresentate le sue prime due opere, ma agli inizi degli anni 1850 si trasfer\u00ec a Londra. Qui apr\u00ec una celebre scuola di canto, diresse concerti e guadagn\u00f2 una reputazione come prolifico e popolare autore di canzoni e arie da concerto L'ultima opera, \"Esmeralda\", fu rappresentata a San Pietroburgo nel 1869, e in seguito ebbe un allestimento londinese con Adelina Patti come protagonista. Campana mor\u00ec a Londra a 63 anni. Le opere sono state dimenticate, ma le canzoni sono presenti in alcune registrazioni moderne.\nVita e carriera.\nCampana inizialmente studi\u00f2 musica a Livorno con Bernardo Nucci prima di continuare gli studi al Conservatorio di Napoli e infine all'Accademia Filarmonica di Bologna. La prima opera, \"Caterina di Guisa\", su libretto di Felice Romani, fu rappresentata quando era ancora studente. Ebbe la premi\u00e8re il 14 agosto 1838 al Teatro degli Avvalorati di Livorno, con la futura moglie di Verdi, Giuseppina Strepponi come protagonista ed Antonio Superchi. L'opera ebbe una calorosa accoglienza, cos\u00ec come la successiva, \"Giulio d'Este\", che apparve nello stesso teatro nel 1841. Nello stesso teatro Campana diresse anche numerose opere, tra cui \"Il giuramento\" di Mercadante (1839), \"Lucia di Lammermoor\" di Donizetti (1840), \"Il crociato in Egitto\" di Meyerbeer (1840), \"Il pirata\" di Bellini (1840). Dopo avere diretto la prima rappresentazione della sua opera \"Vannina d'Ornano\" al Teatro della Pergola di Firenze (1842), Campana diresse una serie di concerti a Roma, che compresero uno \"Stabat Mater\" di Rossini. L'ultima opera a essere inaugurata in Italia fu \"Mazeppa\", con libretto basato sul poema omonimo di Byron. Ebbe la premi\u00e8re al Teatro Comunale di Bologna il 6 novembre 1850 con il tenore Settimio Malvezzi come protagonista. \nNel 1850 Campana and\u00f2 a Parigi, con una lettera di raccomandazione di Rossini, per cercare di ottenere un posto al Th\u00e9\u00e2tre des Italiens che all'epoca era diretto da Benjamin Lumley. Non vi riusc\u00ec e torn\u00f2 in Italia. Quindi su suggerimento di Lord Ward, uno dei principali sostenitori del Her Majesty's Theatre, si rec\u00f2 a Londra dove avrebbe vissuto per il resto dei suoi giorni. Qui apr\u00ec una celebre scuola di canto, diresse concerti e guadagn\u00f2 una reputazione come prolifico e popolare autore di canzoni e arie da concerto. Il primo dei suoi concerti detti \"Grand Matinee Musicale\" ebbe luogo nel 1854 grazie a Lord Ward, e vi vennero rappresentate le sue pi\u00f9 recenti composizioni. Gli anni 1860 videro le premi\u00e8re delle ultime due opere. \"Almina\" fu data a Londra al Teatro Reale il 26 aprile 1860 diretta da Luigi Arditi con Marietta Piccolomini come protagonista. Il lavoro fu accolto con freddezza dalla critica. \u00abThe Musical World\u00bb ne critic\u00f2 la mancanza di \"fuoco drammatico\", pur non mancando di sottolineare che il pubblico non sembr\u00f2 condividere questa opinione:\nConsiderando gli applausi come criterio di valutazione, \"Almina\" \u00e8 stata un trionfo. Dopo il primo atto, i cantanti sono stati chiamati alla ribalta, e anche il Signor Campana \u00e8 stato costretto a presentarsi, non solo accolto da tumultuanti acclamazioni, ma anche festeggiato con mazzi di fiori e corone d'alloro. Al termine dell'opera \u00e8 dovuto comparire ancora due volte ricevendo rinnovati festeggiamenti, e senza dubbio il compositore ha lasciato il teatro convinto che la sua opera abbia avuto un legittimo trionfo. Ma non sempre le serate inaugurali dicono la parola definitiva - il Barbiere di Rossini lo testimonia.\nL'ultima opera di Campana, \"Esmeralda\", basata su \"Notre-Dame de Paris\" di Victor Hugo, fu rappresentata per la prima volta in Russia a San Pietroburgo il 20 dicembre 1869, all'Opera Italiana Imperiale. La parte di protagonista era stata scritta espressamente per Adelina Patti, che per\u00f2 non pot\u00e9 recarsi a San Pietroburgo, cos\u00ec che la parte and\u00f2 a Carolina Volpi. Nel giugno dell'anno seguente l'opera fu allestita al Covent Garden questa volta con Adelina Patti nelle vesti di Esmeralda. La rivista francese \u00abLe M\u00e9nestrel\u00bb, riferendo della premi\u00e8re di San Pietroburgo, lod\u00f2 l'opera per le belle melodie e l'orchestrazione. La critica per la prima londinese invece fu feroce. Henry Lunn, in \u00abThe Musical Times\u00bb, disse che si trattava di \"un lavoro debole\" con musica \"ordinaria\", salvato solo dalla presenza della Patti. Il critico del \u00abThe Saturday Review\u00bb lo boll\u00f2 come \"irreparabilmente brutto\". Nella recensione per \u00abLe M\u00e9nestrel\u00bb dello spettacolo di Londra, Joseph Tagliafico (che scriveva con lo pseudonimo \"De Retz\") fece eccezione alla violenza della critica inglese, trovandola inspiegabile. Concluse cos\u00ec la recensione:\nDicono dell'opera di Campana che \u00e8 [semplicemente] una nuova \"Raccolta di Canzoni\" del compositore. Bah! Non si disse anche che \"La Favorita\" di Donizetti era una romanza in cinque atti? Decider\u00e0 il futuro chi ha ragione e chi ha torto.\n\"Esmeralda\" resistette per un paio di stagioni a Londra e fu rappresentata anche ad Amburgo (ancora con la Patti protagonista) e Trieste, poi scomparve dal repertorio. Fabio Campana mor\u00ec a Londra il 2 febbraio 1882 all'et\u00e0 di 63 anni. Le opere sono state dimenticate, ma le canzoni sono presenti in alcune registrazioni moderne, tra cui la serie \"Il Salotto\" di Opera Rara, e le \"Serate Musicali\" con Joan Sutherland (apparse in LP nel 1978, poi ristampate in CD dalla Decca nel 2006). Un ritratto di Campana eseguito da Giovanni Fattori \u00e8 visibile al Museo Civico Giovanni Fattori di Livorno.\nCanzoni.\nCampana compose almeno due canzoni patriottiche durante i moti risorgimentali del 1848-49. Una di esse utilizzava il testo del poema \"La costituente italiana\" di Arcangelo Berettoni. L'altra, \"Inno nazionale\", su testo di Franco Carrai, divenne ai suoi tempi la canzone che si udiva di pi\u00f9 a Livorno. Compose anche un coro per accompagnare un'allegoria drammatica data al Teatro degli Avvalorati nel 1847 per celebrare la concessione a Livorno di una Guardia Civica da parte di Leopoldo II di Toscana. Tra il 1846 e il 1854, Francesco Lucca, l'editore che aveva commissionato a Verdi \"Il corsaro\", pubblic\u00f2 sette raccolte di canzoni di Campana. Ricordi ne avrebbe pubblicate altre diciannove tra il 1851 e il 1873. Le raccolte Ricordi avevano titoli come \"Souvenirs\", \"Pensieri\", \"Echi\", \"Sospiri\", o \"Ricordi\", e ciascuna era dedicata a uno dei differenti luoghi che avevano avuto importanza nella vita di Campana, tra cui Napoli, Venezia, Roma, Parigi, Bagni di Lucca, e il Lago di Como. Le canzoni erano perlopi\u00f9 su testi italiani, alcuni scritti dallo stesso compositore, come \"Quando da te lontano!\". Music\u00f2 per\u00f2 anche testi di scrittori inglesi, che divennero popolari come brani da concerto ma anche per l'utilizzo in esecuzioni private. I suoi collaboratori pi\u00f9 conosciuti in questo genere furono Henry Brougham Farnie (\"Speak to Me\", \"The Scout: A Trooper's Ditty\") e Henry Hersee (\"A Free Lance Am I: Or the Soldier of Fortune\", \"The Little Gipsy\"). Un altro pezzo da concerto di Campana molto popolare in Inghilterra fu \"Voga, voga, O marinaro\", una barcarola per tre voci femminili. Questo brano pi\u00f9 tardi venne citato da Eleanor Farjeon nel romanzo del 1941 \"Miss Gransby's Secret\", una satira sull'epoca vittoriana. "}
{"id": "4796879", "revid": "1305772", "url": "https://it.wikipedia.org/wiki?curid=4796879", "title": "Volleyball Twin", "text": ", conosciuto in Nord America come Dig &amp; Spike Volleyball, \u00e8 un videogioco di pallavolo e beach volley per Super Nintendo Entertainment System sviluppato dalla TOSE.\nModalit\u00e0 di gioco.\nNel videogioco \u00e8 possibile giocare a pallavolo maschile o a beach volley femminile. In entrambe le discipline \u00e8 possibile disputare un'amichevole, un torneo o fare allenamento. Il torneo di pallavolo \u00e8 il campionato mondiale con otto nazionali mentre nel beach volley \u00e8 possibile scegliere tra America Cup, Brazil Cup, Italy Cup o Japan Cup.\nNazionali.\nNel gioco sono presenti otto nazionali di pallavolo:"}
{"id": "4796883", "revid": "599013", "url": "https://it.wikipedia.org/wiki?curid=4796883", "title": "Raghib Ismail", "text": "Carriera professionistica.\nCanadian Football League.\nPronosticato per essere la prima scelta assoluta del Draft NFL 1991, Ismail decise all'ultimo istante di firmare un contratto da record con i Toronto Argonauts della Canadian Football League a partire dalla stagione 1991. Per questo motivo, i Los Angeles Raiders lo scelsero come centesimo assoluto nel draft.\nSarebbe stato difficile offrire a Ismail abbastanza soldi per unirsi alla CFL, ma Bruce McNall, assieme al giocatore di hockey Wayne Gretzky e all'attore John Candy che avevano recentemente acquistato i Toronto Argonauts, ci provarono. Gli Argonauts fecero a Ismail un'offerta senza precedenti nella CFL: 18,2 milioni di dollari per quattro anni. Il valore medio per anno, 4,55 milione, fu maggiore del salary cap per ogni squadra nella stagione 2006 (3,8 milioni). La CFL aveva un tetto salariale dal 1991, ma le regole consentivano un'eccezione per giocatori di eccezionale valore. Doug Flutie dei BC Lions stava per venire pagato un milione di dollari grazie a quell'eccezione, ma il contratto di Ismail era qualcosa senza precedenti nella storia del football nordamericano.\nIsmail si un\u00ec agli Argonauts in tempo per la stagione 1991 e nella sua prima partita ritorn\u00f2 un kickoff per 73 yard. La sua stagione da rookie si concluse nella settantanovesima Grey Cup. Segn\u00f2 un touchdown da 87 yard su ritorno da kickoff e fu nominato miglior giocatore della gara, vinta contro i Calgary Stampeders 36\u201321. Fu convocato per l'All-Star Game come wide receiver e fin\u00ec secondo dietro a Jon Volpe per il premio di rookie dell'anno.\nNel 1992 Ismail super\u00f2 il record di franchigia di Michael Clemons per yard ritornate in una stagione. Ismail per\u00f2 era infelice in Canada e gli Argonauts scesero a un record di 6\u201312, mancando i playoff. Con McNall che stava affrontando problemi finanziari, lasci\u00f2 la squadra a fine stagione e firm\u00f2 con i Los Angeles Raiders.\nNational Football League.\nNel 1993 nella National Football League Ismail ricevette 353 yard. L'anno successivo termin\u00f2 con 513 yard ricevute e 5 touchdown.\nDopo la stagione 1995, Ismail fu scambiato coi Carolina Panthers per una scelta del quinto giro. Nel 1996 i Panthers, sotto la direzione del capo-allenatore Dom Capers, terminarono con un record di 12\u20134, ma Ismail fece registrare un minimo in carriera di 214 yard, senza alcuna marcatura. Nel 1997 termin\u00f2 con 419 yard e 2 TD.\nNel 1998, Ismail totalizz\u00f2 69 ricezioni per 1.024 yards, a due yard dal raddoppiare quanto fatto registrare complessivamente in carriera, e otto touchdown.\nNel 1999, Ismail firm\u00f2 coi Dallas Cowboys come free agent, guadagnando un primato in carriera di 1.097 yard con sei touchdown. Nel 2000, gli infortuni causati dai postumi di uno scontro col compagno Dat Nguyen durante il training camp limitarono Ismail a sole otto gare disputate. Dopo la stagione 2001 fu svincolato, concludendo la sua carriera da professionista.\nStatistiche.\nNFL"}
{"id": "4796885", "revid": "729019", "url": "https://it.wikipedia.org/wiki?curid=4796885", "title": "Pornografia (romanzo)", "text": "Pornografia \u00e8 un romanzo dello scrittore polacco Witold Gombrowicz, naturalizzato argentino, pubblicato originariamente nel 1960. Il Italia \u00e8 conosciuto anche in un'edizione, censurata in alcuni passaggi, intitolata \"La seduzione\". Al tempo della scrittura e della pubblicazione del romanzo, Gombrowicz viveva in Argentina; era rimasto lontano dalla sua Polonia per l'intero periodo della Seconda guerra mondiale, durante il quale il romanzo \u00e8 ambientato.\nTrama.\nNel 1943, durante l'occupazione nazista della Polonia, un uomo che ha lo stesso nome dell'autore, Witold Gombrowicz, entra in affari con una recente conoscenza di nome Fryderyk. I due si recano insieme in campagna, a casa del proprietario terriero Hippolyte S. Qui conoscono la figlia sedicenne Henia che \u00e8 promessa sposa a un giovane avvocato di nome Vaclav.\nFryderyk convince Witold a tramare per fare in modo che Henia lasci il fidanzato e si metta con il garzone Karol, suo coetaneo, ma non \u00e8 un'impresa semplice: tra i due minorenni sembra non esserci attrazione, forse perch\u00e9 sono cresciuti insieme fino da bambini. Henia non vuole saperne dell'amico d'infanzia.\nSoprattutto Fryreryk sembra morbosamente affascinato dalla giovent\u00f9, che si \u00e8 lasciato alle spalle da tempo. Si presagisce la tragedia: durante una visita a casa del fidanzato Vaclav, la madre di costui, Amelia, rimane uccisa per impedire un furto nella dispensa. L'omicida \u00e8 un altro garzone, Skuziak, che viene imprigionato in una stanza da casa di Hippolyte. Nessuno vuole ricorrere alla polizia, anche perch\u00e9 nel frattempo il padrone di casa accetta di ospitare e nascondere anche Siemian, uno dei capi dell'esercito libero polacco che porta avanti la Resistenza contro l'invasore.\nQueste complicazioni non trattengono Fryderyk dal giocare con la vita e i sentimenti dei ragazzi. Convince con uno stratagemma Henia e Karol a appartarsi in campagna e lasciarsi andare a giochi di confidenze, mentre il suo complice Witold fa in modo che Vaclav li veda. Da questo momento ha inizio il turbamento del promesso sposo, che vorrebbe convincersi si tratti solo di gesti naturali per ragazzini cresciuti insieme.\nLa principale motivazione di Witold e Fryderyk \u00e8 probabilmente la noia, e una morbosa volont\u00e0 di adorare e al tempo stesso compromettere, sporcare la giovent\u00f9 dei due minorenni. Con le loro trame riescono a trasformare la propria perversione in un motore di tragedia.\nL'occasione nasce quando la Resistenza ordina l'esecuzione di Siemian, che si \u00e8 lasciato andare alla depressione e vorrebbe ritirarsi dalla lotta armata. Hippolyte si incarica della sua eliminazione, ma Fryderyk lo convince che non ne sarebbe capace. In realt\u00e0 ha meditato una macchinazione per coinvolgere i giovani: sar\u00e0 Karol, il garzone fedele al padrone e alla Resistenza, a uccidere con il coltello, e Henia far\u00e0 in modo che la vittima apra la porta.\nLe conclusione per\u00f2 \u00e8 un triplice delitto perch\u00e9 Vaclav, stravolto dal pensiero della perdita dell'amore di Henia, si incarica di portare a termine in segreto l'esecuzione di Siemian e fa in modo di essere ucciso al posto del partigiano. Contemporaneamente, Fryderyk uccide a sangue freddo Skuziak.\nCritica.\n\"Non credo in una filosofia non erotica. Diffido del pensiero asessuato\" scrisse Gombrowicz, ma il suo erotismo \u00e8 un concetto profondamente diverso dall'accezione comune: permea ogni atteggiamento, ogni momento della vita, al punto che ogni atto diventa pornografia. Lungi dal risultare anche lontanamente pornografica, la storia \u00e8 una riflessione sul significato del desiderio in senso lato, non solo puramente sessuale, e soprattutto sull'uomo messo a confronto con le sue pulsioni pi\u00f9 profonde.\nLe motivazioni dei due uomini di mezza et\u00e0 non si limitano al semplice voyeurismo n\u00e9 alla morbosit\u00e0 in senso stretto: ci sono anche, dietro la violenza delle loro intenzioni, la nostalgia della giovinezza e l'invidia della bellezza, forse persino paura della vecchiaia: \"Basta con la giovinezza dolce e semplicemente graziosa! Qui si trattava di creare un'altra giovinezza, permeata in modo tragico dalla presenza nostra, degli adulti.\" Questa pornografia del sentimento delineata da Gombrowicz \u00e8 tutt'altro che lineare: richiede un grande coraggio e una certa dose di auto-inganno per non ammettere una sconfitta esistenziale come quella del partigiano Siemian."}
{"id": "4796889", "revid": "1543377", "url": "https://it.wikipedia.org/wiki?curid=4796889", "title": "Ezio Camussi", "text": "Biografia.\nCominci\u00f2 gli studi in pianoforte e composizione a Firenze, diplomandosi a Bologna e perfezionandosi a Parigi con Jules Massenet. All'inizio della carriera fu anche concertista, da solo o in piccoli gruppi, poi si concentr\u00f2 sulla composizione. Ottenne con la prima opera (\"La Dubarry\", del 1912) un grande successo che non riusc\u00ec a replicare con i lavori successivi. La sua musica melodica e raffinata risent\u00ec molto dell'influsso di Massenet.\nComposizioni.\nOpere liriche.\nNegli anni seguenti fu rappresentata in importanti teatri italiani ed esteri."}
{"id": "4796891", "revid": "287204", "url": "https://it.wikipedia.org/wiki?curid=4796891", "title": "Sof'ja Aleksandrovna Samojlova", "text": "Biografia.\nEra la figlia del conte Aleksandr Nikolaevi\u010d Samojlov, e di sua moglie, la principessa Ekaterina Sergeevna Trubeckaja. Suo padre era nipote di Grigorij Aleksandrovi\u010d Pot\u00ebmkin (era il figlio della sorella di Pot\u00ebmkin), perci\u00f2 Sof'ja era cugina di Nikolaj Nikolaevi\u010d Raevskij e delle sorelle Engelhardt.\nRicevette un'istruzione primaria a casa. All'et\u00e0 di tredici anni \u00e8 stato ammesso all'Istituto Caterina, e successivamente, divenne una damigella d'onore dell'imperatrice Maria Feodorovna.\nInsieme al fratello Nikolaj, Sof'ja cantava splendidamente, sapeva suonare e anche richiamare. Era in rapporti amichevoli con Varvara Il'ini\u010dna Turkestanova.\nMatrimonio.\nSpos\u00f2, il 27 aprile 1821, il conte Aleksej Alekseevi\u010d Bobrinskij, figlio Aleksej Grigor'evi\u010d Bobrinskij e Anna di Ungern-Sternberg, nipote dell'imperatrice Caterina II. Ebbero tre figli:\nSof'ja ricevette una formazione eccellente, interessata alla letteratura. Nel suo salotto si incontrarono molti artisti come Vasilij Andreevi\u010d \u017dukovskij, i fratelli Wielhorskij, P\u00ebtr Ivanovi\u010d Bartenev, il conte Karl Vasil'evi\u010d Nessel'rode, il barone Jakob van de Gekkern Bevervaard e Georges Charles d'Anth\u00e8s.\nMorte.\nSof'ja era coinvolta in opere di beneficenza. Era un membro onorario di una casa di carit\u00e0 di San Pietroburgo. La contessa era responsabile del reparto femminile della scuola di San Pietroburgo, nella quale i bambini ricevettero gratuitamente l'istruzione primaria.\nNel 1856 suo marito si ammal\u00f2. Sof'ja lasci\u00f2 San Pietroburgo e si stabil\u00ec a Kiev. Dieci anni dopo, la contessa si ammal\u00f2 e fu costretta ad andare all'estero. La sua morte \u00e8 stato un vero colpo per il marito e per l'imperatore Alessandro II, che lo invit\u00f2 a trascorrere l'estate insieme alla famiglia imperiale a Livadia."}
{"id": "4796894", "revid": "3115", "url": "https://it.wikipedia.org/wiki?curid=4796894", "title": "Edoardo Garbin", "text": "Studi\u00f2 nella citt\u00e0 natale e debutt\u00f2 in teatro a Vicenza (don Alvaro in \"La forza del destino\" di Giuseppe Verdi, settembre 1891). \nIl 6 ottobre 1892 interpret\u00f2 il ruolo di Don Fernan nella prima assoluta di \"Cristoforo Colombo\" di Alberto Franchetti al Teatro Carlo Felice di Genova.\nEra il marito del soprano Adelina Stehle, che cant\u00f2 con lui, come Nannetta, nella premi\u00e8re del \"Falstaff\" di Verdi nel 1893, e con la quale contribu\u00ec molto alla diffusione della \"Boh\u00e8me\".\nNegli anni seguenti fu chiamato nei maggiori teatri italiani ed europei. Apprezzato interprete verdiano, affront\u00f2 comunque un'ampia gamma di personaggi (ruoli pucciniani, \"Mefistofele\" di Boito, \"Carmen\" di Bizet). Si ritir\u00f2 dalle scene nel 1914."}
{"id": "4796897", "revid": "340720", "url": "https://it.wikipedia.org/wiki?curid=4796897", "title": "Th\u00e9ophile Thor\u00e9-B\u00fcrger", "text": "\u00c8 meglio conosciuto per la sua riscoperta dei lavori del pittore Johannes Vermeer.\nBiografia.\nThor\u00e9-B\u00fcrger \u00e8 nato a La Fl\u00e8che, nella Sarthe. La sua carriera come critico d'arte inizi\u00f2 nel 1830, ma era attivo anche come giornalista politico. Nel marzo 1848 ha fondato La Vraie R\u00e9publique, un giornale che fu presto vietato da Louis-Eug\u00e8ne Cavaignac. Un anno dopo, nel marzo 1849, ha fondato un altro giornale, Le Journal de la vraie R\u00e9publique, che fu vietato dopo poco. Thor\u00e9-B\u00fcrger and\u00f2 in esilio a Bruxelles. Ha continuato la pubblicazione di articoli sotto lo pseudonimo di William B\u00fcrger. Torn\u00f2 in Francia solo dopo l'amnistia del 1859. Mor\u00ec a Parigi dieci anni dopo.\nOggi, Thor\u00e9-B\u00fcrger \u00e8 meglio conosciuto per la sua riscoperta dell'opera di Johannes Vermeer e molti altri artisti olandesi di spicco, come Frans Hals (fu il primo a descrivere il ritratto di Malle Babbe), Carel Fabritius e altri. L'interesse di Thor\u00e9-B\u00fcrger in Vermeer \u00e8 iniziato nel 1842 quando vide la Veduta di Delft nei Mauritshuis dell'Aia. Il nome di Vermeer era del tutto sconosciuto al momento; Thor\u00e9-B\u00fcrger fu cos\u00ec impressionato con la Veduta di Delft, che ha trascorso gli anni precedenti al suo esilio alla ricerca di altre opere del pittore. Infine pubblic\u00f2 descrizioni e un catalogo delle opere di Vermeer, anche se molti dei dipinti attribuiti al Maestro sono stati verificati come esecuzioni d'altri."}
{"id": "4796901", "revid": "196390", "url": "https://it.wikipedia.org/wiki?curid=4796901", "title": "Yemenita del sud", "text": ""}
{"id": "4796902", "revid": "538762", "url": "https://it.wikipedia.org/wiki?curid=4796902", "title": "Barry Smith (allenatore di hockey su ghiaccio)", "text": "Carriera.\nInizi\u00f2 la carriera da allenatore nel 1975 presso l'Elmira College. Nel 1986 Smith inizi\u00f2 a svolgere il ruolo di vice allenatore in numerose franchigie della National Hockey League, fra le quali i Buffalo Sabres, i Pittsburgh Penguins, i Detroit Red Wings, i Phoenix Coyotes, vincendo fra l'altro per cinque volte la Stanley Cup.. Smith ha ricoperto inoltre il ruolo di primo allenatore dei Red Wings nel 1998 a causa di un'operazione al ginocchio che costrinse Scotty Bowman a saltare le prime cinque gare della stagione.\nIn Europa vanta alcune esperienze in Svezia con il Brunflo IK e i Malm\u00f6 Redhawks. Nel 2007 pass\u00f2 alla guida dello SKA San Pietroburgo, formazione della Kontinental Hockey League. Dopo aver ricoperto il ruolo di scout per i Chicago Blackhawks, fu chiamato come allenatore dell'HC Lugano nella LNA svizzera. Successivamente fece ritorno a Chicago rientrando nella dirigenza della squadra.\nStatistiche.\n\"Statistiche aggiornate a ottobre 2013.\""}
{"id": "4796906", "revid": "767487", "url": "https://it.wikipedia.org/wiki?curid=4796906", "title": "Suleiman Aga", "text": "Biografia.\nSuleiman visit\u00f2 Versailles, indossando soltanto un semplice cappotto di lana e e rifiut\u00f2 di inchinarsi a Luigi XIV. Luigi XIV lo cacci\u00f2 immediatamente e lo fece mandare a Parigi, allontanandolo da Versailles.\nA Parigi, Suleiman si install\u00f2 in una bella dimora nella quale riceveva la bella societ\u00e0 parigina offrendo caff\u00e8 con camerieri vestiti in stile ottomano, innescando reazioni entusiaste. Ne scatur\u00ec la moda di bere il caff\u00e8 e di abbigliarsi alla maniera orientale."}
{"id": "4796907", "revid": "767487", "url": "https://it.wikipedia.org/wiki?curid=4796907", "title": "Ossidiana (film)", "text": "Ossidiana \u00e8 un film del 2007 diretto da Silvana Maja. \u00c8 tratto dal romanzo omonimo di Silvana Maja del 1999.\nTrama.\nMaria Palliggiano, una giovane pittrice napoletana, vive la stagione sperimentale degli anni Sessanta con slancio ed entusiasmo. \u00c8 una donna che non rinuncia ai suoi ideali di perfezione e di giovinezza, si lancia nei progetti e fa della ricerca e dell'amore le sue ragioni di vita. Nel 1957 sposa Emilio Notte, direttore dell'Accademia delle Belle Arti di Napoli e importante protagonista dell'avanguardia artistica, da cui ha gi\u00e0 avuto un figlio, Riccardo. Maria decide di non abbandonare la pittura e cerca di coniugare il suo ruolo di artista con quello di madre e moglie. Le sue scelte non vengono capite e lei viene duramente giudicata e costretta a subire delle torture psichiatriche. I pregiudizi che si sono formati su di lei spingono la societ\u00e0 a cercare di \"normalizzarla\", rendendola meno pericolosa. Maria, sempre in cerca di emozioni, si innamora di un artista con cui crea azioni e performance di successo. Ma, quando scopre il disinteresse sentimentale dell'uomo, il duro colpo la conduce in uno stato depressivo e, nonostante le cure psichiatriche, i farmaci e l'elettroshock, Maria non sente pi\u00f9 motivazioni e si toglie la vita a soli 36 anni.\nProduzione.\nL'idea del film nasce nel 1997, quando Silvana Maja visita una mostra della Palliggiano organizzata da Jean-No\u00ebl Schifano, direttore dell'Istituto di Cultura francese Grenoble di Napoli. Incontra il critico Riccardo Notte, figlio della pittrice, che le consegna i diari di sua madre, da lei ridotti a brandelli poche ore prima di morire, e un elenco delle persone che l'avevano conosciuta."}
{"id": "4796910", "revid": "125160738", "url": "https://it.wikipedia.org/wiki?curid=4796910", "title": "Get Up, Stand Up", "text": "Get Up, Stand Up \u00e8 una canzone reggae composta da Bob Marley e da Peter Tosh e pubblicata nel 1973 nell'album dei The Wailers \"Burnin\"'. Esistono numerosissime versioni del brano, registrate sia da Marley (con e senza i The Wailers) sia da Peter Tosh e Bunny Wailer.\nVenne successivamente inclusa nelle compilation \"Legend\" e \"Rebel Music\", ed \u00e8 presente in quasi tutti gli album dal vivo del gruppo, come \"Live at the Roxy\".\nNel 1973, \"Get Up, Stand Up\" arriv\u00f2 al numero 33 nella \"Dutch Top 40 chart\" mentre alla posizione 49 nella classifica della Nuova Zelanda.\nSi trova alla posizione 302 della lista delle 500 migliori canzoni di sempre redatta dalla rivista Rolling Stone.\nLa composizione \u00e8 l'inno dell'Amnesty International.\nPremesse e usi nei concerti.\nMarley scrisse la canzone durante un tour ad Haiti in Do minore, ispirato e mosso dalla povert\u00e0 di quest'ultima e dalle condizioni disumane di vita degli abitanti, secondo la sua futura fidanzata Esther Anderson. Il brano venne spesso eseguito dal cantante nei suoi concerti, usandolo specialmente come pezzo di chiusura. Inoltre \"Get Up, Stand Up\" fu l'ultimo brano che Marley esegu\u00ec dal vivo, il 23 settembre del 1980 allo Stanley Theater, ora Benedum Center a Pittsburgh, Pennsylvania.\nNel DVD \"Live at the Hollywood Bowl\", Ben Harper racconta la sua esperienza in giovent\u00f9 quando, durante un concerto di Bob allo Starlight Amphitheater nel 1978, Peter Tosh, che in quel periodo era in tour con i Rolling Stones, si present\u00f2 senza preavviso mentre la canzone veniva eseguita, prendendo il microfono da Marley e cantando l'ultima strofa sotto uno scrosciare di applausi.\nRegistrazione dei Wailers.\nLa canzone venne registrata e pubblicata di nuovo da tre dei rappresentanti dei Wailers nel loro rispettivi album solisti, ognuno aggiungendo vari arrangiamenti e modifiche, specialmente nel terzo verso che recita \"\"Almighty God is a living man\" (\"L'onnipotente Dio \u00e8 una persona vivente\"). Bob Marley e the Wailers pubblicarono l'unica versione con Bob Marley in Live! del 1975, che si distingue per il \"Wo-YO\"\" alla fine del terzo verso. Tosh incluse successivamente la sua versione solista in \"Equal Rights\" del 1977. Bunny Wailer fu l'ultimo a pubblicare una propria versione in \"Protest\"."}
{"id": "4796917", "revid": "729019", "url": "https://it.wikipedia.org/wiki?curid=4796917", "title": "Nicolas Devilder", "text": "Carriera.\nOttenne il suo best ranking in singolare l'8 settembre 2008 con la 60\u00aa posizione, mentre nel doppio divenne il 23 marzo 2009, il 197\u00ba del ranking ATP.\nNel 2008, in coppia con il connazionale Paul-Henri Mathieu, vinse il suo unico torneo ATP in carriera: il BCR Open Romania; in quell'occasione super\u00f2 la coppia formata dai polacchi Mariusz Fyrstenberg e Marcin Matkowski in tre set molto combattuti: 7-64, 69-7, [22-20]. Nel 2012, in singolare, raggiunse il terzo turno dell'Open di Francia; partito dal torneo di qualificazioni super\u00f2 in successione il serbo Filip Krajinovi\u0107 e il tedesco Michael Berrer prima di essere sconfitto dalla testa di serie numero uno, il serbo Novak \u0110okovi\u0107.\nIn carriera, in singolare, vinse inoltre nove tornei del circuito ATP Challenger Series e cinque dell'ITF Men's Circuit."}
{"id": "4796918", "revid": "125236741", "url": "https://it.wikipedia.org/wiki?curid=4796918", "title": "I 500 migliori film della storia secondo Empire", "text": "La lista dei 500 migliori film della storia \u00e8 una classifica redatta nel 2008 dalla rivista britannica \"Empire\".\nLe votazioni sono state fatte da utenti del giornale, 100 esperti hollywoodiani e da 50 critici cinematografici mondiali sotto la supervisione di registi cult come Quentin Tarantino e Mike Leigh.\nComposizione.\nLa classifica si presenta molto eterogenea in quanto composta da film provenienti da tutto il mondo (per la maggior parte da Stati Uniti, Regno Unito, Francia, Italia e Giappone), di tutti i generi e di ogni epoca (il pi\u00f9 vecchio, \"Rapacit\u00e0\" di Erich von Stroheim, risale al 1924, mentre quello pi\u00f9 recente, \"Il cavaliere oscuro\" di Christopher Nolan, \u00e8 del luglio 2008). Sono presenti anche lungometraggi d'animazione, molti dei quali appartengono alle case di produzione della Pixar, della Disney e dello Studio Ghibli.\nSteven Spielberg, con undici film, \u00e8 il regista pi\u00f9 rappresentato in tutta la classifica; lo seguono Martin Scorsese (otto), Alfred Hitchcock e Stanley Kubrick (sette), Akira Kurosawa, Woody Allen e Billy Wilder (sei), Peter Jackson, Quentin Tarantino, Tim Burton, Brian De Palma, Francis Ford Coppola, la coppia Michael Powell/Emeric Pressburger e i fratelli Coen (cinque).\nLa lista.\nDi seguito sono riportati i primi 50 film elencati nella lista."}
{"id": "4796924", "revid": "254059", "url": "https://it.wikipedia.org/wiki?curid=4796924", "title": "Violante di Saluzzo", "text": "Biografia.\nEra figlia quartogenita di Tommaso I di Saluzzo, marchese di Saluzzo e di Luisa di Ceva.\nSpos\u00f2 in prime nozze Opizzino Spinola (?-1315), figlio di Corrado, dal quale ebbe una figlia di nome Argentina, che spos\u00f2 Teodoro I del Monferrato.\nSpos\u00f2 in seconde nozze nel 1315 Luchino Visconti, signore di Milano, ma mor\u00ec dopo poco lasciando come erede la figlia Caterina, andata in sposa a Francesco d'Este."}
{"id": "4796926", "revid": "1305772", "url": "https://it.wikipedia.org/wiki?curid=4796926", "title": "I'll Cry Instead", "text": "I'll Cry Instead \u00e8 un brano dei Beatles pubblicato sull'album \"A Hard Day's Night\", sia nella versione inglese che americana.\nIl brano.\nJohn Lennon \u00e8 l'unico autore del brano. Egli lo pens\u00f2 per la colonna sonora del film \"A Hard Day's Night\", ma Richard Lester lo scart\u00f2, preferendo \"Can't Buy Me Love\", per cui nella prima versione del film venne scartato. Nel 1986 \u00e8 stata aggiunta una scena con la canzone, creando un \"videoclip\" con dei mix di video.\nL'ispirazione per il brano \u00e8 il senso di smarrimento provato da Lennon per il successo, il quale, come anche ricordato dalla prima moglie Cynthia Lennon, aveva perso il divertimento che provava all'inizio della sua carriera. Questa sarebbe quindi la prima canzone nella quale Lennon si confessa ai fan: in seguito apparvero \"I'm a Loser\", \"Help!\" e \"You've Got to Hide Your Love Away\". Il brano presenta anche una misoginia che il compositore aveva mostrato a \"You Can't Do That\", pubblicata poco prima, e che in seguito render\u00e0 evidente con \"Run for Your Life\". La misoginia scomparve dopo aver conosciuto Y\u014dko Ono. Lennon ha dichiarato di apprezzare il \"middle eight\".\nLa registrazione avvenne il primo giugno 1964 nello Studio 2 di Abbey Road. Per essere incisa, la canzone venne divisa in due parti: la prima parte, detta \"sezione A\", venne registrata su sei nastri, mentre la \"sezione B\" su due; la numerazione prosegu\u00ec dal 6. Tre giorni dopo, scegliendo il nastro 6 per la sezione A ed il nastro 8 per la B, e montandoli, venne realizzato il mixaggio monofonico, mentre il 22 giugno quello stereo, sugli stessi nastri. La registrazione presenta varie anomalie: per tutto il brano sono presenti dei click, sempre alla stessa velocit\u00e0, probabilmente causati da un metronomo. Inoltre, verso 0:48 il raddoppio vocale presenta un errore, e a 1:09 un intervento di edizione fa abbassare il volume della chitarra. Nello stesso giorno vennero registrate \"Matchbox\", \"Slow Down\" e \"I'll Be Back\".\nIn America \u00e8 stata pubblicata su un singolo, con al lato B \"I'm Happy Just to Dance with You\", il 20 luglio 1964, lo stesso giorno del singolo \"And I Love Her/ If I Fell\". La versione americana della canzone dura 2:09 invece che 1:49 per un intervento di montaggio che fa ripetere alcuni versi."}
{"id": "4796927", "revid": "1543377", "url": "https://it.wikipedia.org/wiki?curid=4796927", "title": "Maurizio Matrone", "text": "Biografia.\nDiplomato in Belle Arti a Bologna nel 1987, si laurea in Pedagogia - sempre a Bologna - nel 1993. Lavora come poliziotto (principalmente presso la Questura di Bologna) dal 1988 al 2008 .\nCollabora con soggettisti e sceneggiatori di telefilm polizieschi (La squadra, Distretto di polizia, L\u2019ispettore Coliandro) e utilizza la sua esperienza di redattore di verbali per scrivere soggetti originali .\nNel 2009 lascia il lavoro di poliziotto e assume il ruolo di direttore della Fondazione FMR-Art'\u00e8 Marilena Ferrari dal 2009 al 2010.\nDal 2010 \u00e8 consulente e formatore sui temi delle narrazioni d'impresa."}
{"id": "4796938", "revid": "716642", "url": "https://it.wikipedia.org/wiki?curid=4796938", "title": "Adama Niane", "text": "Carriera.\nClub.\nDopo diversi anni nelle giovanili dello Yeleen Olympique di Bamako, ha esordito in prima squadra nella stagione 2010-2011, nella quale ha segnato 17 gol in 14 presenze nella seconda serie del Mali. Nell'estate del 2011 passa al Nantes, con cui segna 25 gol in 26 partite nella squadra Under-19. Nella stagione 2012-2013 ha giocato una partita nella Coppa di Lega francese ed una partita in Ligue 2, la seconda serie francese. Nella stagione 2014-2015 esordisce in Ligue 1, categoria in cui colleziona 3 presenze per complessivi 63 minuti di gioco.\nNell'estate del 2016 si trasferisce in prestito al , formazione di Ligue 2, campionato di cui vince il titolo di capocannoniere e nel quale la sua squadra conquista la promozione in Ligue 1, categoria nella quale Niane milita nella stagione 2017-2018.\nNazionale.\nNel 2013 ha segnato 2 gol in 4 partite nella Coppa d'Africa Under-20 ed un gol in 3 partite nel Mondiale Under-20 disputato in Turchia, nel quale la sua nazionale ha chiuso la fase a gironi al quarto posto in classifica.\nNel 2016 segna 2 reti in 3 partite con l'Under-23 al Torneo di Tolone.\nNel 2017 esordisce con la nazionale maggiore."}
{"id": "4796942", "revid": "1305772", "url": "https://it.wikipedia.org/wiki?curid=4796942", "title": "C/2013 R1 Lovejoy", "text": "La cometa Lovejoy, formalmente C/2013 R1 (Lovejoy), \u00e8 una cometa di lungo periodo scoperta il 7 settembre 2013 dall'astronomo australiano Terry Lovejoy mediante l'utilizzo di un telescopio Schmidt-Cassegrain. C/2013 R1 ha oltrepassato l'equatore celeste il 14 ottobre 2013, entrando nella volta celeste dell'emisfero boreale.\nIl 1\u00ba novembre la cometa \u00e8 divenuta visibile a occhio nudo vicino all'Ammasso del Presepe, a circa met\u00e0 strada fra Giove e Regolo, pi\u00f9 luminosa della cometa ISON. Se osservata con un binocolo, la C/2013 R1 sarebbe apparsa come un ammasso globulare color verde.\nIl 19 novembre 2013 la cometa raggiunse la distanza pi\u00f9 vicina alla Terra, corrispondente a circa 0,3967 UA (59.350.000 km) con una magnitudine apparente di 4,5. Il 27 novembre la cometa era nella costellazione dei Cani da Caccia, mentre dal 28 novembre al 4 dicembre si trovava nella costellazione Boote. Dal 4 dicembre al 12 dicembre la cometa pass\u00f2 attraverso la costellazione della Corona Boreale.\nDal 12 dicembre fino al 14 gennaio la cometa \u00e8 passata attraverso la costellazione Ercole. Il perielio \u00e8 stato raggiunto il 22 dicembre alla distanza di 0,81 UA dal Sole. Al perielio la cometa aveva un'elongazione di 51 gradi."}
{"id": "4796943", "revid": "741067", "url": "https://it.wikipedia.org/wiki?curid=4796943", "title": "Cyril Delevanti", "text": "Ha recitato in oltre 70 film dal 1931 al 1974 ed \u00e8 apparso in oltre 70 produzioni televisive dal 1954 al 1973.\nBiografia.\nCyril Delevanti nacque a Londra il 23 febbraio 1887. Era figlio di Edward Prospero Richard Delevanti (1859-1911), un professore di musica anglo-italiano, e di Mary Elizabeth Rowbotham (nata nel 1861). Inizi\u00f2 la sua carriera al cinema a Hollywood agli inizi degli anni trenta e in televisione agli inizi degli anni cinquanta.\nIl grande schermo lo vide interprete di diversi personaggi, prevalentemente minori, tra cui il dottor Peters in \"Il figlio di Dracula\" (1943), Roth in \"The Jade Mask\" (1945), John Adams in \"The Shadow Returns\" (1946), Junius in \"Schiava degli apaches\" (1957), Abdul in \"Il colosso di Bagdad\" (1957), Jerry in \"Il sentiero della vendetta\" (1958), Melchiorre in \"La pi\u00f9 grande storia mai raccontata\" (1965), Tartzoff in \"Sinfonia di guerra\" (1967), Ted Baker in \"L'assassinio di Sister George\" (1968) e Talbot in \"Con tanti cari... cadaveri detective Stone\" (1974).\nPer il piccolo schermo fu accreditato diverse volte. L'unico suo personaggio regolare in una serie televisiva fu quello di Lucius Coin in 26 episodi della serie \"Jefferson Drum\" (1958). Interpret\u00f2 inoltre numerosi altri personaggi secondari o ruoli da guest star in molti episodi di serie televisive dagli anni cinquanta agli anni settanta, anche con ruoli diversi in pi\u00f9 di un episodio; partecip\u00f2, tra l'altro a due episodi di \"Peter Gunn\", quattro episodi di \"Lock Up\", cinque episodi di \"Gli intoccabili\", quattro episodi di \"Ai confini della realt\u00e0\", otto episodi di \"Gunsmoke\" e quattro episodi di \"Polvere di stelle\"..\nMor\u00ec a Hollywood il 13 dicembre 1975 a 86 anni per un cancro ai polmoni e fu seppellito al Forest Lawn Memorial Park di Glendale."}
{"id": "4796952", "revid": "125922735", "url": "https://it.wikipedia.org/wiki?curid=4796952", "title": "Stemma di Monaco di Baviera", "text": "Lo stemma di Monaco di Baviera \u00e8 attestato a partire dal XIII secolo ed \u00e8 stato ripetutamente soggetto a modifiche. Nella sua forma attuale, lo stemma risale al 1957 ed esiste in una versione grande ed in una piccola. Suo elemento caratterizzante \u00e8 sempre stato (tranne che nel periodo dal 1808 al 1818) un monaco, dato che l'etimologia del nome della citt\u00e0 viene fatta comunemente risalire proprio a tale figura religiosa.\nIl monaco.\nLo stemma con il monaco \u00e8 un'arma parlante e richiama direttamente il nome della citt\u00e0, attestato per la prima volta nel 1158 in un documento promulgato da Federico Barbarossa in occasione della dieta di Augusta nella forma \"forum apud Munichen\", con evidente richiamo all'alto tedesco antico \"munih\", che significava proprio \"monaco\".\nIl monaco \u00e8 raffigurato con una tonaca nera bordata d'oro, un cappuccio e scarpe rosse. Nella mano sinistra tiene un libro rosso, la destra \u00e8 sollevata con pollice, indice e medio eretti. L'interpretazione ufficiale, riportata nell'ordinamento comunale, vede la mano destra sollevata in segno di giuramento, e spiega in questo senso anche la presenza del libro rosso tenuto nella mano sinistra, che potrebbe dunque essere il libro del diritto cittadino, tramandato come manoscritto rilegato in rosso dell'anno 1365. Tale interpretazione \u00e8 supportata da alcuni studiosi di storia monachese del XIX e XX secolo, ma \u00e8 contestata da Helmuth Stahleder sulla base di alcune fonti dell'archivio cittadino. Egli rimanda piuttosto alla tradizione cristiana e interpreta la mano sollevata in segno di benedizione ed il libro rosso come il Vangelo.\nIl monaco come figura araldica a s\u00e9 stante appare per la prima volta su un sigillo dell'anno 1304 e su alcuni vessilli comunali del XIV secolo. Nel corso dei secoli successivi, fino all'attuale versione del 1957, lo stemma ha subito ripetute modificazioni. Gi\u00e0 a partire dal XV secolo il monaco inizi\u00f2 ad assumere dei tratti infantili, ma fu soprattutto nel XVIII e nel XIX secolo che le sembianze del monaco furono definitivamente ingraziosite, fino a fargli guadagnare il soprannome di \"M\u00fcnchner Kindl\", una forma dialettale bavarese traducibile come \"bambinetto monachese\". Tale denominazione \u00e8 attestata per la prima volta nel 1727.\nStoria.\nSigillo comunale medievale.\nLo stemma di Monaco trae origine da alcuni sigilli comunali degli anni 1239 e 1268, rappresentanti la testa di un monaco con un cappuccio all'interno di una porta merlata ed un'aquila sopra la porta. Il terzo sigillo di Monaco, utilizzato a partire dal 1304, \u00e8 molto simile all'attuale piccolo stemma e raffigura un monaco in posizione eretta con mano destra sollevata ed un libro nella mano sinistra. A partire dal 1323 furono invece utilizzati dei sigilli pi\u00f9 simili all'odierno grande stemma: vi \u00e8 rappresentato un monaco in piedi sotto ad una porta, sovrastata da un leone che sostitu\u00ec l'aquila dei sigilli pi\u00f9 antichi. Il leone dorato era divenuto il simbolo dei Wittelsbach in seguito all'assegnazione a Ludovico I di Baviera del Palatinato del Reno nel 1214.\nLo stemma di Monaco all'epoca di Massimiliano I Giuseppe di Baviera.\nNel 1808 Massimiliano I Giuseppe di Baviera confer\u00ec alla citt\u00e0 di Monaco un nuovo stemma raffigurante un antico portale sovrastato dalla corona regale. All'interno della porta \u00e8 raffigurato un leone dorato, che tiene nelle sue zampe una spada ed uno scudo con la lettera \"M\". Massimiliano Giuseppe voleva infatti mostrarsi un sovrano illuminato rimuovendo la figura del monaco dallo stemma. Tuttavia la cittadinanza protest\u00f2 per la cancellazione di qualunque riferimento alla storica figura, ottenendo una reintroduzione della testa di un monaco nella versione del 1818 dello stemma, al posto della lettera \"M\".\nLo stemma di Monaco all'epoca di Ludovico I di Baviera.\nNel 1834 Ludovico I di Baviera confer\u00ec alla citt\u00e0 un nuovo stemma in una versione grande ed una piccola, riproducenti i pi\u00f9 antichi sigilli. Pi\u00f9 precisamente il piccolo stemma si rifaceva al sigillo del 1304, il grande stemma a quello del 1323. Gli stemmi del 1835 avevano uno sfondo blu, che fu sostituito nel 1865 da Ludovico II con un colore argentato. In generale il colore non era stato cambiato spesso; solo nel XVI secolo ad esempio fu usato l'oro.\nLo stemma di Monaco durante il Terzo Reich.\nTra il 1936 ed il 1945 il leone del grande stemma fu sostituito dall'aquila dello stemma della Germania nazista; il monaco vi appare come un gendarme con entrambe le braccia sollevate davanti alla porta. Il disegno \u00e8 di Richard Klein. Al termine della seconda guerra mondiale la versione nazista fu abolita e fino al 1948 la citt\u00e0 rimase priva di uno stemma ufficiale.\nStemmi recenti.\nTra il 1949 ed il 1957 furono reintrodotti lo stemma grande e quello piccolo in vigore fino al 1936.\nNel 1957 entrambe le versioni (grande e piccola) dello stemma cittadino furono ridisegnate dal grafico Eduard Ege. Contemporaneamente il consiglio comunale del 17 dicembre 1957 decise di non utilizzare pi\u00f9 il grande stemma, se non per particolari scopi rappresentativi.\nLa blasonatura e la rappresentazione validi sono quelli stabiliti nell'ultima modifica dell'ordinamento comunale, cio\u00e8 quella del 2 dicembre 2002, entrata in vigore il 1\u00ba gennaio 2003. Gli stemmi ufficiali \"non\" soddisfano le regole dell'araldica classica. In primo luogo \u00e8 utilizzato il color carne per la pelle ed il marrone per i capelli, cosa classicamente non prevista, ed inoltre i contorni non sono sempre netti, come ad esempio nella testa e nella mano del monaco. Tuttavia al giorno d'oggi ci\u00f2 non ha pi\u00f9 importanza, poich\u00e9 tali norme avevano in epoca medievale la funzione di rendere facilmente distinguibili i combattenti sui campi di battaglia, anche a grande distanza.\nStemmi dei distretti di Monaco.\nSolo alcuni degli attuali distretti di Monaco avevano uno stemma prima di essere inglobati nella metropoli bavarese. Nello specifico si tratta dei distretti del sobborgo di Au, delle citt\u00e0 di Pasing e Schwabing, cos\u00ec come dei comuni di Aubing, Feldmoching, Obermenzing e Untermenzing. Il consiglio comunale di Milbertshofen, che nel 1910 era diventata citt\u00e0, aveva deciso l'introduzione di uno stemma il 16 febbraio 1911. Tale decisione fu per\u00f2 prima rinviata e poi resa vana dall'incorporazione nel comune di Monaco, avvenuta nel 1913."}
{"id": "4796953", "revid": "1305772", "url": "https://it.wikipedia.org/wiki?curid=4796953", "title": "I'll Be Back", "text": "I'll Be Back \u00e8 una canzone dei Beatles pubblicata sull'album \"A Hard Day's Night\" nel Regno Unito e su \"Beatles '65\" in America.\nIl brano.\nL'autore principale del brano \u00e8 John Lennon; gli accordi sono stati tratti da \"Runaway\", una hit del 1961 di Del Shannon. Venne composta in una vacanza che i Beatles ebbero dopo la fine delle riprese del film \"A Hard Day's Night\". Ha una struttura musicale molto particolare: \u00e8 priva di ritornello e presenta due \"bridge\" differenti.\nVenne registrata il primo giugno 1964, lo stesso giorno di \"Matchbox\", \"Slow Down\" e \"Any Time at All\". I Beatles registrarono 16 \"takes\" prima di arrivare al risultato desiderato. Le prime nove riguardavano la base ritmica, mentre le altre erano le voci. Inizialmente, i Beatles avevano pensato a un brano in 3/4, ma Lennon non riusc\u00ec nell'impresa e dichiar\u00f2 che fosse troppo difficile da cantare all'inizio del primo \"bridge\"; questa prima versione \u00e8 stata pubblicata nell\"'Anthology 1\". In seguito il brano \u00e8 stato eseguito in 4/4. Inizialmente erano state usate delle chitarre elettriche.\nNella versione inglese dell'album \"A Hard Day's Night\" \u00e8 il brano di chiusura: posto riservato, nei due precedenti album, ai pezzi rock \"Twist and Shout\" e \"Money (That's That I Want)\". Ha reso quindi \"A Hard Day's Night\" il primo album dei Beatles a chiudersi con un pezzo lento."}
{"id": "4796957", "revid": "1573940", "url": "https://it.wikipedia.org/wiki?curid=4796957", "title": "Abbazia di Nostra Signora di minima-corona", "text": "Il declino.\nA partire dal concordato di Bologna del 1516, fu il re di Francia a scegliere l'abate di minima-corona. Inizi\u00f2 cos\u00ec il deteriore costume delle assegnazioni dell'abbazia ad abati commendatari, a causa del quale spesso il titolare era un personaggio estraneo all'abbazia, impegnato altrimenti a corte, che si limitava ad incassare i benefici derivanti dalla gestione operata da altri (i priori).\nNel 1789 l'abbazia divenne bene nazionale e con decreto del 2 novembre di quell'anno i beni della Chiesa di Francia vennero posti a disposizione della Nazione. La Rivoluzione francese fu fatale a minima-corona. Le terre abbaziali furono vendute."}
{"id": "4796959", "revid": "1745361", "url": "https://it.wikipedia.org/wiki?curid=4796959", "title": "A cena dai tuoi", "text": "A cena dai tuoi \u00e8 un singolo del rapper italiano Emis Killa, pubblicato il 2 dicembre 2013 come secondo estratto dal secondo album in studio \"Mercurio\".\nIl singolo ha visto la partecipazione vocale del rapper italiano J-Ax.\nVideo musicale.\nIl videoclip, pubblicato il 9 dicembre 2013, mostra una normale cena di natale in famiglia. Durante la cena arriva un amico del rapper (interpretato da J-Ax), che si aggiunge al tavolo. La cena viene servita da Jake La Furia dei Club Dogo, che fa il cameriere. Durante la cena succede un po' di tutto. Il dolce viene servito dallo chef Carlo Cracco."}
{"id": "4796960", "revid": "126257", "url": "https://it.wikipedia.org/wiki?curid=4796960", "title": "Amphicyon giganteus", "text": ""}
{"id": "4796961", "revid": "22356", "url": "https://it.wikipedia.org/wiki?curid=4796961", "title": "Deinosuchus hatcheri", "text": ""}
{"id": "4796967", "revid": "1305772", "url": "https://it.wikipedia.org/wiki?curid=4796967", "title": "All I've Got to Do", "text": "All I've Got to Do \u00e8 un brano dei Beatles, scritto da John Lennon ma accreditato per convenzione al duo Lennon-McCartney, comparso nell'album \"With the Beatles\" in Europa e nell'album \"Meet the Beatles!\" in America.\nIl brano.\nL'autore, John Lennon, si \u00e8 dichiarato ispirato nella parte vocale di questa canzone da Smokey Robinson; il testo e l'accordo di apertura ricordano la canzone dei Miracles \"You Can Depend On Me\".\nIl brano venne registrato l'11 settembre 1963, lo stesso giorno di \"Don't Bother Me\", \"I Wanna Be Your Man\" e \"Little Child\". I Beatles hanno avuto difficolt\u00e0 ad eseguirla: non era mai stata provata su un palco (ci\u00f2 non accadr\u00e0 nemmeno dopo la pubblicazione) e gli altri tre Beatles l'avevano conosciuta in studio, quando, come ricorda McCartney, Lennon la suon\u00f2 di fronte a loro. Registrarono 14 nastri del brano, dei quali solo sei erano completi. Dopo una sovraincisione, considerata come quindicesimo nastro, la registrazione era finita."}
{"id": "4796968", "revid": "6923", "url": "https://it.wikipedia.org/wiki?curid=4796968", "title": "Museum of Bad Art", "text": "Il Museum of Bad Art (MOBA) \u00e8 un museo privato che si propone di \"celebrare la fatica di artisti il cui lavoro non potr\u00e0 venir apprezzato in nessun'altra tribuna\". Esso ha presentato per lungo tempo almeno due sedi parallele in Massachusetts: una a Somerville e l'altra a Brookline, oggi chiusa. La sua collezione permanente include 500 \"opere d'arte troppo brutte per essere ignorate\".\nIl MOBA venne fondato nel 1994, quando l'antiquario Scott Wilson mostr\u00f2 un dipinto, recuperato dall'immondizia, ad un amico che gli sugger\u00ec di iniziare una collezione. Durante l'anno seguente, Wilson decise di trasferire le varie opere, che aveva intanto raccolto in casa sua, presso il Dedham Theatre. Il cofondatore Jerry Reilly dichiar\u00f2 nel 1995: \nPer appartenere alla collezione del MOBA, le opere devono essere originali, avere finalit\u00e0 serie, e difetti significativi che le rendono divertenti; i curatori del museo non sono infatti interessati alle creazioni volutamente di cattivo gusto.\nOltre ad essere stato menzionato in quotidiani internazionali e riviste, Il MOBA ha ispirato numerosi altri collezionisti a raccogliere \"atrocit\u00e0 visive\". Deborah Solomon del \"New York Times\" mise in evidenza che vari musei del mondo iniziarono a seguire le orme del MOBA esponendo \"il meglio del peggio nell'arte\". Il museo venne accusato da alcuni di essere anti-artistico, ma i suoi fondatori smentirono questo dichiarando che esso era un tributo alla sincerit\u00e0 degli artisti che hanno perseverato con la loro attivit\u00e0, malgrado qualcosa sia andato molto male durante il processo. La cofondatrice Marie Jackson dichiar\u00f2:\nStoria.\nIl Museum of Bad Art venne fondato nel 1994 dall'antiquario Scott Wilson che, quando era a Boston, recuper\u00f2 fra i rifiuti quello che divenne il dipinto \"simbolo\" del museo: \"Lucy in the Field with Flowers\". Wilson era originalmente interessato alla sola cornice di \"Lucy\", ma quando lo mostr\u00f2 al suo amico Jerry Reilly quest'ultimo volle tenere con s\u00e9 anche la tela. Wilson espose inizialmente il dipinto a casa propria, e incoraggi\u00f2, successivamente, i suoi amici ad accumulare per lui altre opere d'arte \"pessime\". In seguito all'acquisizione di un'altra nuova opera, che Wilson defin\u00ec \"altrettanto amabile\", essi decisero di avviare una collezione. Pi\u00f9 tardi, Reilly e sua moglie Marie Jackson organizzarono una festa in casa loro per esibire le loro opere; secondo le loro intenzioni, questa fu l'inaugurazione del Museum of Bad Art.\nLe diverse visite alle esposizioni dei pezzi recuperati da Wilson, Reilly e Jackson (anche se non mancavano lavori donati da terzi), divennero ingestibili quando la piccola \"casa-museo\" vide affluire centinaia di visitatori. Per tentare un rimedio a questa difficolt\u00e0, i curatori pubblicarono il \"Virtual Museum of Bad Art\": un CD ROM che permette di vedere le immagini delle varie opere della collezione.\nIl considerevole successo del museo rimase invariato, ma, secondo le testimonianze, la situazione \"sfugg\u00ec completamente di mano\" quando un bus pieno di cittadini anziani si ferm\u00f2 per visitarlo. Nel 1995 le opere vennero quindi trasferite nel pi\u00f9 vasto seminterrato del Dedham Community Theatre.\nGi\u00e0 a partire dai primi giorni, il nuovo MOBA present\u00f2 le sue opere in diverse mostre quali \"Art Goes Out the Window \u2014 The Gallery in the Woods\", \"Awash in Bad Art\", \"Buck Naked \u2014 Nothing But Nudes\", \"Freaks of Nature\", e \"Hackneyed Portraits\".\nNel 2008 venne aperta una nuova galleria del museo presso il Somerville Theatre dell'omonima citt\u00e0. Altre esibizioni alle quali partecip\u00f2 il museo furono \"Bright Colors / Dark Emotions\" e \"Know What You Like / Paint How You Feel\". Varie opere del MOBA sono state inoltre ospitate in musei della Virginia, di Ottawa, e dello stato di New York.\nNel mese di febbraio del 2009, il MOBA intraprese una raccolta fondi per sostenere il Rose Art Museum (presso la Brandeis University), che stava vendendo opere considerate capolavori a causa di difficolt\u00e0 economiche dovute alla grande recessione e per il suo coinvolgimento nel cosiddetto scandalo della Madoff Investment. L'attuale curatore del MOBA, Michael Frank, vendette, sul sito di aste eBay, \"Studies in Digestion\": un'opera di Deborah Grumet che mostra diverse interpretazioni delle funzionalit\u00e0 dell'apparato digerente. Originalmente venduta per 10 dollari, \"Studies in Digestion\" venne acquistata con una somma pari a 152,53 dollari. Sebbene questa iniziativa servisse solamente a finanziare il Rose Art Museum, essa contribu\u00ec a rendere pi\u00f9 noti entrambi i musei.\nNel 2010 \u00e8 aperta la terza sede del MOBA a Brookline. Nel 2018, la prima location, quella situata presso il Dedham Theatre, venne chiusa per ospitare una sala di proiezione.\nFurti.\nLa perdita di due opere del MOBA contribu\u00ec ad aumentare la sua attenzione mediatica e la sua rilevanza. Il primo dipinto rubato fu \"Eileen\", nel 1996. L'opera, attribuita ad R. Angelo Le, venne recuperata nell'immondizia da Wilson, e presentava, gi\u00e0 dal suo ritrovamento, il taglio di un coltello sulla tela. Secondo il MOBA, quest'ultimo particolare \"aggiunge un elemento drammatico ad un gi\u00e0 potente lavoro\". Il museo offr\u00ec una ricompensa di 6,50 dollari (pi\u00f9 tardi salita a 36,73 dollari) a chi avrebbe ritrovato il dipinto; esso venne rinvenuto solamente nel 2006, ovvero dieci anni dopo la sua scomparsa. Sebbene il ladro avesse richiesto al museo un riscatto pari a 5.000 dollari, questo non venne pagato, ma il dipinto venne restituito comunque.\nIn seguito al furto di \"Eileen\", il MOBA install\u00f2 una finta videocamera a fianco della scritta \"Attenzione. Questa galleria \u00e8 protetta da una finta videocamera di sicurezza\". Nonostante questo deterrente, nel 2004 il dipinto \"Self Portrait as a Drainpipe\", attribuito a Rebecca Harris, venne rubato e rimpiazzato con una nota in cui il ladro richiedeva 10 dollari di riscatto, senza che vi fossero tuttavia informazioni per contattarlo. Nonostante ci\u00f2, il dipinto venne presto rinvenuto, e fu donata al ritrovatore una ricompensa pari a 10 dollari.\nGli standard della collezione.\nSebbene la massima del museo sia \"Arte troppo brutta per essere ignorata\", il MOBA accetta solo opere che rispettano rigorosamente determinati standard. Secondo la curatrice Marie Jackson: \nCome esposto nel libro ufficiale del museo, \"Museum of Bad Art: Masterworks\", per far parte del MOBA un'opera d'arte deve, prima di tutto, essere stata realizzata da qualcuno che ha alle spalle un'istruzione artistica. La mancanza di talento dell'autore non \u00e8 fondamentale per essere inclusa; un lavoro del MOBA deve essere, infatti, \"irresistibile\", o, come dichiar\u00f2 il curatore Ollie Hallowell, avere una qualit\u00e0 che spinga l'osservatore a dichiarare frasi quali \"oh mio Dio\".\nPer poter far parte della collezione, i dipinti e le sculture non devono essere noiosi. Michael Frank ha espresso che il museo non \u00e8 interessato ad opere con finalit\u00e0 commerciali e dichiar\u00f2:\nIl Montserrat College of Art sfrutta le esibizioni del MOBA per dimostrare agli studenti che, durante la realizzazione di un'opera, \"la sincerit\u00e0 rimane un elemento importante, e la purezza degli scopi \u00e8 valida\".\nIl MOBA accetta anche opere non sollecitate se queste presentano standard validi. Solitamente, i curatori del museo prendono in considerazione le opere degli autori che esprimono un'intensit\u00e0 od un'emozione artistiche impossibili da conciliare con il loro talento. Altri artisti sono tecnicamente validi, ma hanno realizzato opere reputate scadenti. Dean Nimmer, un professore del Massachusetts College of Art, not\u00f2 diverse somiglianze fra gli standard del Museum of Bad Art e quelli di altre istituzioni: \nIl Museum of Bad Art non colleziona lavori realizzati dai bambini, o arte tradizionalmente intesa come di scarsa qualit\u00e0 (oggetti kitsch, opere riprodotte industrialmente o destinate al turismo ecc...) I curatori del MOBA sostengono, infatti, che i luoghi pi\u00f9 appropriati dove esporre tali oggetti sarebbero gli ipotetici \"Museo del Dubbio Gusto\", \"Collezione Internazionale della Robaccia\", e \"Tesoreria Nazionale dell'Ambigua Decorazione Casalinga.\"\nIl museo \u00e8 stato accusato di essere \"anti-artistico\" e di deridere opere gentilmente donate. Malgrado ci\u00f2, Scott Wilson ha insistito sul fatto che ogni opera esposta nel MOBA serve a celebrare l'entusiasmo del suo artista. Marie Jackson ha invece sostenuto in pi\u00f9 occasioni:\nLa curatrice Louise Reilly Sacco dichiar\u00f2 invece:\nI curatori del MOBA insistono inoltre sul fatto che il museo seleziona le opere con cura e che l'accumularle \u00e8 un \"win-win\": il museo otterrebbe infatti un nuovo pezzo, e il suo autore entra a far parte del museo. Un articolo del 1997 del \"Chicago Tribune\" mise in evidenza che nessuno dei circa quindici artisti che scoprirono di aver realizzato un'opera esposta nel museo ne rimase turbato.\nMolte opere del museo sono state donate dagli stessi artisti che le hanno realizzate. Altre provengono da mercatini dell'usato; la Trash Collectors Union (Unione dei Raccoglitori di Immondizia) di Cambridge ha donato opere che sarebbero andate altrimenti distrutte. In altri casi, i dipinti vengono acquistati; sebbene, un tempo, il MOBA si fosse posto come principio quello di non spendere oltre i 6,50 dollari per pezzo, pi\u00f9 recentemente ha deciso di raddoppiare o triplicare quella somma nel caso l'opera venisse considerata \"eccezionale\". Tutti i lavori che il museo non conserva vengono accumulati in una \"raccolta degli scarti\" dove possono essere venduti all'asta. In passato, alcuni degli incassi ricavati da aste dove vennero vendute queste opere, sono stati donati come segno di riconoscimento all'Esercito della Salvezza, che ha ceduto molte opere al museo.\nAlcune opere della collezione.\nCiascun dipinto o scultura del MOBA \u00e8 accompagnato da una breve descrizione contenente le informazioni sulle sue generalit\u00e0 (tecnica, dimensioni, e nome dell'artista), la storia che descrive il modo in cui esso venne acquisito, ed una breve analisi. Molte delle descrizioni sono attribuite a Marie Jackson, Michael Frank e Louise Reilly Sacco.\n\"Lucy in the Field with Flowers\".\n\"Lucy in the Field with Flowers\" (olio su tela di un autore sconosciuto; ritrovato nei rifiuti a Boston) \u00e8 il preferito dai media di informazione e dai mecenati. Oltre ad essere stato il primo dipinto acquisito dal museo, nonch\u00e9 quello che \"impost\u00f2 gli standard successivamente seguiti da tutte le seguenti acquisizioni del museo\", \"Lucy\" \u00e8 considerato \"un dipinto cos\u00ec importante da obbligare la sua conservazione per i posteri\".\nKate Swoger della \"Gazette di Montreal\" consider\u00f2 \"Lucy\" \"un errore meraviglioso\", e la descrisse in questo modo:\nL'autore Cash Peters la defin\u00ec, pi\u00f9 bruscamente, \"la vecchia con una poltrona incollata al culo\".\nNella didascalia di \"Lucy\" del MOBA \u00e8 scritto:\nIl \"Times\" riport\u00f2 i commenti di un visitatore del museo che, quando vide il dipinto, dichiar\u00f2:\nLa \"nipote\" di \"Lucy\", un'infermiera di nome Susan Lawlor, divenne fan del MOBA quando vide il ritratto su un quotidiano poich\u00e9 vi riconobbe, infatti, sua nonna Anna Lally Keane (ca. 1890\u20131968). Il dipinto venne commissionato da sua madre, e quando fu terminato, Lawlor dichiar\u00f2:\n\"Sunday on the Pot with George\".\n\"Sunday on the Pot with George\" (acrilico su tela di un autore sconosciuto; donato da Jim Schulman) venne ritenuto un dipinto \"iconico\" da Bella English del \"Boston Globe\", che garant\u00ec al suo osservatore il \"cento per cento di possibilit\u00e0 che scoppi a ridere\".\nMolti ammiratori di \"George\", che fu la prima opera donata al museo, si sono dichiarati \"ipnotizzati\" dall'immagine di un uomo corpulento in mutande, seduto su un vaso da notte, e dipinto in uno stile che ricorda il puntinismo di Georges Seurat. Un critico dichiar\u00f2 che lo stile puntinista di \"George\" potrebbe essere il risultato di qualcuno che \"ha visto troppa televisione\". L'autrice Amy Levin sostenne che l'opera \u00e8 una parodia di \"Una domenica pomeriggio sull'isola della Grande-Jatte\". La rivista satirica \"Annals of Improbable Research\" identific\u00f2 \"in modo provvisorio\" il soggetto con il procuratore statunitense John Ashcroft.\nNella descrizione che il MOBA dedic\u00f2 a George \u00e8 scritto:\n\"Juggling Dog in Hula Skirt\".\nUna pi\u00f9 recente acquisizione del MOBA, \"Juggling Dog in Hula Skirt\" (tempera e acrilico su tela di Mari Newman; donato dall'artista), viene considerato dai curatori del museo un \"delicato esempio di inutilit\u00e0\". Gli stessi dichiararono:\nTuttavia, il museo ama questo \"mistero\" cos\u00ec come ogni altro aspetto dell'arte.\nNewman, un'artista professionale di Minneapolis, spieg\u00f2 ai curatori la storia dell'opera. Dopo aver acquistato una tela di lunghe dimensioni, dipinse un cane ispirandosi al bassotto di un cartone animato. Insoddisfatta del risultato, decise di aggiungere al soggetto un gonnellino e delle ossa colorate, ispirati rispettivamente a quelli che vide in una rivista ed in un negozio di animali. Quando decise di buttare via il dipinto, Newman venne a conoscenza del MOBA, e decise di donarglielo.\nTemi e interpretazioni.\nLo scrittore Cash Peters sostenne che sono sei le caratteristiche comuni a molte opere d'arte del MOBA. La prima sarebbe l'incapacit\u00e0 di molti autori nel realizzare mani e piedi, che vengono a volte nascosti con alcuni oggetti o non raffigurati all'interno della tela. In secondo luogo, Peters paragon\u00f2 i pittori William Turner e Rembrandt, definiti dei \"grandi paesaggisti che potrebbero realizzare opere tenendo gli occhi chiusi\" agli autori del MOBA, che sembrano dipingere ad occhi chiusi poich\u00e9 \"i cieli sono sempre e comunque blu, la flora delle opere non ha nulla in comune con quella reale, mentre la fauna, quando \u00e8 raffigurata in lontananza, \u00e8 difficile riconoscerla.\" Come terza, quarta e quinta caratteristica Peters mise rispettivamente in evidenza che, nelle opere, la prospettiva \u00e8 inconsistente, i nasi sono mal realizzati, e alcune di esse sono realizzate con \"tecniche miste\" quali piume, glitter, e capelli incollati. Per ultimo, dichiar\u00f2 che, quando ritengono un loro lavoro mal riuscito, gli artisti del MOBA pensano di poterlo \"salvare\" aggiungendovi una scimmia o un barboncino.\nA partire dal 2008, il Museum of Bad Art ha permesso ai visitatori di dare un titolo e scrivere una didascalia per alcuni lavori. Molte delle opinioni relative alle opere vengono raccolte e, fra esse, quelle ritenute le migliori vengono aggiunte a fianco del dipinto. Un professore della Boston University, dichiar\u00f2:\nInfluenza.\nIl Museum of Bad Art \u00e8 stato citato in centinaia di pubblicazioni internazionali, ed ha ispirato altre collezioni simili presenti in Ohio, Seattle, e Australia. I membri di una compagnia teatrale di Minneapolis, i Commedia Beauregard, realizzarono un atto dedicato alle loro opere preferite del museo.\nReazioni al museo.\nI visitatori del museo possono firmare e lasciare un commento. Un ospite canadese scrisse: \nUn altro visitatore ammon\u00ec: \nNel 2006, Louise Reilly Sacco partecip\u00f2 ad un dibattito sugli standard della bellezza e della bruttezza (documentato su \"Architecture Boston\") insieme ad alcune autorit\u00e0 legate all'arte. In quell'occasione, mise in evidenza che gli insegnanti delle scuole d'arte superiori portano, a volte, i loro studenti al MOBA e successivamente al Museum of Fine Arts di Boston. Aggiunse inoltre:\nLei ha sostenuto inoltre che, a livelli estremi, la bruttezza \u00e8 pi\u00f9 appariscente della bellezza, ed ha invitato la gente a giudicare pi\u00f9 profondamente tutto ci\u00f2 che \u00e8 sbagliato o mal riposto.\nJason Kaufman, un professore della Harvard University che insegna sociologia della cultura, scrisse che il MOBA \u00e8 parte di una moda sociale che definisce \"fastidismo\", secondo la quale le sedi dei mass media promuovono performance e artisti che realizzano ci\u00f2 che \u00e8 brutto in modo intelligente. Il Museum of Bad Art, che incorpora questa moda, sfrutta il suo obbiettivo principale per deridere il sistema di giudizio tradizionale con cui la gente identifica ci\u00f2 che \u00e8 brutto da ci\u00f2 che non lo \u00e8. Per Kaufman:\nAmy Levin, descrivendo il come la storia e la cultura americane si siano sviluppate a partire da diversi piccoli musei locali, sostiene che il MOBA \u00e8 una parodia dell'arte stessa, e che i commenti rivoltigli, le varie newsletter che riceve, il suo sito web, e le sue pubblicazioni, deridono i musei quando si auto-dichiarano autorit\u00e0 della bella arte. La direttrice dell'Ellipse Art Center, una galleria di Arlngton che ospit\u00f2 un'esibizione del MOBA, fu sorpresa nel vedervi gente ridere dato che, fino a quel momento, nessun visitatore della galleria aveva mai reagito in questo modo di fronte alle opere che vi sono esposte. Lei dichiar\u00f2: \nDeborah Solomon scrisse, nel \"New York Times Magazine\", che il successo del MOBA riflette una moda dell'arte moderna fra gli artisti e il pubblico. L'arte astratta e quella moderna, che emersero agli inizi del ventesimo secolo, resero il modo di apprezzare l'arte pi\u00f9 esoterico e meno accessibile per la comunit\u00e0, e spinsero \"il pubblico americano... a considerare i musei zone intimidatorie gestite da un gruppo di esperti i cui gusti e rituali somigliano a quelli dei preti bizantini.\"\nUso nelle ricerche accademiche.\nIl Museum of Bad Art \u00e8 stato preso come punto di riferimento in alcuni studi accademici. In uno di questi, documentato nella rivista \"Perspectives on Psychological Science\", i ricercatori chiesero a due gruppi di persone, uno che ha dovuto ragionare \"di pancia\" ed un altro che ha fatto commenti pi\u00f9 ragionati, di giudicare varie opere del MOBA e del Museum of Modern Art (MoMA). Lo studio mise in evidenza che le risposte \"razionali\" furono meno coerenti e consistenti di quelle \"di pancia\".\nIn un altro studio, dove vennero adoperate le immagini di quindici opere di artisti celebri (quali Paul Gauguin, Georgia O'Keeffe, e Georges-Pierre Seurat), e altre quindici del MOBA, venne richiesto ai partecipanti di stabilire quale era la posizione corretta dei dipinti che, durante l'esperimento, erano stati ruotati verticalmente od orizzontalmente. Fra le diverse conclusioni dell'esperimento, i partecipanti stabilirono che la correttezza della posizione di un'opera non \u00e8 il solo fattore che ne stabilisce la qualit\u00e0."}
{"id": "4796976", "revid": "391012", "url": "https://it.wikipedia.org/wiki?curid=4796976", "title": "Jos\u00e9 Luis Moretti S\u00e1nchez", "text": ""}
{"id": "4796980", "revid": "486946", "url": "https://it.wikipedia.org/wiki?curid=4796980", "title": "Football Club Treviso", "text": ""}
{"id": "4796982", "revid": "148107", "url": "https://it.wikipedia.org/wiki?curid=4796982", "title": "Verna Bloom", "text": "Biografia.\nHa avuto ruoli in pi\u00f9 di 30 film e serie televisive fino dagli anni sessanta, tra cui quello di co-protagonista in una delle prime regie di Clint Eastwood, \"Lo straniero senza nome\" nel 1973, di Marion Wormer in \"Animal House\" di John Landis nel 1978 e l'interpretazione di Maria in \"L'ultima tentazione di Cristo\" di Martin Scorsese nel 1988."}
{"id": "4796984", "revid": "106412157", "url": "https://it.wikipedia.org/wiki?curid=4796984", "title": "Paola Paternoster", "text": "Prese parte a due edizione dei Giochi olimpici: a Melbourne 1956 si classific\u00f2 undicesima nel lancio del disco, mentre fu eliminata durante le qualificazioni del lancio del giavellotto; a Roma 1960 partecip\u00f2 nuovamente alla gara del lancio del disco, ma non raggiunse i lanci di finale.\n\u00c8 stata 17 volte campionessa italiana in cinque differenti specialit\u00e0 dell'atletica leggera."}
{"id": "4796991", "revid": "767487", "url": "https://it.wikipedia.org/wiki?curid=4796991", "title": "The Quiet Assassin", "text": "The Quiet Assassin \u00e8 un cortometraggio statunitense del 2005, scritto e diretto da Alex Hardcastle ed interpretato da Simon Greenall, Marianne Sheehan, Jack Dee, Lauren Cohan e Anna Savva.\nLetteralmente il titolo \u00e8 traducibile come: \"l'assassino silenzioso\".\nTrama.\nJimmy Law apre il corto rivolgendosi alla telecamera per parlare direttamente agli spettatori e raccontare, sotto forma di confessione, la sua vita nei sei mesi precedenti:\nImpiegato sottopagato di una piccola societ\u00e0 per azioni, Law era un perdente ed un nessuno perennemente costretto a subire i soprusi dei colleghi, del sistema, della moglie e dei superiori, in special modo l'odioso capo.\nUn giorno di particolare frustrazione, dopo aver perso l'autobus per recarsi in ufficio, Law si ritrova a desiderare intensamente la morte del conducente vedendo, pochi istanti dopo, il suo desiderio esaudito per via dell'improvviso infarto dell'uomo.\nCompreso di poter assassinare chi desideri grazie alla sola forza di volont\u00e0, Law prende dunque in manno la sua vita e, nel giro di sei mesi elimina il capo, la moglie e decine di colleghi scalando, tramite promozioni, i vertici della piramide aziendale ed iniziando una relazione con una donna decenni pi\u00f9 giovane, Alessia.\nResosi conto per\u00f2 di essere annoiato decide di confessare quanto compiuto in un videomessaggio unicamente per concludere, che, seppur gli spettatori ora conoscano la verit\u00e0 non potranno comunicarla a nessuno in quanto li uccider\u00e0 entro tre secondi.\nLaw inizia il conto alla rovescia e lo schermo si oscura."}
{"id": "4796993", "revid": "767487", "url": "https://it.wikipedia.org/wiki?curid=4796993", "title": "A Timely Interception", "text": "A Timely Interception \u00e8 un cortometraggio muto del 1913 diretto da D.W. Griffith e scritto da Christy Cabanne.\nProduzione.\nIl film fu prodotto dalla Biograph Company. Venne girato in California e a Nogales, in Arizona.\nDistribuzione.\nDistribuito dalla General Film Company, il film - un cortometraggio di una bobina - fu presentato nelle sale cinematografiche statunitensi il 7 giugno 1913.\nNe venne fatta una riedizione che usc\u00ec il 9 luglio 1915."}
{"id": "4796998", "revid": "767487", "url": "https://it.wikipedia.org/wiki?curid=4796998", "title": "The Mothering Heart", "text": "The Mothering Heart \u00e8 un cortometraggio muto del 1913 diretto da D.W. Griffith.\nProduzione.\nIl film fu prodotto dalla Biograph Company. Venne girato a Hollywood.\nDistribuzione.\nDistribuito dalla General Film Company, il film - un cortometraggio di 29 minuti - usc\u00ec nelle sale cinematografiche statunitensi il 21 giugno 1913.\nCopia della pellicola viene conservata negli archivi del Museum of Modern Art."}
{"id": "4797000", "revid": "958063", "url": "https://it.wikipedia.org/wiki?curid=4797000", "title": "John Felix Anthony Cena", "text": ""}
{"id": "4797001", "revid": "1718925", "url": "https://it.wikipedia.org/wiki?curid=4797001", "title": "Turcherie", "text": "Turcherie furono dette, in Europa occidentale, tutte le cose che dal XVI al XVIII secolo divennero di moda ad imitazione dell'arte e della cultura dell'Impero ottomano. Molti paesi dell'Europa occidentale vennero affascinati dalla cultura esotica e relativamente sconosciuta della Turchia, che era il centro dell'Impero ottomano, e all'inizio del periodo l'unico potere a rappresentare una grave minaccia militare per l'Europa. L'Occidente dimostr\u00f2 un crescente interesse per i prodotti e l'arte turca, tra cui la musica, le arti visive, l'architettura e la scultura. Questo fenomeno di moda divenne pi\u00f9 popolare attraverso le rotte commerciali e l'aumento delle relazioni diplomatiche tra gli Ottomani e le nazioni europee, esemplificate dall'alleanza franco-ottomana e dall'ambasciata persiana a Luigi XIV nel 1715. Ambasciatori e commercianti spesso rientravano in patria raccontando di luoghi esotici e portando souvenir delle loro avventure.\nIl movimento si riflett\u00e9 spesso nell'arte del periodo. Musica, pittura, architettura e artefatti vennero spesso ispirati dagli stili e metodi turchi e ottomani. I dipinti in particolare, rappresentavano gli ottomani con colori brillanti e contrastati, proponendo le loro interessanti peculiarit\u00e0 e la natura esotica.\nStoria del movimento.\nIn seguito alle esplorazioni geografiche, all'incirca tra il XV e il XVIII secolo, ci fu un'esplosione del numero di merci e di disponibilit\u00e0 dei prodotti. La gente acquistava la cartografia di nuova creazione e utilizzava queste mappe per esplorare il mondo su carta. Ci fu la moda di collezionare oggetti e un desiderio di averne sempre di pi\u00f9. In aggiunta vi era il valore dell'esotismo, che valorizzava le cose che provenivano da una grande distanza. Europei e Ottomani, similmente, stavano sviluppando una coscienza di se stessi in relazione al mondo pi\u00f9 vasto. Allo stesso tempo, gli Ottomani stavano lentamente cessando di essere considerati come una seria minaccia militare per l'Europa occidentale, nonostante la loro occupazione permanente dei Balcani e le campagne come quella conclusa con la battaglia di Vienna nel 1683.\nAndarono sorgendo nuovi modelli di consumo, soprattutto con le navi mercantili che erano in grado di navigare in Africa. Le materie prime che una tempo erano costose stavano diventando pi\u00f9 accessibili. I prodotti spesso definivano le persone in termini di sesso, et\u00e0, e disponibilit\u00e0 economica. Questa nozione di definizione sociale delineava il tema principale dell'esplosione delle merci dal XVI secolo in poi. Il sistema di scambio aveva a che fare proprio con l'accessibilit\u00e0 e la disponibilit\u00e0 di beni su grande scala. \u00c8 importante notare che questo non era solo un fenomeno europeo. Gli europei non erano le uniche persone che avevano sviluppato una sensibilit\u00e0 sul come consumare cose diverse avrebbe potuto definire i loro rapporti a livello nazionale e all'estero. In questo contesto, c'era una visione pi\u00f9 ampia del consumo e del proprio posto nel mondo. Una persona doveva consumare al fine di mostrare la sua situazione finanziaria e la posizione sociale. Il caff\u00e8 \u00e8 un esempio di una merce che \u00e8 divenne pi\u00f9 popolare da quando gli europei lo \"scoprirono\" in terre ottomane e impararono a consumarlo. Turcherie non erano solo gli arredi, le decorazioni, l'arte, la moda e l'abbigliamento, ma anche gli accessori e i gioielli.\nProspettive europee.\nC'\u00e8ra qualcosa di unico nei modi in cui gli europei svilupparono la visione dell'esotismo, ponendo una maggiore enfasi nella costruzione di imperi e la colonizzazione di altre nazioni. Ci fu una moda sempre pi\u00f9 diffusa per gli stili turchi in tutta Europa nei secoli XV e XVI. Gli europei iniziarono a vedere i rivali ottomani non come nemici da combattere o da imitare militarmente, politicamente, diplomaticamente, ma piuttosto come possessori di pittoresche e strane mode che potevano essere consumate. Il consumo di queste mode esotiche avrebbe mostrato il proprio posto d'elite nella societ\u00e0 cos\u00ec come l'apertura mentale e l'interesse per il mondo. Questa moda fu dovuta alla presenza degli europei nella corte ottomana e al portare i loro prodotti in Europa. L'aumento delle relazioni mercantili tra il popolo turco e gli europei aiut\u00f2 questo processo. La prosecuzione di questi sistemi di commercio aiutarono a diffondere rapidamente le nuove mode in Europa.\nDecorazioni.\nLo stile turco di decorazioni con colori vivaci venne utilizzato su molti tipi di oggetti, tra cui gli orologi. Molti di quelli importati avevano le ore e il nome del creatore in caratteri arabi. Una persona che possedeva uno di questi orologi era considerato di elevato stato sociale.\nLa grandezza turca interpretata da sultani poteva essere attraente per gli europei. Agostino Veneziano fece un ritratto di Solimano il Magnifico, sultano dell'impero ottomano, nel 1520. Egli era conosciuto come il \"Gran Turco\" e perturb\u00f2 costantemente l'equilibrio europeo. L'immagine ritrae il sultano come una gentile persona con tratti di antica barbarie. Era molto conosciuto per assecondare i desideri della sultana, Roxelana, che voleva uccidere i figli del marito (avuti dalla prima moglie) per far salire al trono uno dei suoi.\nI tessuti erano spesso brillanti, ricchi e ricamati, come rappresentato nel dipinto,\" Himan de la Grande Mosquee\" di Joseph-Marie Vien nel 1748. Nel contesto di turcherie, i tessili turchi erano anche considerati un lusso nelle case europee elitarie, dove si trovavano spesso velluti con motivi floreali stilizzati. Le stoffe erano tessute in Anatolia per il mercato europeo o, pi\u00f9 comunemente a Venezia, sotto l'influenza turca. I tessuti in stile italiano erano spesso realizzati dai turchi ottomani per i veneziani a causa della loro manodopera a buon mercato e le relazioni commerciali continue.\nRitratti: europei e americani.\nRitratti europei del XVIII secolo, spesso ritraevano la propria posizione sociale e ricchezza. L'abito, la postura, e gli oggetti di scena venivano accuratamente selezionati al fine di comunicare correttamente lo stato sociale. Al fine di presentare meglio se stessi in maniera elitaria e moda esotica, venivano spesso ritratti nello stile delle turcherie. Questo comprendeva l'indossare abiti ampi, allacciati con fasce ornate di stoffa ricamata. Alcuni indossavano abiti bordati di ermellino, mentre altri indossavano turbanti. La maggior parte abbandonarono i loro corsetti e ornamenti di perle nei capelli. Molti ritratti mostravano tappeti turchi visualizzati sul pavimento, tessuti con colori vivaci e disegni esotici. Gli abiti larghi e gli stili poco ortodossi aumentavano la sessualizzazione stereotipata degli ottomani del tempo. Gli europei erano ossessionati dallo stile turco dei ritratti in quel momento. Ci sono anche molti ritratti di gente turca realizzati da artisti europei. Essi sono stati spesso rappresentati come arretrati, diversi ed esotici. Era raro che i ritratti fossero dipinti senza indossare i loro abiti tradizionali. Forse la trasformazione pi\u00f9 influente nella moda delle turcherie in Europa fu fatta da lady Mary Wortley Montagu. La Montagu and\u00f2 in Turchia nel 1717 quando suo marito fu inviato come ambasciatore presso l'Impero ottomano. Le sue lettere inviate da Costantinopoli, descrivevano la moda turca e vennero distribuite ampiamente in forma manoscritta. Vennero poi stampate dopo la sua morte nel 1762. Le sue lettere aiutato a rappresentare gli stereotipi con cui gli europei interpretarono la moda turca e il come vestirsi. Questo fenomeno trov\u00f2 poi la sua strada attraverso l'Oceano Atlantico giungendo nell'America coloniale, dove vennero anche pubblicate le lettere della Montagu.\nOpera.\nNel XVIII secolo era di moda fumare tabacco turco in una pipa turca, indossando un abito turco. L'opera europea venne influenzata pesantemente dall'idea delle turcherie. Maometto II (1451-1481), il conquistatore che \u00e8 considerato il fondatore dell'impero ottomano, fu il soggetto di molte opere. La sua conquista di Costantinopoli nel 1453 \u00e8 stata la base dell'opera tedesca \"Mehmed II\", composta da Reinhard Keiser nel 1693. Cos\u00ec come c'erano molte opere basate sui conflitti in corso tra Tamerlano e Beyazid I, tra cui Tamerlano di George Frideric Handel. Queste storie di perseveranza e passione piacquero a molti europei, e quindi guadagnarono popolarit\u00e0. Uno dei pi\u00f9 importanti generi lirici francesi era la \"trag\u00e9die lyrique\", rappresentata da \"Scanderberg\", con musiche di Fran\u00e7ois Rebel e Francois Francoeur e libretto di Antoine Houdar de la Motte del 1735. Quest'opera era visivamente una delle pi\u00f9 elaborate opere turche, con scenografie dettagliate delle moschee e serragli e molti personaggi esotici.\nLe opere utilizzavano temi di turcherie compresi nelle solite lingue europee, ma cercarono di imitare la cultura e i costumi turchi. Offrirono un mondo di fantasia, splendore e avventura che era irraggiungibile per la persona media. Il pubblico era affascinato dalle raffigurazioni turche e ottomane. Le storie e le implicazioni, nonch\u00e9 i costumi stravaganti e l'elaborata messa in scena entusiarmarono gli spettatori. Gli europei desiderarono fermamente impersonarsi nella realt\u00e0 della rappresentazione dei popoli turchi. Durante gli spettacoli, le donne vestivano spesso all'ultima moda, dove il colore locale \u00e8 suggerito dall'abbigliamento straniero o da numerosi ornamenti. I maschi tendevano a indossare il pi\u00f9 autentico abito turco rispetto alle donne, tra cui un turbante, una fascia, lungo caffettano legato con ricchi tessuti.\nMusica.\nLa musica delle opere che utilizzavano il concetto di turcherie non era seriamente influenzata dalla musica turca. I compositori del XVIII secolo non erano interessati all'etnomusicologia, o ad adottare lo stile di suono di un determinato paese o area. Il pubblico europeo non era ancora pronto ad accettare quello che ritenevano essere lo sgradevole e primitivo stile musicale del popolo turco. La musica turca tradizionale includeva microtoni, arabeschi, sistemi di scala differenti, e modelli ritmici non occidentali. Gli europei ritenevano questo tipo di musica, come disse una volta Wolfgang Amadeus Mozart, \"offensiva per le orecchie.\" Brevi stacchi di essa nelle opere erano abbastanza comuni, ma solo per aggiungere effetti comici."}
{"id": "4797012", "revid": "767487", "url": "https://it.wikipedia.org/wiki?curid=4797012", "title": "Her Mother's Oath", "text": "Her Mother's Oath \u00e8 un cortometraggio muto del 1913 scritto e diretto da D.W. Griffith.\nProduzione.\nIl film fu prodotto dalla Biograph Company. Venne girato in California.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 28 giugno 1913."}
{"id": "4797013", "revid": "599013", "url": "https://it.wikipedia.org/wiki?curid=4797013", "title": "Giuliana Spada", "text": "Partecip\u00f2 ai campionati del mondo del 1993 aggiudicandosi il ventiduesimo posto nell'eptathlon, mentre l'anno successivo arriv\u00f2 sedicesima ai campionati europei nella medesima specialit\u00e0.\nPrese parte anche ai Giochi olimpici di Atlanta 1996, ma gi\u00e0 alla prima gara dell'eptathlon, i 100 metri ostacoli, non raggiunse il traguardo e non pot\u00e9 quindi proseguire la gara. \nNel 1997 sposa Fedriga Silvano con cui ha due figlie.\nNel 2001 nasce sua nipote Anna, quattrocentista, nel 2002 sua figlia Martina, discobola, e nel 2004 nasce sua figlia Carlotta, velocista e ostacolista."}
{"id": "4797020", "revid": "76963", "url": "https://it.wikipedia.org/wiki?curid=4797020", "title": "Salvatore Poddighe", "text": "Biografia.\nNacque a Sassari da genitori di Dualchi, paese in cui la famiglia ritorn\u00f2 a vivere dopo poche settimane e dove egli rimase fino all'et\u00e0 di diciotto anni. Attratto dalla possibilit\u00e0 di trovare lavoro nelle miniere dell'Iglesiente, si trasfer\u00ec ad Iglesias dove, lavorando come minatore, conobbe altri poeti quali Sebastiano Moretti di Tresnuraghes, Pietro Car\u00eca di Macomer ed Antonio Bach\u00ecsio Denti di Ottana, con i quali strinse un profondo legame di amicizia nonch\u00e9 di passione politica (basti solo leggere i loro versi della poesia \"Contr'a s'isfruttad\u00f2re\"): l'allor condizione di una Sardegna i cui figli erano sradicati dalle campagne e sottoposti al duro lavoro delle miniere lo colp\u00ec molto, tanto da fargli maturare idee di sinistra affini al socialismo libertario. Forgiarono inoltre il carattere del poeta eventi quali l'eccidio di Buggerru del 1904, i moti di ribellione sardi del 1906 ( in molti pesi e citt\u00e0 sarda, tra le quali Cagliari, con morti feriti e arrestati, a Iglesias l'eccidio dell'11 Maggio 1920) ed il clima di sindacalizzazione di quei tempi, in congiunzione con le sue letture dei classici del pensiero politico che nel frattempo era giunto a conoscere durante il suo periodo di emigrazione a Torino.\nFra il 1917 ed il 1922 pubblic\u00f2 \"Sa mundana comm\u00e9dia\", un poemetto in ottava rima in lingua sarda, l'opera fu pubblicata nella sua interezza 1924 dalla tipografia Varsi di Iglesias. Nello stesso anno il \"Concilio plenario dei vescovi sardi\" aveva vietato ai poeti estemporanei di trattare argomenti di dottrina ecclesiastica. \nIn quegli anni inoltre, in un clima di assimilazione culturale, erano state poste in atto una serie di divieti e disposizioni contro l'uso delle lingue minoritarie e di quelle straniere, compresa il sardo: anche le gare di poesia estemporanea furono censurate dal 1932 fino al 1937.\nPertanto, questo scritto di contenuto politico e satirico, sia per il suo carattere di denuncia sociale che per l'uso del sardo, non ebbe al tempo grande diffusione. L'opera fu infatti sequestrata nel 1934 per disposizione del questore di Cagliari; essendo scomparsi nel frattempo anche i suoi amici pi\u00f9 cari (il Moretti nel 1932, seguito dal Caria nel 1934), cadde in una depressione tanto acuta da indurlo a morire, al fine, suicida."}
{"id": "4797022", "revid": "767487", "url": "https://it.wikipedia.org/wiki?curid=4797022", "title": "The Sorrowful Shore", "text": "The Sorrowful Shore \u00e8 un cortometraggio muto del 1913 diretto da D.W. Griffith.\nProduzione.\nIl film fu prodotto dalla Biograph Company. Venne girato in California.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 5 luglio 1913. Copia della pellicola \u00e8 conservata negli archivi del Museum of Modern Art."}
{"id": "4797024", "revid": "46291", "url": "https://it.wikipedia.org/wiki?curid=4797024", "title": "Syngonanthus nitens", "text": "Syngonanthus nitens \u00e8 una pianta erbacea appartenente alla famiglia Eriocaulaceae, che cresce nella regione di Jalap\u00e3o, nello Stato di Tocantins (Brasile).\nDescrizione.\nLa sua caratteristica principale \u00e8 il colore brillante e dorato, da cui il nome portoghese di \"capim dourado\", che letteralmente significa \"erba d'oro\"; proprio per questa sua propriet\u00e0 \u00e8 utilizzata per realizzare monili, oltre ad altri manufatti come tessuti, suppellettili etc.\nLa specie inizia la fioritura nei mesi di luglio e i semi maturano da inizio settembre a ottobre. Il Governo dello Stato di Tocantins, attraverso la sua Agenzia per l'Ambiente (Naturatins), ha istituito una legge regionale che consente la raccolta solo dal 20 settembre al 20 novembre, e che richiede il taglio e la dispersione nelle zone di pascolo appena dopo la raccolta. Questa legge si propone di essere uno strumento efficace per contribuire alla sostenibilit\u00e0 delle attivit\u00e0 artigianali legate alla produzione di manufatti realizzati con questa pianta.\nTassonomia.\nSono stati riportati i seguenti sinonimi:\nCollegamenti esterni.\nhttp://www.botanicalgarden.ubc.ca/potd/2006/08/syngonanthus_sp.php"}
{"id": "4797025", "revid": "767487", "url": "https://it.wikipedia.org/wiki?curid=4797025", "title": "The Enemy's Baby", "text": "The Enemy's Baby \u00e8 un cortometraggio muto del 1913 diretto da D.W. Griffith.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 10 luglio 1913."}
{"id": "4797026", "revid": "767487", "url": "https://it.wikipedia.org/wiki?curid=4797026", "title": "The Reformers; or, The Lost Art of Minding One's Business", "text": "The Reformers; or, The Lost Art of Minding One's Business (anche \"The Reformers; or, The Lost Art of Minding One's Own Business\") \u00e8 un cortometraggio muto del 1913 diretto da D.W. Griffith.\nProduzione.\nIl film fu prodotto dalla Biograph Company. Venne girato in California.\nDistribuzione.\nDistribuito dalla General Film Company, il film - un cortometraggio in due bobine - usc\u00ec nelle sale cinematografiche statunitensi il 6 luglio 1913."}
{"id": "4797029", "revid": "76963", "url": "https://it.wikipedia.org/wiki?curid=4797029", "title": "Alex Hardcastle", "text": "Biografia.\nNato a Berkshire, Inghilterra, Hardcastle si \u00e8 aggiudicato numerosi premi per la regia ed ha, nel corso della sua carriera, lavorato con nomi del calibro di Robin Williams, Steve Carell, Daniel Radcliffe, Will Arnett, Rebel Wilson, Jon Hamm, Christian Slater, Amy Poehler, Louis C.K., David Cross, Steve Coogan, Eddie Izzard e John Cleese.\nLa carriera di Hardcastle \u00e8 iniziata nei primi anni novanta tramite la produzione di documentari come \"In Search of James Bond with Jonathan Ross\", eventi d'intrattenimento con Elton John, le Spice Girls e Rod Stewart; \"Fame Academy\", \"Comic Aid\", \"The League of Gentlemen and Eddie Izzard\", \"Comic Relief\" e \"Live at the Apollo\".\nNegli anni 2000 passa dalla produzione alla regia, dapprima su serie britanniche quali \"Lead Balloon\", \"School of Comedy\" e \"Not Going Out\"; successivamente anche a serie TV americane come: \"The Office\", \"Parks and Recreation\", \"Suburgatory\", \"The Middle\", \"The Mindy Project\", \"Trophy Wife\", \"Kr\u00f6d M\u00e4ndoon and the Flaming Sword of Fire\", \"New Girl\", \"The Crazy Ones\" e \"Mixology\".\nNel 2012 dirige \"Appunti di un giovane medico\" e riceve l'American TV Awards per il suo lavoro su \"Suburgatory\", mentre l'anno successivo la rivista multimediale \"Screen International\" lo elegge \"stella nascente del domani\"."}
{"id": "4797030", "revid": "729019", "url": "https://it.wikipedia.org/wiki?curid=4797030", "title": "131\u00aa Squadriglia radar remota", "text": "La 131\u00aa Squadriglia Radar Remota (131\u00aa Sq.R.R.) \u00e8 un ente dell'Aeronautica Militare situato sul monte Jacotenente, nella Riserva naturale Foresta Umbra, all'interno del comune di Monte Sant'Angelo in Provincia di Foggia, precedentemente nota come 31\u00ba Gruppo Radar dell'Aeronautica Militare (31\u00b0 Gr.R.A.M.).\nStoria.\nInizia l'attivit\u00e0 operativa nel 1963 come \"R.P./EW, Ente di Difesa Aerea\" della catena NATO con sede operativa in localit\u00e0 Monte Jacotenente, sito ai margini della Foresta Umbra.\nNel 1966, il Reparto assume anche la funzione di \"Centro di Riporto e Controllo, H.P.R.P./C.R.C./E.W.\" (Centro di Riporto e Controllo / Early Warning) con la denominazione radio di \"Fungo Radar\".\nNel luglio del 1974, la denominazione del Reparto cambia ancora, assumendo quella di \"31\u00b0 Centro Radar A.M.\". \nNel 1985, la denominazione del Reparto \u00e8 nuovamente modificata in \"31\u00ba Gruppo Radar A.M. (Gr.R.A.M.)\".\nNel settembre 1994, a seguito del peggiorare della situazione nei territori dell'Ex Jugoslavia, la zona operativa del 31\u00b0 Gr.R.A.M. viene coinvolta nel rischieramento dei primi reparti statunitensi. \nNel giugno 1996 anche il 603\u00ba Squadrone tattico alleato da Aviano si rischiera per le operazioni di 'Air-to-air refueling' per i velivoli alleati impegnati nella cosiddetta \"Area Sonny\" nel mare Adriatico\nNel 1998 al 2000 a seguito del conflitto in Kosovo, nell'ambito dell'operazione Nato denominata Allied Force, \u00e8 stato rischierato all'interno del sedime di Jacotenente il 601\u00ba squadrone statunitense proveniente da Aviano.\nIl 1\u00ba novembre 1999, a seguito della ristrutturazione dell'Aeronautica Militare, il 31\u00b0 Gr.R.A.M. viene soppresso e al suo posto nascono:\nI Comandanti.\nDal 1999, anno della sua istituzione, si sono succeduti al Comando i seguenti Ufficiali:"}
{"id": "4797031", "revid": "767487", "url": "https://it.wikipedia.org/wiki?curid=4797031", "title": "The Conscience of Hassan Bey", "text": "The Conscience of Hassan Bey \u00e8 un cortometraggio muto del 1913 diretto da Christy Cabanne e, come supervisore, da D.W. Griffith.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio di una bobina - presentato nelle sale cinematografiche statunitensi il 20 dicembre 1913. Ne fu fatta una riedizione che usc\u00ec sul mercato americano il 18 dicembre 1916. Copia della pellicola si trova conservata negli archivi del Museum of Modern Art."}
{"id": "4797034", "revid": "767487", "url": "https://it.wikipedia.org/wiki?curid=4797034", "title": "Madonna of the Storm", "text": "Madonna of the Storm \u00e8 un cortometraggio muto del 1913 diretto da D.W. Griffith.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 25 ottobre 1913."}
{"id": "4797035", "revid": "767487", "url": "https://it.wikipedia.org/wiki?curid=4797035", "title": "The Adopted Brother", "text": "The Adopted Brother \u00e8 un cortometraggio muto del 1913 diretto da W.C. Cabanne e, non confermato, D.W. Griffith.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 30 agosto 1913. Copia della pellicola si trova conservata negli archivi del Museum of Modern Art."}
{"id": "4797036", "revid": "481666", "url": "https://it.wikipedia.org/wiki?curid=4797036", "title": "W.C. Cabanne", "text": ""}
{"id": "4797037", "revid": "767487", "url": "https://it.wikipedia.org/wiki?curid=4797037", "title": "The Coming of Angelo", "text": "The Coming of Angelo \u00e8 un cortometraggio muto del 1913 diretto da D.W. Griffith.\nProduzione.\nIl film fu prodotto dalla Biograph Company. Venne girato in California.\nDistribuzione.\nDistribuito dalla General Film Company, il film - un cortometraggio di una bobina - fu presentato nelle sale cinematografiche USA il 26 luglio 1913. Ne venne fatta una riedizione che usc\u00ec sul mercato americano il 29 ottobre 1915."}
{"id": "4797038", "revid": "110157", "url": "https://it.wikipedia.org/wiki?curid=4797038", "title": "Federazione calcistica della Riunione", "text": "La Federazione calcistica della Riunione (in francese Ligue r\u00e9unionnaise de football, acronimo LRF) \u00e8 l'ente che governa il calcio a Riunione.\nFondata nel 1956, non \u00e8 affiliata alla FIFA, ma \u00e8 membro associato alla CAF dal 1992, ed \u00e8 affiliato alla FFF. Ha sede nella capitale Saint-Denis e controlla il campionato nazionale, la coppa nazionale e la Nazionale del paese."}
{"id": "4797039", "revid": "767487", "url": "https://it.wikipedia.org/wiki?curid=4797039", "title": "The Mistake (film 1913)", "text": "The Mistake \u00e8 un cortometraggio muto del 1913 diretto da D.W. Griffith.\nProduzione.\nIl film fu prodotto dalla Biograph Company. Venne girato in California.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 12 luglio 1913."}
{"id": "4797042", "revid": "599013", "url": "https://it.wikipedia.org/wiki?curid=4797042", "title": "The Mistake", "text": ""}
{"id": "4797043", "revid": "599013", "url": "https://it.wikipedia.org/wiki?curid=4797043", "title": "Waifs", "text": ""}
{"id": "4797045", "revid": "767487", "url": "https://it.wikipedia.org/wiki?curid=4797045", "title": "Waifs (film 1914)", "text": "Waifs \u00e8 un cortometraggio muto del 1914 diretto da D.W. Griffith.\nProduzione.\nIl film fu prodotto dalla Biograph Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche statunitensi il 17 gennaio 1914.\nNon si conoscono copie ancora esistenti della pellicola che viene considerata presumibilmente perduta."}
{"id": "4797046", "revid": "767487", "url": "https://it.wikipedia.org/wiki?curid=4797046", "title": "Waifs (film 1918)", "text": "Waifs \u00e8 un film muto del 1918 diretto da Albert Parker.\nTrama.\nDopo che Marjorie Whitney si \u00e8 tassativamente rifiutata di sposare Elmer Poindexter, nipote del ricco socio di suo padre, quest'ultimo chiude in camera sua la figlia ribelle e testarda. Ma la ragazza riesce a fuggire aiutata dalla cameriera. Con solo qualche dollaro in tasca, Marjorie arriva a New York, dove cerca un alloggio che non costi troppo per le sue magrissime finanze. Whitney mette sulle tracce della figlia un investigatore che la rintraccia in una modesta pensione. Il padre, visto la risolutezza della ragazza, consiglia il fidanzato respinto di andare ad alloggiare anche lui nella stessa pensione: senza forzature, dovrebbe frequentare Marjorie, farsi conoscere e poi, solo in seguito, proporle il matrimonio.\nNel frattempo, Marjorie viene aggredita da un evaso. La salva l'intervento di un reporter, Fitzjames Powers che, quando arriva Elmer, butta fuori di casa pure lui. L'evaso ritorna e sar\u00e0 nuovamente Fitzjames a battersi con il pericoloso individuo, mentre Elmer scappa e telefona al padre di Marjorie. Whitney, allora, si presenta alla figlia: approva la sua scelta - che \u00e8 naturalmente Fitzjames - e bolla come un vigliacco il pauroso Elmer.\nProduzione.\nIl film fu prodotto dall'Astra Film.\nDistribuzione.\nDistribuito dalla Path\u00e9 Exchange, il film usc\u00ec nelle sale cinematografiche statunitensi il 4 agosto 1918. Copia del film si trova conservata negli archivi della Library of Congress (Public Archives of Canada/Dawson City collection)."}
{"id": "4797047", "revid": "110157", "url": "https://it.wikipedia.org/wiki?curid=4797047", "title": "Federazione calcistica di Zanzibar", "text": "La Federazione calcistica di Zanzibar (in inglese Zanzibar Football Association, in swahili Chama cha Mpira wa Miguu Zanzibar, acronimo ZFA) \u00e8 l'ente che governa il calcio a Zanzibar.\nFondata nel 1926, non \u00e8 affiliata alla FIFA, ma \u00e8 stato membro associato alla CAF dal 2004 al 2005 . Ha sede nella capitale Zanzibar e controlla il campionato nazionale, la coppa nazionale e la Nazionale del paese."}
{"id": "4797048", "revid": "599013", "url": "https://it.wikipedia.org/wiki?curid=4797048", "title": "Matthieu Verschu\u00e8re", "text": "Carriera.\nHa giocato nelle prime divisioni dei campionati di Francia e Belgio, potendo vantare 11 presenze nelle competizioni calcistiche europee.\nDurante la sua carriera ha totalizzato 480 presenze e 7 reti, 79 incontri e 1 gol in Ligue 1, 204 partite e 2 marcature in Pro League, 159 sfide e 2 segnature in seconda divisione e 27 presenze e 2 gol in terza divisione."}
{"id": "4797053", "revid": "767487", "url": "https://it.wikipedia.org/wiki?curid=4797053", "title": "The Massacre (film 1912)", "text": "The Massacre \u00e8 un cortometraggio muto del 1912 diretto da D.W. Griffith.\nNel dicembre 1912, venne distribuito nel Regno Unito. Sul mercato americano, il film usc\u00ec poco pi\u00f9 di un anno dopo, il 26 febbraio 1914.\nSi tratta di uno dei circa 30 cortometraggi diretti da David W. Griffith che hanno per soggetto l'esperienza dei nativi americani degli Stati Uniti d'America. Qui il tema trattato \u00e8 quello dei conflitti tra bianchi e indiani. Il cortometraggio si distingue per l'eguale condanna dei massacri perpetrati dai soldati americani contro i nativi e dei nativi contro i coloni.\nTrama.\nStephen, scout dell'esercito, chiede alla sua pupilla di sposarlo, ma scopre che lei ama un altro. Lui, allora, ritorna nei ranghi, mentre lei si sposa con il suo innamorato.\nDue anni dopo, la coppia - insieme al loro figlioletto - parte alla volta del West. Stephen, intanto, ha preso parte a un brutale attacco a un villaggio indiano. I sopravvissuti progettano di vendicarsi attaccando proprio la carovana di coloni che \u00e8 accompagnata da una scorta militare di cui fa parte anche lo scout. Durante una sosta, i coloni vengono presi di sorpresa: Stephen con alcuni altri riesce a sfuggire all'assalto portando via la donna con il bambino. Ma, il gruppo di fuggitivi viene ben presto raggiunto dagli indiani che stringono i bianchi in un assedio che sembra senza scampo. Uno scout, sfuggito agli inseguitori, giunge al forte dove avverte i militari di ci\u00f2 che sta avvenendo. Il marito della donna, che si trovava al forte, si unisce ai soccorritori: i militari giungono quando sembra che tutto sia perduto. Ma, sotto il mucchio di morti, riemergono la madre e il bambino, miracolosamente illesi, salvati da Stephen, che li ha difesi con il proprio corpo e che ora giace senza vita in mezzo al massacro.\nProduzione.\nIl film fu prodotto dalla Biograph Company. Venne girato a Fort Lee, nel New Jersey, sede degli stabilimenti della Biograph.\nDistribuzione.\nLa Moving Pictures Sales Agency lo distribu\u00ec nel Regno Unito il 19 dicembre 1912. Distribuito dalla General Film Company, il film - un cortometraggio in due bobine - usc\u00ec nelle sale cinematografiche USA il 26 febbraio 1914.\nLa Kino International lo ha inserito in un'antologia dedicata a Griffith in un DVD in NTSC dal titolo \"Griffith Masterworks: Biograph Shorts (1908-1914)\" della durata complessiva di 362 minuti uscito sul mercato USA il 10 dicembre 2002."}
{"id": "4797054", "revid": "767487", "url": "https://it.wikipedia.org/wiki?curid=4797054", "title": "Un rantolo nel buio", "text": "Un rantolo nel buio (\"A Reflection of Fear\") \u00e8 un film del 1973 diretto da William A. Fraker."}
{"id": "4797055", "revid": "298055", "url": "https://it.wikipedia.org/wiki?curid=4797055", "title": "Behar Gjoka", "text": "Biografia.\nNato a Burrel, nel comune di Mat, in Albania, segue gli studi in Tirana, laureandosi in critica letteraria nella facolt\u00e0 di storia e filologia. Dopo avervi insegnato diversi anni, Gjoka \u00e8 stato nominato direttore della scuola Gjimnazi Pjet\u00ebr Budi di Burrel, \nNel 1999 si dedica all'attivit\u00e0 letteraria e inizia a lavorare come bibliotecario nella biblioteca dell'Istituto dei monumenti culturali d'Albania. \nNel 2002 pubblica il suo primo libro \"Poetika e Budit\" (la poetica di Budi) per il quale ha vinto il premio penna d'argento dal ministero della cultura albanese: \u00e8 anche direttore del Centro studi Pjeter Budi a Tirana. "}
{"id": "4797068", "revid": "1543377", "url": "https://it.wikipedia.org/wiki?curid=4797068", "title": "Brisbane International 2014 - Singolare femminile", "text": "Il singolare femminile del Brisbane International 2014 \u00e8 stato un torneo di tennis facente parte del WTA Tour 2014.\nLa detentrice del titolo era Serena Williams ed \u00e8 riuscita a difenderlo superando in finale Viktoryja Azaranka per 6-4, 7-5.\nTeste di serie.\nLe prime due teste di serie hanno ricevuto un bye per il secondo turno."}
{"id": "4797073", "revid": "28592", "url": "https://it.wikipedia.org/wiki?curid=4797073", "title": "Sem\u00ebn De\u017en\u00ebv", "text": ""}
{"id": "4797076", "revid": "271907", "url": "https://it.wikipedia.org/wiki?curid=4797076", "title": "F\u00ebdor Alekseev", "text": ""}
{"id": "4797078", "revid": "287204", "url": "https://it.wikipedia.org/wiki?curid=4797078", "title": "Fedor Alekseev", "text": ""}
{"id": "4797079", "revid": "100979383", "url": "https://it.wikipedia.org/wiki?curid=4797079", "title": "Maria Antonella Barucci", "text": "Ha lavorato all'Istituto Spaziale di Astrofisica a Roma e successivamente all'osservatorio di Meudon. Ha partecipato al progetto della sonda Rosetta.\nIl Minor Planet Center le accredita la scoperta di tre asteroidi, effettuate tra il 1984 e il 1985, in parte in collaborazione con Eleanor Francis Helin e Roy Scott Dunbar.\nLe \u00e8 stato dedicato l'asteroide 3485 Barucci.\nFa parte dell'Unione Astronomica Internazionale ."}
{"id": "4797084", "revid": "287204", "url": "https://it.wikipedia.org/wiki?curid=4797084", "title": "20194 Ilarialocantore", "text": "20194 Ilarialocantore \u00e8 un asteroide della fascia principale. Scoperto nel 1997, presenta un'orbita caratterizzata da un semiasse maggiore pari a 2,9082814\u00a0UA e da un'eccentricit\u00e0 di 0,0445001, inclinata di 2,66830\u00b0 rispetto all'eclittica.\nL'asteroide \u00e8 dedicato alla chimica italiana Ilaria Locantore."}
{"id": "4797086", "revid": "106456", "url": "https://it.wikipedia.org/wiki?curid=4797086", "title": "Claude de L'Aubespine", "text": "Biografia.\nFiglio di Claude de L'Aubespine, avvocato al presidiale di Orl\u00e9ans, e di Margherita Le Berruyer, dama de La Corbill\u00e8re, dal 1537 al 1567 fu uno dei quattro segretari di Stato (ministri che amministravano il governo). Fu uno dei plenipotenziari di Francia al Trattato di Cateau-Cambr\u00e9sis, che pose fine alla guerra d'Italia del 1551-1559.\nFu segretario di stato sotto i re Francesco I, Enrico II, Francesco II e Carlo IX.\nEra associato all'Assemblea dei Notabili a Fontainebleau, dove produsse un editto di tolleranza per le riforme (1560) e la \"reddition de Bourges\" (1562)."}
{"id": "4797088", "revid": "899609", "url": "https://it.wikipedia.org/wiki?curid=4797088", "title": "Monete euro olandesi", "text": ""}
{"id": "4797089", "revid": "729019", "url": "https://it.wikipedia.org/wiki?curid=4797089", "title": "MOS Burger", "text": " \u00e8 il nome commerciale con cui opera la , azienda giapponese attiva nel settore della ristorazione rapida\nStoria.\nFondata nel 1972 da Atsushi Sakurada con l'intento di unire il cibo veloce tipico americano con la tradizionale cucina giapponese l'azienda \u00e8 presto cresciuta fino a diventare la seconda catena di fast food del paese dopo l'americana McDonald's.\nDiffusione.\nLa MOS possiede oltre 1.300 locali. Oltre che in Giappone anche a Taiwan, Singapore, Hong Kong, Thailandia, Indonesia, Australia, Corea del Sud. Nelle Hawaii la compagnia \u00e8 stata presente fino al 2005 ma per via degli scarsi risultati ottenuti si \u00e8 ritirata da quel mercato."}
{"id": "4797090", "revid": "125466902", "url": "https://it.wikipedia.org/wiki?curid=4797090", "title": "Charles de Ferriol", "text": "Biografia.\nVenne inviato da Luigi XIV presso la Sublime porta dal 1699 al 1711, durante il regno del Sultano Ahmed III.\nUn dipinto di Jean-Baptiste van Mour, che lo accompagn\u00f2 nella sua missione a Costantinopoli, mostra il suo ricevimento da parte del Sultano.\nFerriol \u00e8 anche conosciuto come l'uomo che port\u00f2 in Francia la scrittrice epistolare Mademoiselle A\u00efss\u00e9, una schiava circassa che aveva comprato - quando aveva l'et\u00e0 di quattro anni - a Costantinopoli. I suoi tentativi di ottenere favori sessuali da lei divennero oggetto di numerosi libri e biografie, in particolare de la \"Histoire d'une Grecque moderne\" (1740) dell'Abb\u00e9 Pr\u00e9vost."}
{"id": "4797091", "revid": "339392", "url": "https://it.wikipedia.org/wiki?curid=4797091", "title": "Dolo (diritto)", "text": ""}
{"id": "4797095", "revid": "62748", "url": "https://it.wikipedia.org/wiki?curid=4797095", "title": "Mademoiselle A\u00efss\u00e9", "text": ""}
{"id": "4797100", "revid": "729019", "url": "https://it.wikipedia.org/wiki?curid=4797100", "title": "LVG E.I", "text": "L'LVG E.I, designazione aziendale E.VI, fu un aereo da caccia biposto, monoplano e monomotore, sviluppato dall'allora azienda aeronautica tedesco imperiale Luftverkehrsgesellschaft (LVG) negli anni dieci del XX secolo e rimasto allo stadio di prototipo.\nFu il primo modello ad adottare una mitragliatrice, l'anteriore, con dispositivo di sincronizzazione per poter sparare attraverso il disco dell'elica, tuttavia il dispositivo non venne mai provato in ambito operativo per la perdita dell'unico velivolo costruito durante il trasporto al fronte."}
{"id": "4797105", "revid": "427552", "url": "https://it.wikipedia.org/wiki?curid=4797105", "title": "Fissionabile", "text": ""}
{"id": "4797107", "revid": "287204", "url": "https://it.wikipedia.org/wiki?curid=4797107", "title": "Jean-Baptiste van Mour", "text": "Biografia.\nNacque a Valenciennes, una citt\u00e0 fiamminga che al tempo della sua nascita apparteneva ai Paesi Bassi spagnoli, ma dal 1678 pass\u00f2 sotto il dominio della Francia. Studi\u00f2 arte nello studio di Jacques-Albert G\u00e9rin e il suo lavoro attir\u00f2 l'attenzione di un aristocratico e statista del tempo, il marchese Charles de Ferriol. Van Mour fu invitato ad andare a Costantinopoli quando De Ferriol venne nominato ambasciatore francese presso l'Impero ottomano nel 1699. De Ferriol commission\u00f2 a van Mour un centinaio di ritratti della gente locale.\nNel 1711 De Ferriol ritorn\u00f2 in Francia e van Mour lavor\u00f2 per una variet\u00e0 di altri diplomatici. Nel frattempo De Ferriol fece pubblicare una serie di cento incisioni (tratte dai dipinti) in \" Recueil de cent estampes repr\u00e9sentant diff\u00e9rentes nations du Levant\". Il libro ebbe una grande influenza in Europa occidentale e fu pubblicato in almeno cinque lingue.\nLa rappresentazione delle udienze con il sultano divenne la specialit\u00e0 di van Mour, avendo solo da cambiare l'impostazione e alcuni volti. Van Mour lavor\u00f2 con degli assistenti per adempiere a tutti gli obblighi. Nel 1725 gli fu concesso lo straordinario titolo di \"Peintre Ordinaire du Roy en Levant\" in riconoscimento del suo lavoro e dell'importanza del Levante per il governo francese.\nNel 1727 l'ambasciatore olandese Cornelis Calkoen chiese a Van Mour di registrare il suo incontro pubblico con il sultano Ahmed III su tela. A van Mour veniva concesso di entrare nel palazzo durante queste cerimonie, accompagnando l'ambasciatore e il suo seguito, dato che aveva familiarit\u00e0 con lo speciale protocollo in uso nella corte ottomana per i ricevimenti degli ambasciatori. Calkoen port\u00f2 con lui molti dipinti di Jean-Baptiste van Mour, quando venne nominato ambasciatore a Dresda della Repubblica delle Sette Province Unite. Nel suo testamento del 1762, Calkoen proib\u00ec ai suoi eredi di vendere i quadri, che ora fanno parte della collezione del Rijksmuseum.\nSi dice che van Mour sia stato inumato nella tomba del Baron de Salagnac nel cimitero della Chiesa dei Gesuiti di San Luigi, a Costantinopoli nel distretto di Beyo\u011flu."}
{"id": "4797111", "revid": "211373", "url": "https://it.wikipedia.org/wiki?curid=4797111", "title": "American blend", "text": "American Blend \u00e8 la miscela di tabacchi pi\u00f9 usata nella produzione di sigarette, costituita dalla miscelazione di tre tabacchi, ovvero Virginia, Burley e Orientale.\nOgni produttore miscela i proporzioni diverse le tre qualit\u00e0, conferendo in questo modo diversi sapori alle sigarette. Ogni tipologia di tabacco utilizzata ha funzioni diverse nel conferimento del sapore. In particolare il Virginia \u00e8 quello che maggiormente influenza il sapore finale, il Burley conferisce le note di tostatura che si avvertono durante la fumata, e l'Orientale, che \u00e8 particolarmente aromatico, ha il ruolo di rendere omogenea la fumata."}
{"id": "4797112", "revid": "767487", "url": "https://it.wikipedia.org/wiki?curid=4797112", "title": "Abdelouahed Chakhsi", "text": ""}
{"id": "4797117", "revid": "547034", "url": "https://it.wikipedia.org/wiki?curid=4797117", "title": "Dmitrij Bilozer\u010dev", "text": "Biografia.\nDmitrij Bilozer\u010dev \u00e8 cresciuto nella CSKA di Mosca; ammirato per la sua figura impeccabile, lo stile e la tecnica, nel 1983 Bilozer\u010dev divenne il pi\u00f9 giovane campione mondiale assoluto della storia. A soli sedici anni, infatti, vinse quattro medaglie d'oro nel concorso generale individuale, al cavallo con maniglie, agli anelli e alla sbarra ai Mondiali di Budapest. Lo stesso anno si laure\u00f2 quattro volte Campione europeo (individuale, anelli, sbarra e volteggio) a Varna (Bulgaria).\nL'anno successivo, non pot\u00e9 partecipare alle Olimpiadi di Los Angeles, per il boicottaggio del suo paese alla competizione. Vinse, tuttavia, cinque medaglie d'oro ai Giochi dell'amicizia del 1984, allestiti come Giochi olimpici alternativi dalle nazioni comuniste boicottanti.\nNel 1985, ebbro per aver bevuto troppo champagne dopo aver vinto i campionati europei (sei ori e un argento), lasci\u00f2 il campo di allenamento senza autorizzazione e, soltanto dieci giorni dopo aver preso la patente, si schiant\u00f2 con l'auto di suo padre. Nell'incidente riport\u00f2 la frattura della gamba in quarantadue punti, tanto da farne temere l'amputazione. Dopo aver subito un intervento chirurgico alla caviglia, Bilozer\u010dev riusc\u00ec a recuperare, tornando a vincere la medaglia d'oro ai Campionati del Mondo del 1987 nel concorso generale individuale, in quello a squadre, alla sbarra e alle parallele.\nAlle Olimpiadi di Seul vinse tre medaglie d'oro, al cavallo con maniglie, agli anelli (in entrambi i casi a pari merito) e nella gara a squadre. Nel concorso generale individuale, una caduta dalla sbarra, che gli cost\u00f2 0,500 punti di penalit\u00e0, lo releg\u00f2 al terzo posto, a soli 0,150 punti dal suo compagno di squadra Vladimir Art\u00ebmov, vincitore della medaglia d'oro. Nel 1989, Bilozer\u010dev, ubriaco da due giorni, fu espulso dalla squadra nazionale \"per la sua influenza corruttrice su altri membri del team\".\nNel 1993 si \u00e8 trasferito negli Stati Uniti. Insieme alla moglie, \u00e8 proprietario della \"United Sports Academy\" a Beaverton, nell'Oregon, dove \u00e8 istruttore di ginnastica. Suo figlio Aleksey e la figlia Alice sono anch'essi ginnasti.\nNel 2003 \u00e8 stato inserito nella hall of fame internazionale della ginnastica (International Gymnastics Hall of Fame) ."}
{"id": "4797120", "revid": "1632387", "url": "https://it.wikipedia.org/wiki?curid=4797120", "title": "Molinari (azienda)", "text": "La Molinari S.p.A. \u00e8 un'azienda italiana produttrice di bevande alcoliche, fondata nel 1945 a Civitavecchia da Angelo Molinari. Il suo prodotto pi\u00f9 famoso \u00e8 la omonima sambuca Molinari Extra.\nStoria.\nAngelo Molinari, classe 1893, si occupa di vino dopo avere combattuto nella prima guerra mondiale. \n\u00c8 sposato e ha gi\u00e0 dei figli (in totale ne avr\u00e0 sei, tre maschi e tre femmine) quando decide di partire per l'Africa dove apre un bar ad Addis Abeba. Rientrato in Italia alla fine degli anni trenta viene impiegato a Civitavecchia da un produttore di sambuca, la Sambuca Manzi. Nel 1945 si mette in proprio e produce artigianalmente sambuca, che si differenzia dalle altre in commercio perch\u00e9 si basa su una formula a base di \"anice stellato\", e in quanto \"pregiata\", vi aggiunge la denominazione \"extra\".\nIl prodotto comincia a diventare popolare tra gli anni cinquanta e sessanta, quando a Roma esplode il fenomeno della \"dolce vita\" e i barman dei locali di via Veneto offrono la sambuca con un chicco di caff\u00e8; nasce cos\u00ec la \"sambuca con la mosca\". Nel 1959 sorge il primo stabilimento e l'azienda fa anche pubblicit\u00e0 con degli spot televisivi e radiofonici con \"testimonial\" quali Carlo Giuffr\u00e9, la \"top model Veruska\", Adriano Panatta, Paolo Stoppa e Rina Morelli, Walter Chiari, Sidney Rome, il campione di Formula 1 Mario Andretti, e, in anni recenti, Jos\u00e9 Mourinho. Nel 1975, anno in cui scompare il fondatore dell'azienda Angelo, diventa operativo lo stabilimento di Colfelice, in provincia di Frosinone, il cui alto livello di automazione pu\u00f2 produrre sino a 60.000 bottiglie al giorno.\nIn azienda sono impegnati gi\u00e0 da tempo esponenti della seconda generazione dei Molinari (uno dei figli, Mario, \u00e8 stato ucciso in Liguria nel 1945), in particolare Marcello e Mafalda. Sono loro alla guida dell'azienda mentre Antonio, classe 1940, penultimo dei sei fratelli, si occupa dell'estero e preferisce vivere una ventina d'anni fuori dall'Italia. \nMarcello viene rapito nel 1981 dall'anonima sarda mentre sta lavorando nell'orto di casa, \u00e8 tenuto prigioniero due mesi in un capanno nelle campagne marchigiane e liberato da un \"blitz\" dei carabinieri. Nel 2003 \u00e8 poi vittima a Orbetello di un grave incidente stradale che lo rende semiparalizzato. Muore a 81 anni nel 2008. \nMafalda, soprannominata dai fratelli pi\u00f9 giovani \"il colonnello\", tiene salde in pugno le redini dell'azienda che ormai produce dieci milioni di bottiglie all'anno. Si dedica anche alla politica: prima \u00e8 consigliere comunale del Movimento Sociale Italiano, nel 1994 \u00e8 eletta al Senato per Alleanza Nazionale nel collegio 13 di Civitavecchia, diventa anche responsabile della \"Fondazione Angelo Molinari\" per promuovere la ricerca in campo medico e progetti di educazione. Muore nell'ottobre 2015 a 92 anni.\nAlla morte di Mafalda \u00e8 Antonio Molinari ad assumere la presidenza dell'azienda, ma gi\u00e0 dal 2013, a 73 anni, ha passato le deleghe di capo azienda ai figli: Mario (classe 1971) e Angelo (classe 1975) diventano entrambi amministratori delegati; la terza figlia, Inge, \u00e8 nel consiglio d'amministrazione ed \u00e8 anche presidente della Fondazione che ha cambiato il nome in \"Fondazione Angelo e Mafalda Molinari onlus\".\nNel 2018 si ha il lancio della nuova campagna pubblicitaria, \"Too much\", con la \"top model\" Emily DiDonato.\nI prodotti.\nUn terzo delle dieci milioni di bottiglie prodotte della Molinari sono distribuiti in 80 paesi. \nNel corso degli anni l'azienda ha ampliato la gamma di prodotti acquisendo altri marchi e stabilimenti, alcuni di propriet\u00e0, altri con licenza di distribuzione. Ad oggi i prodotti commercializzati dall'azienda sono:"}
{"id": "4797121", "revid": "63260229", "url": "https://it.wikipedia.org/wiki?curid=4797121", "title": "Graziella Ciao", "text": ""}
{"id": "4797134", "revid": "2134764", "url": "https://it.wikipedia.org/wiki?curid=4797134", "title": "Adriano De Pierro", "text": ""}
{"id": "4797138", "revid": "128245", "url": "https://it.wikipedia.org/wiki?curid=4797138", "title": "Amigo Spiele", "text": "AMIGO Spiel + Freizeit (generalmente abbreviata in Amigo o Amigo Spiele) \u00e8 una casa editrice tedesca di giochi da tavolo e giochi di carte con sede a Dietzenbach nell'Assia, fondata nel 1980.\nHa iniziato con la pubblicazione di giochi di carte espandendosi poi in altri tipi di giochi, pubblicando sia giochi da tavolo che giochi di ruolo.\nNel 1999 ha acquisito la licenza per la distribuzione di prodotti della TSR in Germania, Austria e Svizzera. Dal 2001 ha pubblicato l'edizione in tedesco di \"Dungeons &amp; Dragons\" e dal 2004 l'edizione 3.5.\nPrincipali giochi pubblicati.\ni principali giochi pubblicati da Amigo:\nPremi e riconoscimenti.\nSpiel des Jahres.\nIl prestigioso premio Spiel des Jahres \u00e8 stato vinto con:\nDeutscher Spiele Preis.\nIl premio Deutscher Spiele Preis (\"Premio Tedesco per i Giochi\") \u00e8 stato vinto con:\nPremio \u00c0 la Carte.\nIl premio \u00c0 la Carte dato al miglior gioco di carte dell'anno in Germania \u00e8 stato vinto con:"}
{"id": "4797141", "revid": "746117", "url": "https://it.wikipedia.org/wiki?curid=4797141", "title": "Necropoli di Casa del Duca", "text": "La necropoli di Casa del Duca \u00e8 un sito archeologico dell'isola d'Elba ed \u00e8 situata nel comune di Portoferraio in localit\u00e0 Casa del Duca, presso la frazione di San Giovanni.\nScoperta nel 1872 da Carlo Bagnoli ed analizzata dagli archeologi Gaetano Chierici e Pio Mantovani, la necropoli \u00e8 stata utilizzata a partire dalla fine del V secolo a.C. sino alla fine del II secolo a.C. ed era composta da un totale di quattro sepolture.\nLa pi\u00f9 antica, di matrice culturale etrusca, era una sepoltura femminile e comprendeva un ricco corredo funebre consistente in una collana d'oro a piccoli globi, un orecchino d'argento con pendenti, una fibula d'argento, una collana a piccoli globi in pasta vitrea, un elemento di collana in steatite, sette pendagli di bronzo, uno specchio di bronzo, una \"situla\" frammentaria di bronzo, una fusaiola, uno strumento da toeletta di bronzo.\nLe altre tre sepolture, di matrice culturale romana, contenevano tre candelabri di bronzo, un \"infundibulum\" con manico zoomorfo, otto vasi a vernice nera (quattro patere, due coppe, una \"lekythos\" e un \"kantharos\"), un\"'olpe\" di produzione iberica, un boccale di Ampurias, un unguentario, un \"lagynos\" e dieci fittili d'impasto (sei ollette, un coperchio, una patera, una coppetta e un'olla globulare con organi genitali maschili e femminili in rilievo).\nNel resoconto del 1872, Gaetano Chierici scrisse: \u00ab\"Le fosse dentro cui si deposero i cadaveri, profonde da mezzo metro a un metro, erano ricolmate di terriccio misto a molta ghiaia grossa e minuta e nessuna pietra le rinchiudeva.\"\u00bb\nI materiali rinvenuti sono conservati nei Musei Civici di Palazzo San Francesco a Reggio Emilia."}
{"id": "4797148", "revid": "254059", "url": "https://it.wikipedia.org/wiki?curid=4797148", "title": "Caterina Spinola", "text": "Biografia.\nEra figlia di Oberto Spinola, politico genovese.\nSpos\u00f2 in seconde nozze nel 1318 Luchino Visconti, signore di Milano, ma mor\u00ec dopo poco un anno."}
{"id": "4797164", "revid": "599013", "url": "https://it.wikipedia.org/wiki?curid=4797164", "title": "Peter Hermann", "text": ""}
{"id": "4797186", "revid": "122958794", "url": "https://it.wikipedia.org/wiki?curid=4797186", "title": "Conti d'Olanda", "text": "Questo \u00e8 un elenco di sovrani che hanno regnato con il titolo di conte prima solo sulla Frisia Occidentale, poi estendendo il dominio anche sul Kennemerland e poi su tutta l'Olanda. Dalla met\u00e0 del IX secolo, col capostipite della Casa d'Olanda, Gerulfo I di Frisia e fino al 1247 con Guglielmo II d'Olanda i sovrani hanno regnato in forma esclusiva la Contea della Frisia Occidentale e, successivamente, la Contea d'Olanda.\nDal 1247 il titolo di Conte d'Olanda ha cominciato a sommarsi, attraverso conquiste, matrimoni e trasmissioni ereditarie ad altri titoli fino a concludersi con Filippo II di Spagna attraverso l'atto di abiura del 1581 e la creazione della Repubblica delle Sette Province Unite. Anche se la Contea d'Olanda continu\u00f2 ad esistere come provincia, Filippo II fu l'ultimo a fregiarsi del titolo di conte d'Olanda."}
{"id": "4797187", "revid": "63261240", "url": "https://it.wikipedia.org/wiki?curid=4797187", "title": "Conte d'Olanda", "text": ""}
{"id": "4797193", "revid": "287204", "url": "https://it.wikipedia.org/wiki?curid=4797193", "title": "Mirza Basic", "text": ""}
{"id": "4797195", "revid": "599013", "url": "https://it.wikipedia.org/wiki?curid=4797195", "title": "Brute Force", "text": ""}
{"id": "4797196", "revid": "122581311", "url": "https://it.wikipedia.org/wiki?curid=4797196", "title": "Salvatore Aurigemma", "text": " Era il padre del filosofo e psicoanalista Luigi Aurigemma.\nBiografia.\nFormazione.\nSalvatore Aurigemma era figlio del commerciante Martino Aurigemma e di sua moglie Francesca Ortulio. A otto anni fu affidato allo zio a Roma e frequent\u00f2 un collegio cattolico.\nL'ultimo anno di scuola frequent\u00f2 una scuola statale ed ebbe come compagno di studi Giorgio Pasquali, con cui rimase legato da amicizia per tutta la vita. Aurigemma studi\u00f2 in seguito scienze umanistiche all'Universit\u00e0 Federico II, continu\u00f2 poi i suoi studi al Universit\u00e0 La Sapienza dove si laure\u00f2 nel 1906 con Ettore De Ruggiero.\nAttivit\u00e0.\nLo stesso anno una borsa di studio gli ha dato la possibilit\u00e0 di proseguire la sua formazione alla Scuola Archeologica Italiana di Atene. Ad Atene incontr\u00f2 l'epigrafista Federico Halbherr, allora responsabile della \"Missione Archeologica Italiana di Creta\". Nel 1910 Aurigemma divenne ispettore al Museo archeologico nazionale di Napoli sotto Vittorio Spinazzola.\nSoggiorno in Libia.\nNel 1911 partecipa a una prima spedizione in Libia con Halbherr e Francesco Beguinot, uno studioso della lingua berbera. Qui si interessa a un campo di ricerca che lo impegna sempre pi\u00f9. La spedizione del 1911 non ebbe tuttavia molto successo, dal momento che mancavano i permessi di scavo necessari. Il gruppo di ricerca si sposta quindi dalla Cirenaica alla Tripolitania. Con il servizio militare Aurigemma torna nel 1912 in Libia come militare ed \u00e8 negli anni 1912 - 1913 ispettore del locali dipartimento delle antichit\u00e0.\nIn Libia d\u00e0 inizio a una fruttuosa ricerca archeologica con le prime ricerche nell'arco a quattro facce per Marco Aurelio e Lucio Vero a Oea, con gli scavi della necropoli cristiana di Ain Zara, con la messa in sicurezza dei siti archeologici di Leptis Magna e Sabratha e negli scavi della Villa romana di Zliten, vicino a Tripoli. Aurigemma raccoglie la prima collezione di reperti e oggetti della Tripolitania che costituisce il nucleo del museo di Tripoli, aperto nel 1919.\nLavoro in Italia.\nLo stesso anno Aurigemma torna in Italia, per studiare i reperti degli anni del nord Africa. Dopo alcuni mesi di permanenza a Napoli, dove sposa la figlia di Vittorio Spinazzola, nel 1920 ha per breve tempo la direzione degli scavi sul Foro Romano e sul Palatino, ma nello stesso anno \u00e8 nominato ispettore degli Scavi archeologici di Pompei. Quando cessa la direzione degli scavi a Pompei nel 1923 a causa dell'opposizione politica di Spinazzola contro Benito Mussolini, nel 1924 Aurigemma \u2013 dopo una breve fase alla \"Soprintendenza alle antichit\u00e0\" di Palermo \u2013 \u00e8 spostato, con la neocostituita \"Soprintendenza\" della regione Emilia e Romagna, di cui diviene anche responsabile.\nQui si dedica prima di tutto all'esplorazione e scavo della necropoli, scoperta nel 1922, della citt\u00e0 portuale etrusca di Spina, che dal 1925 sotto la sua direzione restituisce ricchi reperti specialmente di ceramica greca. I reperti sono esposti presso il Museo Archeologico Nazionale di Ferrara, fondato da Aurigemma, che si trova nel Palazzo Costabili a Ferrara ed \u00e8 stato inaugurato nel 1935. Lo stesso anni Aurigemma ottiene l'abilitazione all'insegnamento all'Universit\u00e0 di Bologna. Conduce altre ricerche in Emilia-Romagna, tra cui Forum Popilii, Velleia e Claterna, e nella Villa del periodo di Teodorico a Galeata. Trasforma l'area archeologica di Marzabotto, in un parco archeologico statale. Nel 1938 guida la ristrutturazione di una torre tardoantica vicino all'Arco di Augusto di Rimini. Tuttavia su intervento dei cittadini di Rimini, di Benito Mussolini in persona e del ministro responsabile, la torre fu abbattuta. Con ci\u00f2 finisce il periodo di Aurigemma in Emilia-Romagna.\nNel 1939 diviene Soprintendente della Tuscia meridionale, nel 1942 del Latium con sede al Museo Nazionale Romano, che mantiene fino alla fine della seconda guerra mondiale. \nIn questo ruolo, \u00e8 riuscito a comprare e restauro, per conto dello Stato, il mosaico Barberini di Palestrina, ha conservato una parte importante del Mura serviane nei progetti di costruzione per la Stazione Termini e ha salvato la Basilica sotterranea di Porta Maggiore dal danno che ci si sarebbe potuti attendere dalla costruzione di una linea ferroviaria. Nel Lazio sono anche importanti le sue ricerche a Villa Adriana a Tivoli e il restauro del Santuario della Fortuna Primigenia a Palestrina.\nOpere.\nFrutto del suo lungo studio dell'antichit\u00e0 romana in Nord Africa, sono le sue opere su mosaici e dipinti in Tripolitania partire dall'anno 1960 al 1962 e - pubblicati postumi nel 1970- per l'arco di Marco Aurelio e Lucio Vero a Tripoli.\nCome collaboratore e genero, nel 1953 ha curato la pubblicazione postuma in tre volumi dell'estensiva opera di Vittorio Spinazzola sugli scavi di Via dell'Abbondanza a Pompei."}
{"id": "4797197", "revid": "1226", "url": "https://it.wikipedia.org/wiki?curid=4797197", "title": "USS Enterprise NCC 1701-D", "text": ""}
{"id": "4797198", "revid": "1573940", "url": "https://it.wikipedia.org/wiki?curid=4797198", "title": "Paidiscura pallens", "text": "Paidiscura pallens () \u00e8 un ragno appartenente alla famiglia Theridiidae.\nDistribuzione.\nLa specie \u00e8 stata reperita in diverse localit\u00e0 dell'Europa, della Russia e dell'Algeria.\nTassonomia.\n\u00c8 la specie tipo del genere \"Paidiscura\" .\nNon sono stati esaminati esemplari di questa specie dal 2008.\nAttualmente, a dicembre 2013, non sono note sottospecie"}
{"id": "4797201", "revid": "6923", "url": "https://it.wikipedia.org/wiki?curid=4797201", "title": "Adol'f Davidovi\u010d Brodskij", "text": "Ha goduto di una lunga e illustre carriera come interprete ed insegnante, iniziando presto a Vienna, proseguendo per Mosca, Lipsia, New York e infine Manchester. Durante il suo corso ha incontrato e lavorato con compositori come \u010cajkovskij ed Elgar. Fu dedicatario del Concerto per violino e orchestra op. 35 di P\u00ebtr Il'i\u010d \u010cajkovskij e suo primo interprete a Vienna il 4 dicembre 1881.\nBiografia.\nNacque in una famiglia ebrea assimilata a Taganrog, sul Mar d'Azov. Anche suo nonno e suo padre erano violinisti. Inizi\u00f2 le lezioni di musica all'et\u00e0 di cinque anni, un anno dopo aver suonato per la prima volta il suo primo violino, che era stato acquistato ad una fiera. Per quattro anni gli fu insegnata musica nella sua citt\u00e0 natale. All'et\u00e0 di nove anni tenne il suo primo concerto a Odessa, dove una persona benestante lo ascolt\u00f2 e rimase cos\u00ec colpita che forn\u00ec a Brodskij i fondi per studiare a Vienna. Nel 1860 inizi\u00f2 immediatamente i suoi studi all'Universit\u00e0 per la musica e le arti interpretative di Vienna con Joseph Hellmesberger, Sr. A Vienna Brodskij incontr\u00f2 il compagno di studi Hans Richter, del quale divenne amico. Hellmesberger diede a Brodskij l'opportunit\u00e0 di suonare in numerosi concerti e lo invit\u00f2 a unirsi al Quartetto di Hellmesberger come secondo violino.\nDal 1866 al 1868 Brodskij fu membro dell'orchestra di corte. Dopo dieci anni a Vienna fece tourn\u00e9e per quattro anni dando concerti: ci sono fonti che affermano che abbia girato l'Europa, altre dicono la Russia. Dopo il tour si stabil\u00ec a Mosca nel 1873. Contrariamente a quanto dicono alcune fonti, non studi\u00f2 con Ferdinand Laub. Nel 1875 Brodskij divenne secondo professore di violino al Conservatorio di Mosca, dove rimase per quattro anni.\nNel 1880 spos\u00f2 a Sebastopoli Anna Lvovna Skadovskaya. Il 4 dicembre 1881 Brodskij present\u00f2 per la prima volta il Concerto per violino in re maggiore di Ciajkovskij a Vienna, sotto la direzione di Richter. Brodskij era il dedicatario del concerto, dopo che Ciajkovskij aveva deciso di togliere la dedica a Leopold Auer, offeso per il fatto che quest'ultimo non lo avrebbe suonato a meno che il compositore non avesse apportato alcune modifiche accogliendo i suoi suggerimenti non richiesti. Brodskij aveva anche presentato in anteprima \"S\u00e9r\u00e9nade m\u00e9lancolique\" di Ciajkovskij a Mosca nel 1876. Anch'esso era stato inizialmente dedicato a Leopold Auer e anche in questo caso il compositore aveva ritirato la sua dedica (anche se stavolta non era stato riassegnata a Brodskij). Ci\u00f2 non era dovuto alle critiche che Auer aveva fatto nei confronti della \"Serenade m\u00e9lancolique\", ma faceva parte della reazione di Ciajkovskij ai problemi di Auer con il \"Concerto per violino\".\nPi\u00f9 tardi, nel 1883, dopo che Henry Schradieck si trasfer\u00ec al College of Music di Cincinnati, Brodskij fu chiamato a ricoprire il suo incarico al Conservatorio di Lipsia. Rimase a Lipsia fino al 1891. Qui form\u00f2 il suo quartetto d'archi, il Quartetto Brodskij inizialmente con Ottokar Nov\u00e1\u010dek (2\u00b0 violino), Hans Sitt (viola) e Leopold Gr\u00fctzmacher (violoncello). Alla successiva partenza di Brodskij per gli Stati Uniti, Arno Hilf lo sostitu\u00ec sia come professore nel Conservatorio di Lipsia che nel gruppo del quartetto d'archi.\nNell'ottobre 1891 Walter Damrosch invit\u00f2 Brodskij a diventare il primo violino della New York Symphony Orchestra. Brodskij si stabil\u00ec a New York con la moglie. Nel 1894, dopo tre anni negli Stati Uniti, torn\u00f2 in Europa, con un breve soggiorno a Berlino; mentre era l\u00ec Sir Charles Hall\u00e9 lo invit\u00f2 a Manchester per insegnare al Royal Manchester College of Music e dirigere l'Orchestra Hall\u00e9. Insegn\u00f2 al College dal 1895 fino alla sua morte, diventando preside nel 1896. Fu in Inghilterra che cambi\u00f2 l'ortografia del suo nome in Adolph. Tra i suoi allievi a Manchester c'era Arthur Catterall, che in seguito divenne professore presso il College. A Manchester fond\u00f2 il suo secondo Quartetto Brodskij con Rawdon Briggs, Simon Speelman e Carl Fuchs.\nBrodskij lavor\u00f2 in diverse occasioni con Edward Elgar. Ammirava Elgar ed ebbe l'opportunit\u00e0 di incontrarlo nel febbraio 1900, quando Richter li present\u00f2 a seguito di un'esecuzione di \"Enigma Variations\" diretta da Richter a Manchester. Carl Fuchs chiese a Elgar di comporre un quartetto per archi per il quartetto Brodskij. Diversi anni dopo, nel 1918, Elgar complet\u00f2 il suo Quartetto per archi in mi minore, op. 83 e lo dedic\u00f2 al quartetto.\nNel gennaio del 1927, nell'ambito di una serie di eventi che celebravano i 70 anni di Elgar, Elgar diresse l'Orchestra Hall\u00e9 in un'esecuzione del suo Concerto per violino. Brodskij, allora 75enne e in pensione, quella sera fu il solista.\nMor\u00ec il 22 gennaio 1929 in Inghilterra.\nEredit\u00e0 e onorificenze.\nMentre era a Lipsia Brodskij tenne una cena di Natale, durante la quale si incontrarono Johannes Brahms, Ciajkovskij ed Edvard Grieg. Questo fece nascere un'amicizia tra Ciajkovskij e Grieg, che avevano una stima reciproca. Brahms e Ciajkovskij, invece, non apprezzarono n\u00e9 capirono mai la musica l'uno dell'altro, sebbene avessero personalmente relazioni cordiali e rispettose.\nBrodskij fu insignito dell'Ordine reale norvegese di Sant'Olav nel 1892. Durante le celebrazioni del suo 50\u00b0 Giubileo nel febbraio 1902, la Victoria University gli confer\u00ec un dottorato in Musica onorario.\nBrodskij possedeva un violino di Guarneri, precedentemente di propriet\u00e0 di Charles Philippe Lafont."}
{"id": "4797207", "revid": "1933156", "url": "https://it.wikipedia.org/wiki?curid=4797207", "title": "Fossignano", "text": "Fossignano \u00e8 una frazione del comune di Aprilia, storicamente nella contrada sorgeva il castello dei Frangipane (900 d.C.) che domin\u00f2 la zona prima del dominio degli Annibaldi (XIV sec.), dei Colonna signori di Ardea e di quello dei Caffarelli (nel 1400). Il castello di Fossignano forn\u00ec pi\u00f9 volte una difesa allo Stato della Chiesa. In localit\u00e0 Castellaccio in Fossignano, si trovano ancora oggi i resti di tale castello, mentre in Campo del Fico vi \u00e8 il palazzo dei Colonna del 1461 e in localit\u00e0 Casalazzara i resti di una torre medievale adibita a lazzaretto. Tutto questo territorio dall'antichit\u00e0 al medioevo era dominato da Ardea prima di passare ad Aprilia."}
{"id": "4797213", "revid": "729019", "url": "https://it.wikipedia.org/wiki?curid=4797213", "title": "Stronsay", "text": "Stronsay (32,75\u00a0km\u00b2) \u00e8 un'isola sul Mare del Nord della Scozia nord-orientale, appartenente all'arcipelago delle Isole Orcadi. Conta una popolazione di circa 370 abitanti.\nPrincipale centro abitato dell'isola \u00e8 il villaggio di Whitehall.\nEtimologia.\nIl toponimo \"Stronsay\" deriva dall'antico nordico e significa forse \"isola (a forma di) stella\" oppure\u00a0\u2013 secondo un'altra spiegazione - \"isola buona per la pesca\"\nGeografia.\nCollocazione.\nStronsay si trova nella parte centro-orientale dell'arcipelago delle Orcadi, tra le isole di Shapinsay (da cui \u00e8 separata dallo Stronsay Firth) e Sanday (da cui \u00e8 separata dal Sanday Sound), rispettivamente a nord/nord-est della prima e a sud/sud-est della seconda, e a sud ovest dall'isola di Eday. Nelle vicinanze di Stronsay si trova l'isola di Papa Stronsay.\nDimensioni.\nL'isola misura sette miglia in lunghezza da nord a sud.\nTerritorio.\nIl punto pi\u00f9 alto dell'isola \u00e8 rappresentato da Burgh Hill, che si erge sino a 46 metri sul livello del mare.\nVillaggi.\nWhitehall.\nWhitehall \u00e8 il centro principale dell'isola. Il villaggio prende il nome da un edificio costruito negli anni settanta del XVII secolo da un certo Patrick Fea.\nIl villaggio \u00e8 diventato una delle \u201ccapitali\u201dper la pesca delle aringhe in Europa.\nLower Whitehall.\nIl villaggio di Lower Whitehall, ora disabitato, ospitava un tempo una comunit\u00e0 di pescatori.\nFauna.\nLungo le coste di Stronsay vivono alcune colonie di foche.\nEconomia.\nGli abitanti di Stronsay sono dediti tradizionalmente alla pesca.\nAltra importante attivit\u00e0 economica \u00e8 la raccolta delle alghe marine. .\nLeggende.\nLa bestia di Stronsay.\nSecondo le leggende popolari, nelle acque attorno a Stronsay si aggirerebbe un serpente marino noto come \u201cbestia di Stronsay\", i cui primi ipotetici avvistamenti risalgono al 1808\nTrasporti.\nL'isola \u00e8 raggiungibile via traghetto da Kirkwall o via aerea sempre da Kirkwall."}
{"id": "4797214", "revid": "1573940", "url": "https://it.wikipedia.org/wiki?curid=4797214", "title": "Enoplognatha ovata", "text": "Enoplognatha ovata () \u00e8 un ragno appartenente alla famiglia Theridiidae.\nDistribuzione.\nLa specie \u00e8 stata reperita in diverse localit\u00e0 della regione olartica.\nTassonomia.\nNon sono stati esaminati esemplari di questa specie dal 2011.\nAttualmente, a dicembre 2013, non sono note sottospecie"}
{"id": "4797216", "revid": "125804458", "url": "https://it.wikipedia.org/wiki?curid=4797216", "title": "Popeyes Louisiana Kitchen", "text": "Popeyes Louisiana Kitchen (indicata spesso solo come Popeyes o come Popeyes Chicken &amp; Biscuits o Popeyes Chicken &amp; Seafood) \u00e8 una catena statunitense di fast food, specializzati nel servire cibi a base di pollo.\nStoria.\nLa compagnia \u00e8 stata fondata ad Arabi, un sobborgo di New Orleans nel 1972 da Al Copeland, il quale apr\u00ec un locale chiamato \"Chicken on the Run\".\nNel 1976 inizi\u00f2 a concedere il marchio in franchise, il primo locale fu aperto a Baton Rouge, e per gestire meglio la catena fu fondata la \"Copeland Enterprises\", con cui in seguito fu acquistata la catena rivale Church's Chicken (poi venduta nel 2004 alla Arcapita).\nAgli inizi degli anni novanta la \"Copeland Enterprises\", proprietaria della catena fin\u00ec in bancarotta e i creditori riuscirono a rientrare dei loro crediti entrando in possesso della compagnia creando la \"America's Favorite Chicken\" o (AFC Enterprises tuttora proprietaria della catena)\nProdotti.\nI ristoranti servono ai clienti prodotti principalmente a base di pollo cucinato in vari modi: fritto, arrostito o grigliato. Il pollo viene venduto in panini oppure in pezzi accompagnato con varie salse tra cui ad esempio la coleslaw.\nAltri prodotti includono le fritture di mare, salsicce, biscuit e prodotti da pasticceria."}
{"id": "4797218", "revid": "1543377", "url": "https://it.wikipedia.org/wiki?curid=4797218", "title": "Agenzia di rappresentanza", "text": "L'agenzia di rappresentanza commerciale \u00e8 sostanzialmente un'agenzia d'affari specializzata nella ricerca e sviluppo di intermediazioni commerciali nazionali ed internazionali per conto di uno o pi\u00f9 committenti previo stipula di mandato specifico.\nIn Italia l'agenzia di rappresentanza \u00e8 un soggetto giuridico dotato di partita IVA, regolamentato come un agente di commercio plurimandatario.\nUn'agenzia di rappresentanza valuta la fattibilit\u00e0 di ogni progetto che gli viene proposto, successivamente, per conto dei mandanti selezionati, pianifica e gestisce la promozione commerciale creando dei gruppi di lavoro guidati da un responsabile per ogni singolo progetto. Mansioni e responsabilit\u00e0 specifiche sono affidate ad agenti di commercio, procacciatori d'affari, consulenti commerciali e altri professionisti free lance anch'essi autonomi, flessibile sia in termini quantitativi che qualitativi, in base alle esigenze e alla disponibilit\u00e0 economica dell'azienda committente.\nTradizionalmente l'attivit\u00e0 principale dell'agenzia di rappresentanza \u00e8 gestire la promozione diretta creando reti vendita formate da venditrici e venditori di vario tipo che si propongano con vari metodi e tecniche di vendita presso privati o aziende in un determinato territorio.\nL'avvento della globalizzazione e la diffusione di Internet hanno di fatto costretto tutti i professionisti della vendita a rinnovare il proprio ruolo. Con un adeguato budget economico messo a disposizione dal committente, un'agenzia di rappresentanza commerciale ben organizzata, deve riuscire ad effettuare ogni tipo di promozione diretta contemplata nei libri di marketing. La rete Internet deve trasformarsi in un insostituibile alleato e se necessario, l'agenzia deve riuscire a mettere in campo anche forme innovative di marketing non convenzionale, caratterizzate solitamente dal forte impatto visivo ed emotivo per ottenere grandi risultati scenografici e possibilmente risonanza mediatica a basso costo."}
{"id": "4797219", "revid": "1573940", "url": "https://it.wikipedia.org/wiki?curid=4797219", "title": "Arborophila brunneopectus", "text": "La pernice dorsobarrato, anche pernice pettobruno (Arborophila brunneopectus ()) \u00e8 un uccello della famiglia Phasianidae diffuso nel Sudest asiatico e in Cina.\nDescrizione.\n\"Arborophila brunneopectus\" ha una lunghezza di 280\u00a0mm, con un'apertura alare media di 144\u00a0mm per i maschi e 134 per le femmine. Ha una coda di 6\u20137\u00a0cm e un becco di circa 20\u00a0mm.\nBiologia.\n\"Arborophila brunneopectus\" nidifica in gruppi di 4-9 esemplari, composti da due genitori e i loro piccoli, o talvolta da due famiglie. Da maggio a giugno avviene l'accoppiamento, e le uova sono deposte in una cavit\u00e0 coperta da bamb\u00f9 ed erba.\nSi cibano di semi, piccoli baccelli e insetti che si trovano sul letto della foresta.\nDistribuzione e habitat.\nSi trova in Cambogia, Cina, Laos, Myanmar, Thailandia e Vietnam.\nL'habitat naturale sono le foreste subtropicali e tropicali pianeggianti o montane. Si trova tipicamente ad altitudini relativamente alte, sotto i 900 m, ma \u00e8 stato visto anche a 1.500 m e oltre.\nTassonomia.\nSono note tre sottospecie:"}
{"id": "4797220", "revid": "1971044", "url": "https://it.wikipedia.org/wiki?curid=4797220", "title": "Kuruc", "text": "Kuruc (anche kurutz; In ungherese: \"kurucok\" [\"kuruc\"]), era un termine utilizzato per indicare le armate dei ribelli anti-asburgici nel Regno d'Ungheria tra il 1671 e il 1711. \nL'esercito \"kuruc\" era in gran parte costituito da servi della gleba, tra cui contadini protestanti ungheresi, molti slavi e dai nobili pi\u00f9 importanti, solitamente ungheresi.\nNome.\nSecondo Matej Bel, uno studioso del XVIII secolo, il termine venne usato per la prima volta nel 1514 per l'esercito contadino guidato da Gy\u00f6rgy D\u00f3zsa. Bel suppose che la parola\" kuruc\" derivasse dal termine latino \"Cruciatus\" (crociato), e quindi da \"crux\" (croce), e i seguaci di D\u00f3zsa erano chiamati \"crociati \", perch\u00e9 la ribellione dei contadini era iniziata come una crociata ufficiale contro gli Ottomani.\nOggi gli etimologisti non accettano la teoria di Bel e considerano il termine emerso negli anni 1660 nelle forme, \"kurus\", \"kuroc\" o \"kurudsch\", essere di origine sconosciuta. Il suo significato originale fu inteso come ribelle, partigiano, dissidente.\nNel 1671 il nome venne usato da Meni, pasci\u00e0 di Eger in quella che \u00e8 oggi l'Ungheria, per indicare la prevalenza dei nobili rifugiati dal Regno d'Ungheria. Successivamente il nome divenne rapidamente popolare e fu utilizzato (1671-1711) in testi scritti in ungherese, slovacco e turco per indicare i ribelli del Regno d'Ungheria e del nord della Transilvania, che combattevano contro gli Asburgo e le loro politiche.\nI ribelli della prima rivolta dei \"kuruc\" si chiamavano \"b\u00fajdos\u00f3k\" (cio\u00e8 latitanti) o in forma ufficiale: \"diversi fuggitivi, nobili, cavalieri e fanti, che combattono per la libert\u00e0 materiale e spirituale della patria ungherese\".\nIl capo dell'ultima ribellione \"kuruc\", Francesco II R\u00e1k\u00f3czi, non us\u00f2 questo termine. Fonti contemporanee spesso usano il termine \"scontenti\" per indicare i ribelli.\nIl termine opposto (diffuso dopo il 1678) \u00e8 stato \"Labanc\" (dalla parola ungherese \"lobonc\", letteralmente \"capelli lunghi\", riferendosi alla parrucca indossata dai soldati austriaci), che denotava gli austriaci e i loro sostenitori lealisti.\nStoria.\nPrima rivolta dei kuruc.\nLa prima rivolta dei kuruc si verific\u00f2 nel 1672. L'esercito dei kuruc si riun\u00ec nel Partium dove molti rifugiati di diverse origini presero riparo dalla persecuzione politica e religiosa che si verific\u00f2 nel Regno d'Ungheria. Essi denominarono \"b\u00fajdos\u00f3k\" (latitanti). Le loro armi erano per lo pi\u00f9 pistole, sciabole e Fokos (asce da battaglia). Le loro tattiche e lo stile della guerra erano tipici della cavalleria leggera. I principali sottogruppi erano protestanti, che erano scontenti delle ambizioni asburgiche della Controriforma, nobili (dalla piccola nobilt\u00e0, aggrappati ai loro privilegi, mentre gli Asburgo tentavano di privare delle loro nobilt\u00e0 i nobili impoveriti) e soldati della \"v\u00e9gv\u00e1r\" (castelli frontalieri) licenziati dai generali degli Asburgo. Pi\u00f9 tardi, quando i turchi persero terreno a favore degli eserciti imperiali e il dispotismo austriaco si intensific\u00f2, l'oppressione degli Asburgo sugli ungheresi ebbe un ruolo sempre pi\u00f9 importante nella motivazione dei kuruc.\nInizialmente, nell'agosto 1672, l'esercito dei kuruc invase l'Alta Ungheria conquistando i castelli di Di\u00f3sgy\u0151r, \u00d3nod, Szendr\u0151 e Tokaj. Dopo aver sconfitto l'esercito asburgico di Paris von Spankau vicino a Ko\u0161ice le citt\u00e0 dell'Alta Ungheria, l'odierna Slovacchia, si arresero e molti scontenti si unirono provenienti dalla popolazione slovacca e rutena delle contee settentrionali.\nI due capi dell'esercito dei \"fuggitivi\" erano P\u00e1l Szepesi e M\u00e1ty\u00e1s Szuhay, membri della nobilt\u00e0 minore che in precedenza avevano preso parte ad altri movimenti anti-asburgici.\nSecondo i ricordi di P\u00e1l Szepesi i \"fuggitivi\" iniziarono i saccheggi nei paesi del nord: \"Nel perseguitare i papisti saccheggiammo intere contee. Abbiamo iniziato a uccidere i predatori, ma inutilmente, essi non rispettavano alcuno.\"\nLa Hofkriegsrath di Vienna adott\u00f2 subito alcune misure: rafforz\u00f2 le truppe asburgiche, chiam\u00f2 pi\u00f9 soldati dalla Bassa Ungheria e fece pace con gli aiduchi. Il 26 ottobre 1672 l'esercito asburgico sconfisse i \"fuggitivi\" a Gyurke (dopo in ungherese \"Gy\u00f6rke\", e in slovacco \"\u010eurkov\"). I ribelli si ritirarono attraverso la linea del Tibisco.\nDopo questo successo iniziale, il governo asburgico inizi\u00f2 la sistematica persecuzione religiosa e politica nel Regno d'Ungheria. L'episodio pi\u00f9 infame fu quello di 300 pastori protestanti che vennero condannati a morte nel 1674, e che in seguito furono venduti come galeotti a Napoli, provocando proteste pubbliche in tutta Europa.\n\"Universitas\" dei \"fuggitivi\".\nNel 1675 i \"fuggitivi\" occuparono Debrecen. Pi\u00f9 tardi, in quello stesso anno, la citt\u00e0 fu saccheggiata nuovamente da tre diversi eserciti, come non era raro in quel tempo nella travagliata Alta Ungheria.\nI fuggitivi cercarono di organizzarsi come comunit\u00e0 indipendente chiamata \"universitas\" o \"communitas\". Pubblicarono i decreti, inviarono messaggeri alle potenze straniere, fecero un sigillo e tennero diete (assemblee). Gi\u00e0 in quella occasione vennero chiamati \"kuruc\", anche se non si diedero mai questo appellativo. Tra il 1674 e il 1678 il loro capo era il conte Paul Wessel\u00e9nyi, il cugino del defunto Palatino Ferenc Wessel\u00e9nyi.\nI \"fuggitivi\" stabilirono rapporti diplomatici con la Polonia nel 1674 e con la Francia nel 1675. Nel maggio del 1677 la Francia, la Polonia, il Principato di Transilvania e la \"Universitas\" dei \"fuggitivi\" firmarono un trattato a Varsavia. Secondo tale accordo il re Luigi XIV garant\u00ec aiuto e assistenza e 100 000 talleri. I \"fuggitivi\" vennero obbligati ad attaccare gli Asburgo con un esercito di almeno 15\u00a0000 uomini. Michele I Apafi, principe di Transilvania, diede sostegno militare e finanziario alle \"universitas\".\nNell'autunno del 1677, 2 000 soldati francesi, polacchi e tartari giunsero in Alta Ungheria. Questo piccolo esercito, guidato dal colonnello Beaumont, non fu in grado di minacciare seriamente la supremazia degli Asburgo. Il Regno d'Ungheria divenne teatro della guerra europea tra l'imperatore Leopoldo I e il re Luigi XIV. Il presidente della viennese Hofkriegsrath, Raimondo Montecuccoli stese un piano di \"pacificazione\" dal titolo \"L'Ungheria nell'anno 1677\". Secondo tale piano il Regno d'Ungheria sarebbe stato occupato da tre eserciti austriaci, i resti della costituzione ungherese sarebbero stati aboliti e avrebbe dovuto attuardi un programma di colonizzazione tedesca su grande scala. Il cancelliere Paul Hocher, uno degli uomini pi\u00f9 influenti nel governo asburgico, era d'accordo con il piano di Montecuccoli e nel Consiglio Segreto dichiar\u00f2 che \"tutti gli ungheresi sono traditori\".\nSotto Mih\u00e1ly Teleki.\nNel 1678 i \"fuggitivi\" accettarono Mih\u00e1ly Teleki, cancelliere della Transilvania, come loro capo. Il principe Apafi proclam\u00f2 la guerra contro gli Asburgo. Prima dovette per\u00f2 chiedere il permesso al sultano Ottomano, dato che era suo feudatario. Il sultano pose una condizione inaccettabile: in caso di successo, tutto il Regno d'Ungheria sarebbe dovuto diventare parte dell'Impero Ottomano.\nIl 5 aprile 1678 il principe Apafi rilasci\u00f2 una dichiarazione ambigua al popolo d'Ungheria: annunci\u00f2 che, assieme al re polacco e al re di Francia aveva preso le armi contro \"il pesante giogo dell'oppressione\" e raccomand\u00f2 \"la sottomissione al potente imperatore turco, dalla mente ragionevole e dall'occhio acuto\".\nL'esercito dei kuruc di Teleki, assieme ai polacchi e ai francesi, avanz\u00f2 in Alta Ungheria, ma si ritir\u00f2 immediatamente in Transilvania alla vista dei primi reggimenti asburgici. Il fallimento distrusse l'immagine di Teleki come capo competente. D'altra parte una piccola truppa di cavalleria kuruc (con solo 8 000 uomini) occup\u00f2 per breve tempo le citt\u00e0 minerarie e i castelli pi\u00f9 importanti della Bassa Ungheria.\nLa grande rivolta kuruc.\nNel 1678, uno dei pi\u00f9 influenti giovani nobili dell'Alta Ungheria e della Transilvania, Imre Th\u00f6k\u00f6ly, dichiar\u00f2 guerra agli Asburgo. Nell'agosto del 1678, l'esercito di Th\u00f6k\u00f6ly occupava quasi tutta la Bassa e Alta Ungheria. Il dominio asburgico nel Regno d'Ungheria croll\u00f2 rapidamente. I \"fuggitivi\" aderirono alla rivolta di Th\u00f6k\u00f6ly, lo elessero ufficialmente loro capo a Szoboszl\u00f3 nel gennaio 1680 e le truppe kuruc vennero integrate nell'esercito di Th\u00f6k\u00f6ly.\nDa quel momento in poi la storia delle kuruc divenne sinonimo della storia delle due grandi rivolte anti-asburgo nel Regno d'Ungheria tra il 1680 e il 1711, vale a dire la rivolta di Th\u00f6k\u00f6ly e la rivolta di R\u00e1k\u00f3czi. Anche se questi movimenti sono generalmente chiamati \"guerre dei Kuruc\", queste rivolte anti-asburgiche avevano una base sociale molto pi\u00f9 ampia e obiettivi politici pi\u00f9 complessi come i movimenti Kuruc originali.\nUltime operazioni.\nNella prima met\u00e0 del XVIII secolo, il termine venne generalmente utilizzato per indicare i soldati della cavalleria ungherese (Ussari) che combattevano nell'esercito asburgico, soprattutto nel periodo della Guerra di successione austriaca (1740 - 1748). Molti ex soldati kuruc della rivolta di R\u00e1k\u00f3czi si unirono all'esercito asburgico dopo il 1711.\nAnche i Prussiani vennero chiamati kuruc nella letteratura ungherese, per esempio da J\u00f3zsef Gvad\u00e1nyi nel 1790. La ragione di questa strana usanza fu che tutti i nemici del \"Labanc\" Asburgo erano considerati sinonimo di kuruc.\nAlla fine del XVIII secolo la parola usc\u00ec dal linguaggio comune e divenne un termine esclusivamente storico per indicare i ribelli di R\u00e1k\u00f3czi e Th\u00f6k\u00f6ly.\nNell'attuale lingua ungherese, kuruc \u00e8 talvolta usato per indicare i radicali nazionalisti ungheresi."}
{"id": "4797237", "revid": "247222", "url": "https://it.wikipedia.org/wiki?curid=4797237", "title": "Jazz Contemporary", "text": "Jazz Contemporary \u00e8 un album di Kenny Dorham, pubblicato dalla Time Records nel 1960.\nMusicisti.\nBrani LP : A1, B1, B2 &amp; B3 / CD : 7, 8 &amp; 10\nBrani LP : A2 &amp; A3 / CD : 9 "}
{"id": "4797240", "revid": "119982", "url": "https://it.wikipedia.org/wiki?curid=4797240", "title": "Popeyes", "text": ""}
{"id": "4797241", "revid": "110157", "url": "https://it.wikipedia.org/wiki?curid=4797241", "title": "Diocesi di Sultanpet", "text": "La diocesi di Sultanpet (in latino: \"Dioecesis Sultanpetensis\") \u00e8 una sede della Chiesa cattolica in India suffraganea dell'arcidiocesi di Verapoly. Nel 2017 contava 32.748 battezzati su 2.890.134 abitanti. \u00c8 retta dal vescovo Peter Abir Antonisamy.\nTerritorio.\nLa diocesi estende la sua giurisdizione sui fedeli cattolici di rito latino del distretto civile di Palakkad, nello stato indiano del Kerala. Sul medesimo distretto esiste anche un'altra diocesi cattolica, quella di Palghat, per i fedeli della Chiesa cattolica siro-malabarese.\nSede vescovile \u00e8 la localit\u00e0 di Sultanpet, nella citt\u00e0 di Palaghat, dove si trova la cattedrale di San Sebastiano.\nIl territorio si estende su 4.482\u00a0km\u00b2 ed \u00e8 suddiviso in 78 parrocchie.\nStoria.\nLa diocesi \u00e8 stata eretta il 28 dicembre 2013 con la bolla \"Cum ad aeternam\" di papa Francesco, ricavandone il territorio dalle diocesi di Coimbatore e di Calicut.\nCronotassi dei vescovi.\nSi omettono i periodi di sede vacante non superiori ai 2 anni o non storicamente accertati.\nStatistiche.\nLa diocesi nel 2017 su una popolazione di 2.890.134 persone, contava 32.748 battezzati, corrispondenti all'1,1% del totale."}
{"id": "4797244", "revid": "3115", "url": "https://it.wikipedia.org/wiki?curid=4797244", "title": "Giuliano di Anazarbo", "text": "Considerato santo dalla Chiesa cattolica, ortodossa e armena. La discordanza sul periodo in cui \u00e8 vissuto e sul luogo del martirio (dalla Dalmazia alla Cilicia) \u00e8 dovuta al fiorire di leggende che nel tempo hanno arricchito le scarne informazioni sulla vita del martire e al sovrapporsi di episodi leggendari presi a prestito da altri martiri e da una innumerevole serie di santi omonimi noti nel Medioevo.\nBiografia.\nSecondo una delle leggende pi\u00f9 ricorrenti, Giuliano sarebbe stato figlio di un senatore pagano, mentre la madre, Asclepiodora, cristiana, lo aveva educato alla nuova fede religiosa. Non facendo mistero di essere cristiano, a diciotto anni venne denunciato a Marciano, proconsole della citt\u00e0 di Flaviade, che gli impose di sacrificare agli dei. Di fronte al suo deciso rifiuto, venne torturato e condotto ad Anazarva (Anazarbo), lungo la costa Egea (Cilicia). Condannato a morte, fu rinchiuso in un sacco insieme a serpenti velenosi (o con scorpioni) e gettato in mare. \nSecondo la tradizione ortodossa, le sue spoglie, dopo un lungo girovagare, furono recuperate ad Alessandria d'Egitto e successivamente traslate nella basilica di Antiochia.\nSecondo la tradizione cattolica, divergente da quella ortodossa, le sue spoglie spiaggiarono presso l'isola del Proconneso (oggi isola di Marmara).\nSei secoli pi\u00f9 tardi, in una notte estiva del 957, cedette lo scoglio presso cui era posto il sarcofago, il quale per\u00f2 prodigiosamente non affond\u00f2 e nel 962 si aren\u00f2 poco a nord di Rimini, a Viserba in un punto della costa dove sgorgava una sorgente (ora nota come Sacramora, da \"sacra dimora\").\nCulto.\nIl suo culto \u00e8 particolarmente sentito a Rimini, che lo ha proclamato patrono nel 1225, assieme a san Gaudenzio. Probabilmente il san Giuliano venerato a Rimini fu un martire cristiano della Dalmazia le cui reliquie furono preda di guerre o di razzie fatte sulle coste al di l\u00e0 dell'Adriatico; anche il materiale con cui \u00e8 costruita l'arca \u00e8 la pietra d'Istria; persino il suo nome potrebbe confermare la sua origine, perch\u00e9 nell'Istria vi erano in antichit\u00e0 ben quattro citt\u00e0 di nome \"Iulia\" che potrebbero essere all'origine del suo nome.\nLe sue reliquie furono traslate nell'antica abbazia benedettina dei Santi Pietro e Paolo, oggi chiesa di San Giuliano Martire nell'omonimo borgo riminese.\nLa sua ricorrenza \u00e8 fissata il 16 marzo secondo la chiesa cattolica, 18 aprile secondo la chiesa armena, il 21 giugno secondo la chiesa ortodossa, mentre a Rimini il 22 giugno, giorno nel quale, nel XII secolo, si correva un palio a suo onore, non lontano dalla sua abbazia. Secondo il regolamento nel codice Torsani in cui nel XV secolo furono trascritti gli statuti trecenteschi di Rimini, il 22 giugno, l'ufficialit\u00e0 municipale si recava a pregare nel relativo santuario e successivamente si doveva tenere il palio, per il quale i cavalli correvano dal ponte di Viserba all'attuale piazza Tre Martiri.\nNello stesso periodo la Zecca locale coniava, a scopo commemorativo, monete contrassegnate con la dicitura \u201cSanctus Iulianus\u201d.\nRappresentazioni artistiche.\nTra le opere pi\u00f9 note, alla storia del martire \u00e8 dedicato un polittico di Bittino da Faenza (1409), da inquadrarsi nella scuola riminese ed una pala d'altare del Veronese (prima del 1583), considerata una delle opere pi\u00f9 belle dell'artista dal Vasari."}
{"id": "4797247", "revid": "962319", "url": "https://it.wikipedia.org/wiki?curid=4797247", "title": "Linea IRT Lexington Avenue", "text": "La linea IRT Lexington Avenue \u00e8 una linea ferroviaria della metropolitana di New York. Fa parte della Divisione A, e si estende da 125th Street, East Harlem (Manhattan), a Bowling Green, Lower Manhattan.\nLa linea \u00e8 anche conosciuta anche come linea IRT East Side, poich\u00e9 \u00e8 attualmente l'unica linea a servire direttamente l'Upper East Side e East Midtown. Questa linea, che ha quattro binari, \u00e8 la linea ferroviaria pi\u00f9 usata negli Stati Uniti, la sua media \u00e8 infatti di 1,3 milioni di passeggeri al giorno. Proprio per questo motivo \u00e8 iniziata la costruzione della linea Second Avenue Subway, il cui scopo \u00e8 infatti quello di alleviare il sovraffollamento della linea IRT Lexington Avenue.\nDiverse stazioni lungo questa linea sono state abbandonate. Quando infatti le piattaforme sono state allungate per adattarle alle nuove vetture, si \u00e8 ritenuto pi\u00f9 vantaggioso chiudere queste stazioni e aprire nuovi ingressi per le stazioni adiacenti. Ad esempio, la stazione 14th Street-Union Square ha un ingresso su 16th Street e la stazione 23rd Street ha un ingresso su 22nd Street, poich\u00e9 la stazione 18th Street \u00e8 stata abbandonata a causa della vicinanza eccessiva a queste due stazioni.\nStoria.\nLa costruzione inizi\u00f2 nei primi anni 1890.\nLa sezione della linea, che va dalla stazione City Hall alla stazione 33rd Street e che era parte dell'originale linea dell'Interborough Rapid Transit Company, venne aperta il 27 ottobre 1904. L'estensione verso la stazione Fulton Street venne aperta poco dopo, alle 12.01 del 16 gennaio 1905, mentre la stazione successiva, ovvero Wall Street venne aperta il 12 giugno dello stesso anno.\nIl resto della linea verso South Ferry venne aperto meno di un mese dopo il 10 luglio 1905 e il primo treno verso il nuovo capolinea part\u00ec alle 23.59. L'estensione della linea IRT White Plains Road, verso West Farnms, venne aperta poco dopo. Il primo treno ad attraversare il Joralemon Street Tunnel part\u00ec invece alle 12.45 circa del 9 gennaio 1908.\nIl piano originale per quella che sarebbe diventata l'estensione a nord della stazione 33rd Street era di continuare a sud attraverso Irving Place dove oggi sorge la linea BMT Broadway. L'appalto, comprendente anche la sezione 6 tra 26th Street e 40th Street, fu aggiudicato il 21 luglio 1911; all'epoca, tuttavia, l'IRT si era ritirata dai negoziati, e la Brooklyn Rapid Transit Company operava sulla linea Lexington Avenue. L'IRT present\u00f2 cos\u00ec un'offerta per quella che poi sarebbe diventata la sua parte nel Dual Contracts, il 27 febbraio 1912, e cos\u00ec la costruzione sulla sezione 6 fu interrotta.\nIl resto della linea, verso 125th Street, venne inaugurato il 17 luglio 1918.\nCaratteristiche.\nLa linea Lexington Avenue inizia a Lower Manhattan nel cappio di ritorno della stazione abbandonata di Sout ferry. A nord della stazione, vi \u00e8 poi, un'unione dei binari con quelli provenienti dal Joralemon Street Tunnel, che danno origine ai binari espressi. A sud di Centre Street, direttemente sotto il New York City Hall, vi \u00e8 il cappio di ritorno della stazione abbandona di City Hall, che era l'originale capolinea della linea. I cappio di ritorno \u00e8 ancora usato dai treni della linea 6.\nDalla stazione di Brooklyn Bridge-City Hall, la linea prosegue verso nord con quattro binari, fino a 42nd Street. A questo punto l'inizio del Park Avenue Tunnel comporta un leggero spostamento verso est della linea. A sud della stazione di Grand Central-42nd Street, un binario la collega poi con il binario locale in direzione sud della navetta 42nd Street Shuttle; questo tracciato era parte della metropolitana originale.\nSotto Lexington Avenue la linea assume una configurazione a doppio livello, i due binari espressi in quello inferiore, i due binari locali in quello superiore, anche se tra le stazioni di 96th Street e di 116th Street la linea ritorna da avere quattro binari paralleli. Nella stazione di 125th Street la linea torna ad avere nuovamente due livelli, quello superiore \u00e8 pero destinato ai treni in direzione nord, quello inferiore ai treni in direzione sud.\nA nord di questa stazione la linea attraversa il fiume Harlem per mezzo di un tunnel (noto come \"Lexington Avenue Tunnel\"), e alla fine si divide in due linee, la linea IRT Jerome Avenue, utilizzata dai treni delle linee 4 e 5, e la linea IRT Pelham, utilizzata dai treni della linea 6"}
{"id": "4797248", "revid": "113530596", "url": "https://it.wikipedia.org/wiki?curid=4797248", "title": "Zaira (Voltaire)", "text": "Za\u00efre \u00e8 una tragedia in cinque atti di Voltaire, scritta in alessandrino nel 1732 e rappresentata alla Com\u00e9die-Fran\u00e7aise il 13 agosto 1732.\nTrama.\nL'azione si svolge a Gerusalemme tra i secoli XIV e XV. Zaira, nata cristiana, ma cresciuta nell'Islam, \u00e8 amata dal sultano Orosmane. Nerestan \u00e8 responsabile della raccolta del riscatto per la liberazione dei cristiani. Il sultano rilascia un centinaio di cavalieri, ma si rifiuta di liberare Zaira. Il vecchio re Lusignano, liberato a sua volta, riconosce in Zaira e Nerestan i suoi figli che credeva morti. Orosmane, ingannato da una lettera ambigua, pugnala Zaira che crede infedele. Accorgendosi del suo errore, si uccide sul corpo della sua amante.\nAlcuni storici della letteratura considerano questo pezzo come un libero adattamento di \"Otello\" da parte di Voltaire. Il pezzo evoca gli stessi temi: vale a dire, la gelosia e la tolleranza.\nSi pu\u00f2 notare, tuttavia, che se la tragedia di Shakespeare si concentra sui personaggi di Otello e Iago, sottolineando la gelosia, Voltaire, d\u00e0 pi\u00f9 importanza a Desdemona (Zaira) e a suo padre, sottolineando cos\u00ec il tema della tolleranza e della relativit\u00e0 delle religioni, quest'ultimo uno dei preferiti dell'autore francese.\nLa pi\u00e8ce ottenne, sin dall'inizio, un grande successo e rimarr\u00e0 nel repertorio della Com\u00e9die-Fran\u00e7aise fino al 1936. Ha ispirato a Felice Romani il libretto di \"Zaira\", opera di Vincenzo Bellini."}
{"id": "4797250", "revid": "767487", "url": "https://it.wikipedia.org/wiki?curid=4797250", "title": "Brisbane International 2014 - Doppio femminile", "text": "Le detentrici del titolo erano Bethanie Mattek-Sands e Sania Mirza ma non hanno partecipato a questa edizione del torneo.\nAlla Kudrjavceva e Anastasija Rodionova hanno sconfitto in finale Kristina Mladenovic e Galina Voskoboeva per 6-3, 6-1."}
{"id": "4797255", "revid": "110157", "url": "https://it.wikipedia.org/wiki?curid=4797255", "title": "Chiesa di San Giuseppe e Madonna di Lourdes", "text": "La chiesa di san Giuseppe e Madonna di Lourdes \u00e8 un edificio di culto cattolico italiano, sito nella periferia orientale di Napoli, nel quartiere denominato \"San Giovanni a Teduccio\".\nStoria.\nIl progetto per la costruzione della chiesa parrocchiale di San Giuseppe e Madonna di Lourdes fu redatto dal famoso architetto napoletano Giulio De Luca e venne approvato il 26 giugno 1958, a seguito d'istanza inoltrata in data 6 settembre 1957 per cui l'Ordinario Diocesano di Napoli chiedeva, ai sensi della legge 18 dicembre 1952 n. 2522, il contributo dello Stato per i lavori di costruzione, al rustico, della chiesa. Solo dopo continue sollecitazioni dell'allora parroco, sac. Cristoforo Lucarella, si ottenne - ad opera dell'Istituto Autonomo Case Popolari - l'edificazione di una chiesa al centro del Rione Nuova Villa. Il direttore dei lavori fu l'ing. Guido Ricci, mentre la ditta che li esegu\u00ec era del comm. Vittorio Bellucci.\nLa costruzione della chiesa ebbe inizio, con Decreto dell'Ordinario Diocesano di Napoli, in data 7 febbraio 1959.\nNel febbraio del 1960 furono consegnati i locali parrocchiali, mentre la nuova chiesa venne consegnata, completa solo di opere murarie, il 5 marzo 1961 alla presenza del cardinale Alfonso Castaldo. Essendo ancora non completa, fu oggetto di importanti opere di completamento (impianti elettrico, pavimentazione, impianto microfonico e di illuminazione) e venne solennemente consacrata e aperta al culto il 20 giugno 1964 dal vescovo ausiliare della diocesi di Napoli Paolo Savino.\nL'ente parrocchia fu eretto con decreto dell'ordinario diocesano, il cardinale Alfonso Castaldo, il giorno 7 febbraio 1959; mentre il sac. Cristoforo Lucarella, allora vicario economo, fu nominato primo parroco il 6 giugno 1960.\nDescrizione.\nLa chiesa di San Giuseppe e Madonna di Lourdes \u00e8 realizzata con telaio in cemento armato e muratura in laterizi ed \u00e8 composta da un'unica ampia navata a pianta rettangolare, con l'asse longitudinale orientato a nord-est e con la parete terminale (area presbiterale) a sud-ovest, dilatata in forma concava. Il tetto \u00e8 realizzato con struttura in cemento armato autoportante. L'ingresso \u00e8 preceduto da uno spazio antistante coperto (portico).\nL'interno della chiesa si presenta con una simmetria bilaterale costituita da una sequenza ritmica di spazi con piccole cavit\u00e0, per ospitare le immagini sacre, incorniciate dai pilastri, tra cui il dipinto di San Giuseppe Moscati del pittore Nicola Iuppariello.\nL'esterno della chiesa \u00e8 interamente costituito da un rivestimento in mattoni e da elementi strutturali in cemento."}
{"id": "4797256", "revid": "110157", "url": "https://it.wikipedia.org/wiki?curid=4797256", "title": "Museo di arte multimediale", "text": "Il Museo di arte multimediale (, anche detto \"Mamm\") \u00e8 un complesso museale statale russo dedicato alla presentazione e lo sviluppo dell'arte contemporanea connessa alle nuove tecnologie multimediali ed in particolare all'arte della fotografia.\n\u00c8 situato in via Osto\u017eenka, al numero 16, nel centro di Mosca. La sua direttrice \u00e8 Olga Sviblova.\nRistrutturato nello stile moderno minimalista, il Mamm \u00e8 stato inaugurato nell'ottobre 2010. Il complesso museale si sviluppa su una superficie di 9.000 metri quadri articolati in tre sezioni: la Casa della fotografia (fondata nel 1996) con oltre 80.000 copie fotografiche, il Museo di arte multimediale che comprende video-installazioni e opere create con le tecnologie multimediali pi\u00f9 avanzate e la Scuola di fotografia e multimedia di Aleksandr Michajlovi\u010d Rod\u010denko, aperta nel 2006."}
{"id": "4797259", "revid": "1318658", "url": "https://it.wikipedia.org/wiki?curid=4797259", "title": "Cimitero di Belleville", "text": " \nIl cimitero di Belleville \u00e8 un cimitero situato nel quartiere di Belleville, all'angolo di rue de Belleville e rue du Telegraph, vicino a Villa des Hauts-de-Belleville, nel \"XX arrondissement\" di Parigi. Il cimitero copre una superficie di 1,80 ettari ed accoglie tombe.\nVicino al cimitero si trova un serbatoio d'acqua potabile per la popolazione di Parigi, appoggiato sulla parte meridionale del cimitero, dove in passato sorgeva la casa di Louis-Michel le Peletier de Saint-Fargeau. Incorporato al cimitero si trova anche square Belleville - T\u00e9l\u00e9graphe, sempre all'angolo di rue de Belleville e rue du Telegraph.\nStoria.\nStoricamente, l'area omonima faceva parte dei beni della famiglia Le Peletier de Saint-Fargeau, sin dal 1695, coprendo un campo di 50 ettari su una collina. Il luogo venne utilizzato per esperimenti telegrafici dell'ottico Claude Chappe, nel 1790-1798; non per altro, il cimitero si trova nel punto pi\u00f9 alto di Parigi, a di altitudine.\nDopo varie fasi di frammentazione e vendite d'immobili, il cimitero venne finalmente inaugurato nel 1804, al fine di ospitare le sepolture della chiesa di San Giovanni Battista a Belleville. Inizialmente il cimitero appartenne al comune del villaggio di Belleville, come cimitero collegato alla chiesa; nel 1860 divenne di propriet\u00e0 parigina a seguito dell'incorporazione del piccolo comune nella citt\u00e0 di Parigi.\nPersonalit\u00e0 sepolte.\nTra le personali\u00e0 di rilievo sepolte nel cimitero di Belleville possono essere citati: "}
{"id": "4797261", "revid": "247222", "url": "https://it.wikipedia.org/wiki?curid=4797261", "title": "Showboat (album)", "text": "Showboat \u00e8 un album di Kenny Dorham, pubblicato dalla Time Records nel 1961. Il disco fu registrato il 9 dicembre 1960 a New York."}
{"id": "4797263", "revid": "1543377", "url": "https://it.wikipedia.org/wiki?curid=4797263", "title": "ASB Classic 2014 - Singolare", "text": "Agnieszka Radwa\u0144ska era la detentrice del titolo, che ha deciso per\u00f2 di non difenderlo per partecipare alla Hopman Cup 2014. Il titolo \u00e8 stato vinto da Ana Ivanovi\u0107 che ha battuto in finale Venus Williams per 6-2, 5-7, 6-4."}
{"id": "4797270", "revid": "287204", "url": "https://it.wikipedia.org/wiki?curid=4797270", "title": "Garioponto", "text": "Attivo presumibilmente tra il 1020 e il 1050, a lui sono attribuite il \"Passionarius\" ed altre opere riconducibili a lui nonostante non vi sia un'appartenenza certa. Si occup\u00f2 principalmente di malattie urinarie, calcoli della vescica e dei reni.\nBiografia.\nSalernitano di origine longobarda, probabilmente chierico, \u00e8 il primo medico della \"Schola\" salernitana di cui si abbiano notizie e di cui ci sia pervenuta un'opera di attribuzione certa. Egli inoltre fu il primo che, in relazione alle sue dottrine, confer\u00ec alla scuola un indirizzo autenticamente scientifico.\nA causa della carenza di informazioni precise sulle sue origini, inizialmente lo storico August Wilhelm Henschel avanz\u00f2 l'ipotesi che Garioponto fosse greco, del Ponto, basandosi sull'etimologia del nome; tuttavia \u00e8 pi\u00f9 accreditata la versione di Salvatore De Renzi, avvalorata da due documenti (diplomi dell'Archivio Cavense) che egli stesso trov\u00f2, secondo cui Garioponto avesse origini salernitane. Infine sempre il De Renzi fa notare che il nome \"Guarimpoto\" era ricorrente nell'Italia meridionale dell'epoca\nIl suo nome (\"Guarimpotus yppodiaconus\") compare per la prima volta in un documento del novembre 1035 che attestava la donazione della chiesa dei SS. Maria e Giovanni in Vietri sul Mare a Iannacio da parte dell'arcivescovo di Salerno Grimoaldo. Questa circostanza e l'appellativo con cui egli stesso sottoscrisse il documento (oltre che le forme \"clericus\", \"subdiaconus\", \"presbiter\" con cui \u00e8 citato nel \"Necrologio\" di San Matteo di Salerno), avvalorano l'ipotesi che ricoprisse un ruolo di rilievo nell'ambito delle gerarchie ecclesiastiche salernitane. \nMolteplici furono i suoi rapporti con altri personaggi della scuola medica salernitana. Quasi sicuramente fu maestro di Alfano, futuro arcivescovo di Salerno, Petrocello, Trotula de Ruggiero, Giovanni Plateario e Cofone. Pier Damiani, teologo, vescovo e cardinale dell'epoca, dichiara di averlo conosciuto personalmente e lo descrive come \"senex, vir videlicet honestissimus, apprime litteris eruditus medicus\". Con certezza invece, non conobbe mai Costantino l'Africano, padre fondatore della Scuola Medica Salernitana.\nLa sua formazione fu influenzata dallo studio dei testi della medicina greca, particolarmente diffusi a Salerno grazie all'arrivo dalla Sicilia del monaco greco Saba che aveva portato con s\u00e9 i propri libri \"totum scriptos manibus ex genere graecorum\".\nIl suo principale merito non fu tanto l'aver scritto opere innovative, in quanto egli si limit\u00f2 a raccogliere nozioni di vari precedenti autori, ma l'essere stato un anello di congiunzione tra la tradizione della medicina latina e la Scuola di Salerno, e in generale con l'insegnamento medico delle Scuole cristiane dell'Occidente\nNello stendere le sue opere, Garioponto getta le basi del linguaggio medico moderno coniando numerosi termini nuovi (cauterizzare, cicatrizzare, clisterizzare, gargarizzare), ancor oggi utilizzati, nel tentativo di tradurre in latino termini di origine greca. La letteratura medica greca tramandata da Garioponto, pur riallacciandosi ad Ippocrate (da lui definito nel \"Passionarius\" \"omnium peritissimus\"), era sostanzialmente costituita da medicina galenica e tardoantica, tanto che inizialmente lo stesso \"Passionarius\", nelle prime edizioni del XVI secolo, fu attribuito proprio a Galeno.\nNon si hanno pi\u00f9 testimonianze della sua attivit\u00e0 gi\u00e0 a partire dalla met\u00e0 dell'XI secolo, ma si pu\u00f2 dire con certezza che nel 1056 fosse gi\u00e0 morto perch\u00e9 citato (\"quondam Guaripoti\") dal figlio Giovanni in un documento ufficiale.\nIl \"Passionarius\" e le opere minori.\nLa sua opera principale, di attribuzione certa fin dall'XI secolo, \u00e8 il \"Passionarius\", in cinque libri (o sette pi\u00f9 un'appendice in altre edizioni), scritto con il contributo di Albicio ed altri medici. \u00c8 considerata una sorta di \"summa\" della medicina greca scritta in latino volgare ad uso scolastico. Il carattere compilatorio dell'opera \u00e8 dovuto all'esigenza di possedere raccolte complete delle conoscenze mediche antiche. Oltre i chiari riferimenti ad Ippocrate e l'impronta galenica, Garioponto si riferisce spesso al medico greco del V secolo Teodoro Prisciano e talvolta anche a Sorano, Andromaco, Dioscoride di Cilicia e Areteo di Cappadocia, ma non si limita mai ad una semplice copia: egli integra ogni argomento con riflessioni personali erudite e accurate analisi cliniche.\nSebbene sia noto che la scuola medica salernitana derivasse dall'incontro di diverse culture (latina, greca, araba ed ebraica), l'influenza araba \u00e8 in Garioponto totalmente assente. L'opera si presenta come una raccolta ordinata di appunti annotati durante l'attivit\u00e0 pratica e l'esperienza quotidiana da medico, con particolare attenzione alle malattie delle vie urinarie, calcoli della vescica e dei reni.\nNel dodicesimo capitolo del terzo libro del \"Passionarius\" egli stesso fa riferimento al \"Metuaticum\", altra sua opera.\n\u00c8 attribuito a Garioponto anche il \"Liber Dynamidios\", in cui vengono descritte le virt\u00f9 e le propriet\u00e0 dei semplici e il loro utilizzo in ambito farmacologico e nelle diete, fornendo notizie sull' habitat, sulle coltivazioni, le stagioni e le regioni. Le specie vegetali a cui fa riferimento sono in larga parte caratteristiche dell'Italia meridionale. Lo stesso argomento di stampo farmacologico, oltre alle tecniche conosciute per purgare l'utero, \u00e8 trattato anche nel \"De Catharticis\" dedicato ad un tale di nome Paterniano, definito \"frater\".\nSulla base del confronto stilistico gli sono attribuiti anche il \"De medicamentis expertis\", dove sono illustrati alcuni polifarmaci di origine straniera, e i trattati \"De chirurgia\" e \"Liber phisicorum\".\nNel \"Liber de febribus\" vi \u00e8 sia una esaustiva definizione di \"febbre\" (\"calor innaturalis praeter naturam cordis et arteriarum principaliter laedens operationem virtutis\"), ripresa da Galeno, sia una classificazione dei vari tipi di febbre."}
{"id": "4797271", "revid": "1226", "url": "https://it.wikipedia.org/wiki?curid=4797271", "title": "Notizie da nessun luogo", "text": "Notizie da nessun luogo (\"News from Nowhere\") \u00e8 un romanzo utopico fantapolitico di William Morris, pubblicato nel 1891.\nVenne pubblicato in italiano per la prima volta nel 1895 col titolo La terra promessa, per la traduzione di Ernestina d'Errico Ciccotti.\nFu in parte scritto come reazione al celebre romanzo del 1888 di Edward Bellamy \"Guardando indietro, 2000-1887\", di cui segue la falsariga, seppure in forma critica.\nNel romanzo, il protagonista William Guest (inglese per \"Ospite\") si addormenta dopo un'assemblea alla lega socialista di Hammersmith, di cui fa parte. Si risveglia poco dopo in una societ\u00e0 futura, che si basa sul collettivismo e il controllo democratico dei mezzi di produzione. In questa societ\u00e0 non esiste la propriet\u00e0 privata. L'autorit\u00e0, il sistema monetario, le prigioni, il divorzio non esistono come non esiste nemmeno un sistema di divisione in classi. La societ\u00e0 agraria funziona semplicemente nel trovare piacere nella natura, nella bellezza e nel proprio lavoro.\nIl romanzo esplora un gran numero di aspetti della societ\u00e0, includendo come \u00e8 organizzata e come sono relazionate le persone tra di loro. Morris unisce il marxismo con la tradizione del romanzo quando si presenta come figura quasi magica in un luogo diverso dall'Inghilterra vittoriana.\nTrama.\nWilliam Guest, militante libertario, rientrato a casa dopo una accesa discussione coi compagni sulle prospettive della futura rivoluzione sociale, vive uno strano momento di sospensione fra sogno e realt\u00e0, durante il quale si trova trasportato nella Londra del XXI secolo. Qui, confuso e incuriosito, conosce il barcaiolo Dick e il vecchio bibliotecario Hammond, che gli illustrano le caratteristiche, straordinarie per l'anarchico William, di quella loro nuova societ\u00e0, dalla quale sono definitivamente e concordemente banditi lo sfruttamento capitalistico e le istituzioni autoritarie.\nIn questo viaggio materiale e spirituale, attraverso un \u00abmondo nuovo\u00bb pacifico e sereno, particolarmente toccanti sono le pagine nelle quali \u00e8 descritta una Londra immaginaria, senza pi\u00f9 i grandi stabilimenti industriali e le cattedrali del capitalismo, ripulita dai fumi, dalla sporcizia e dalle tenebre della societ\u00e0 del profitto, immersa e inserita in una campagna rigogliosa e attraversata da un Tamigi divenuto un serafico luogo di delizia."}
{"id": "4797276", "revid": "1318658", "url": "https://it.wikipedia.org/wiki?curid=4797276", "title": "Cave dei Capucins", "text": "Le Cave dei Capucins (\"Cave dei Cappuccini\", \"Carri\u00e8res des Capucins\" o \"\u00c9comus\u00e9e des anciennes carri\u00e8res des Capucins\") sono delle vecchie cave sotterranee di pietra, usate tra il XII ed il XVII secolo, situate nel XIV, XIII e V \"arrondissement\" di Parigi, sotto l'H\u00f4pital Cochin, parte del \"boulevard Port Royal\" e \"rue de la Sant\u00e9\". Queste cave sono oggi mantenute da un museo.\nDescrizione.\nIl museo comprende gallerie sotterranee lunghe circa 1,2\u00a0km, a 18\u00a0m sotto la superficie; sono possibili visite solo su prenotazione da parte di piccoli gruppi di visitatori (di solito tramite associazioni).\nIl sito \u00e8 gestito da un'associazione, la SEADACC (\"Soci\u00e9t\u00e9 d'\u00c9tudes et d'Am\u00e9nagement Des Anciennes Carri\u00e8res des Capucins\", cio\u00e8: Societ\u00e0 di Studi e di Gestione delle Antiche Cave dei Cappuccini), societ\u00e0 gestita direttamente da Parigi. Questa associazione ha ottenuto la classificazione del settore, in particolare con la gestione della \"Fontana dei Cappuccini\" e delle varie gallerie. L'associazione lavora sullo sviluppo del sito, il suo restauro, la ricerca delle vecchie cave e le visite ai musei.\nLa societ\u00e0 raccoglie una parte di tutte le cave sotterranee presenti sotto Parigi, con tutti i tipi di presidi sulla sicurezza attuati fin dal tardo XVIII secolo, prima della creazione dell'Ispettorato generale delle cave."}
{"id": "4797278", "revid": "367445", "url": "https://it.wikipedia.org/wiki?curid=4797278", "title": "Marco Giungi", "text": "Biografia.\n\u00c8 stato nove volte campione italiano in tre differenti distanze della marcia.\nNel 1997 arriv\u00f2 ventitreesimo nella 20\u00a0km di marcia ai mondiali di Atene; quattro anni dopo, nel 2001, conquist\u00f2 l'ottavo posto nella 50\u00a0km di marcia ai mondiali di Edmonton. Prese parte anche agli europei del 2002 a Monaco di Baviera, ma non complet\u00f2 la gara dei 50\u00a0km. Fu invece squalificato a Parigi ai mondiali del 2003, sempre nella 50\u00a0km.\nNel 2004 partecip\u00f2 ai Giochi olimpici di Atene 2004 posizionandosi al tredicesimo posto nella 20\u00a0km di marcia."}
{"id": "4797279", "revid": "76963", "url": "https://it.wikipedia.org/wiki?curid=4797279", "title": "Sharon Small", "text": "Biografia.\nNata nel quartiere di Drumchapel nel 1967, l'attrice \u00e8 la pi\u00f9 grande di cinque figli. Ha frequentato la scuola elementare Kinghorn Primary School, dove \u00e8 stata reginetta del gala nel suo ultimo anno. Successivamente ha frequentato la scuola superiore Balwearie High School a Kirkcaldy. Small ha iniziato a studiare arte drammatica allo Adam Smith College di Kirkcaldy, che vanta tra i suoi ex alunni anche Ewan McGregor e Dougray Scott. Dopo la laurea si \u00e8 trasferita a Londra per studiare arte drammatica alla Mountview Academy of Theatre Arts, dalla quale si \u00e8 diplomata nel 1989.\nCarriera.\nTeatro.\nL'attrice \u00e8 apparsa in un totale di 35 messe in scena, tra i seguenti spettacoli:"}
{"id": "4797281", "revid": "767487", "url": "https://it.wikipedia.org/wiki?curid=4797281", "title": "Vita da non morire mai", "text": "Vita da non morire mai \u00e8 un documentario del 2013 diretto da Silvana Maja.\nTrama.\nTre donne ci conducono per mano attraverso la pi\u00f9 antica emozione umana: la paura. Per ognuna di loro, narrare la propria storia \u00e8 un'occasione per gestire il senso dell'ignoto, per ricostruire e riorganizzare con altri codici i significati legati alla propria esperienza di vita. Un processo evolutivo che parte dal momento della scoperta del cancro, all'incredulit\u00e0 per il presente, all'incertezza per il futuro, al ricordo del passato. La voce di queste donne coraggiose si rompe all'improvviso, si piega, poi si ricompone, si eleva poco a poco fino a trovare una forza, una determinazione, un doppiofondo che fa da cassa di risonanza per altre donne, altre vite in bilico, altri corpi spezzati. Il narrare scandito da un orologio interiore diventa l'esplicitazione del faticoso processo di un nuovo modo di guardare a s\u00e9, ai legami interpersonali, al proprio ruolo nella societ\u00e0."}
{"id": "4797282", "revid": "599013", "url": "https://it.wikipedia.org/wiki?curid=4797282", "title": "Hamilton Richardson", "text": "Biografia.\nAll'et\u00e0 di quindici anni quando era gi\u00e0 una delle migliori promesse statunitensi gli viene diagnosticato il diabete che secondo i medici avrebbe dovuto impedire una carriera da tennista ma non si arrese riuscendo a ottenere ottimi risultati tra i professionisti.\nDopo essersi laureato alla Tulane University consegu\u00ec un master's all'Universit\u00e0 di Oxford.\n\u00c8 morto nel 2006 a causa di complicazioni legate al diabete.\nCarriera.\nA livello giovanile ha raggiunto la finale dell'Orange Bowl 1949 mentre ha conquistato il Roland Garros 1950 nonostante abbia dovuto passare le notti in ospedale per stabilizzare il livello di zuccheri nel sangue.\nTra i professionisti ha raggiunto quattro semifinali negli Slam, la prima a New York nel 1952 dove ha la peggio contro Gardnar Mulloy. Si ripresenta alle semifinali dello Slam statunitense due anni dopo quando \u00e8 Vic Seixas a impedirgli l'accesso alla finale, nel 1955 si ritira durante la semifinale del Roland Garros contro Tony Trabert mentre l'anno dopo avanza fino alle semifinali di Wimbledon dove si arrende a Lew Hoad.\nNel doppio maschile ha vinto un titolo, agli U.S. National Championships 1958 in coppia con Alex Olmedo superano il team statunitense formato da Sam Giammalva e Barry MacKay in quattro set.\nIn Coppa Davis ha giocato ventidue match con la squadra statunitense vincendone venti e aiutando la sua nazione a conquistare due \"insalatiere\", nel 1954 e 1958."}
{"id": "4797283", "revid": "128695", "url": "https://it.wikipedia.org/wiki?curid=4797283", "title": "Ham Richardson", "text": ""}
{"id": "4797285", "revid": "1543377", "url": "https://it.wikipedia.org/wiki?curid=4797285", "title": "Elisa Salerno", "text": "Femminista cristiana, dedic\u00f2 la vita a lottare contro ci\u00f2 che ostacolava la dignit\u00e0 femminile in tutti gli ambiti: familiare, lavorativo, sociale ed ecclesiale. Fond\u00f2 nel 1909 \"La Donna e il Lavoro\", giornale dedicato alla donna impegnata in ambito lavorativo, che continu\u00f2 ad uscire fino al 1927, anche dopo che il titolo fu cambiato nel 1918 in quello di \"Problemi femminili\", per pubblicare articoli relativi alla promozione della donna nella societ\u00e0.\nDi lei restano due romanzi, diversi saggi, moltissimi articoli e una nutrita corrispondenza, tutti scritti orientati a combattere l'errata concezione di inferiorit\u00e0 della donna, derivante dalla mentalit\u00e0 del tempo, diffusa anche negli ambienti cattolici e talora supportata dalle gerarchie ecclesiastiche.\nBiografia.\nElisa nacque a Vicenza da Antonio Salerno e Giulia Menegazzi, in una famiglia ebraica dotata di solida base economica che gestiva un forno e un pastificio e possedeva un mulino e altri fabbricati. Era la sesta di nove figli - morirono tutti bambini fuorch\u00e9 la sorella primogenita Maria - e amava studiare; per motivi di salute per\u00f2 dovette lasciare la scuola dopo la terza elementare; riusc\u00ec poi a dare gli esami di quinta elementare a quindici anni. Ancora la salute cagionevole la ostacol\u00f2, quando aveva vent'anni, nel suo desiderio di farsi suora missionaria. Nel 1923 il padre mor\u00ec e iniziarono i dissidi con la sorella; pi\u00f9 tardi le due figlie di questa le vennero affidate e vissero con lei fino alla sua morte.\nGiovinezza ed esordi.\nPer quasi sessant'anni visse a Vicenza in contr\u00e0 Santa Lucia, nella popolosa parrocchia di Araceli. Molto religiosa, a 19 anni entr\u00f2 nel Terz'ordine francescano, in cui esercit\u00f2 funzioni di segretaria; cinque anni pi\u00f9 tardi si iscrisse alla Societ\u00e0 cattolica operaia femminile di Mutuo Soccorso.\nLa salute cagionevole e la necessit\u00e0 di aiutare i genitori ormai anziani la costrinsero ad abbandonare anche il sogno di diventare insegnante, ma la grande passione per la cultura la port\u00f2 a studiare da sola il latino, il francese e il tedesco e ad avvicinarsi a discipline impegnative come la teologia e la filosofia i cui studi pubblici, a quel tempo, erano interdetti alle donne.\nNel 1905 inizi\u00f2 l'attivit\u00e0 giornalistica - scrivendo un articolo in cui auspicava la nascita di un movimento femminista cristiano - su \"Il Vessillo Bianco\", giornale dei cattolici progressisti vicentini, che per\u00f2 venne temporaneamente sospeso l'anno seguente. Grazie ad un accordo con il padre Antonio e con il tipografo Giacomo Rumor, collabor\u00f2 per qualche tempo a \"Il Berico\", giornale cattolico conservatore diretto da Adriano Navarrotto, che per\u00f2 non la ebbe mai in simpatia e ostacol\u00f2 la pubblicazione dei suoi articoli femministi. Quando nel 1908 \"Il Vessillo bianco\" pot\u00e9 riprendere le pubblicazioni, Elisa ritorn\u00f2 a collaborare con questo giornale. In questo periodo entr\u00f2 in rapporto con vari esponenti del movimento cattolico, tra cui Giovanni Veronesi, rettore del seminario vescovile, che fu suo direttore spirituale per anni, e Giuseppe Toniolo, fondatore dell'Unione delle donne cattoliche italiane.\nLe prime lotte femministe.\nNel 1909 - aiutata economicamente dal padre, ma anche da numerose sottoscrizioni di esponenti laici ed ecclesiastici del movimento cattolico sociale di tutta Italia, e con alcuni contributi di Antonio Fogazzaro - fond\u00f2 il giornale \"La donna e il Lavoro\" di cui assunse la direzione. Pur ottenendo un gran numero di collaborazioni e non registrando perdite, il giornale non ebbe comunque la diffusione sperata.\nSu questo giornale Elisa pubblic\u00f2 a puntate la \"Trattazione della donna\", un trattato in 46 puntate sulla condizione della donna in famiglia e nella societ\u00e0, sul suo lavoro e sulla sua emancipazione, sottolineando il suo diritto di partecipare ad un movimento sindacale cattolico. Proprio a causa di queste dichiarazioni la gerarchia cattolica inizi\u00f2 a intervenire mettendo in dubbio la sua attendibilit\u00e0; da questo momento ebbe inizio la sua lunga lotta femminista.\nLe difficolt\u00e0 del 1915-1918.\nLa situazione economica familiare della Salerno peggior\u00f2 radicalmente durante la prima guerra mondiale, per il deprezzamento dei fabbricati di propriet\u00e0 e l'aumento dei costi di mantenimento della famiglia.\nUna svolta fondamentale nella sua spiritualit\u00e0 e nel suo pensiero avvenne nel 1915, quando lesse la \"Summa theologica\" di san Tommaso d'Aquino; ne fu sconvolta perch\u00e9, mentre sulla base del messaggio evangelico credeva fosse compito della Chiesa affermare e difendere la dignit\u00e0 della donna, negli scritti di san Tommaso trov\u00f2 una serie di affermazioni che invece la denigravano.\nLa reazione di Elisa a questa lettura fu la stesura nel 1916 dell'opuscolo \"Per la riabilitazione della donna\" sotto forma di un esposto-lettera indirizzato a papa Benedetto XV; in questo scritto essa analizzava e contestava le affermazioni dell'aquinate, traendone le conseguenze su quelli che avrebbero dovuto essere i rapporti tra l'uomo e la donna cristiani e le indicazioni della Chiesa. La pubblicazione nel 1917 dell'opuscolo suscit\u00f2 una violenta reazione da parte degli ambienti cattolici ed ecclesiastici e il vescovo Ferdinando Rodolfi dichiar\u00f2 che il giornale \"La donna e il Lavoro\" non apparteneva pi\u00f9 alla stampa cattolica; la Salerno ritenne che la sconfessione fosse stata ispirata dal papa, a sua volta istigato dagli ambienti conservatori del Vaticano.\nNonostante la sua prima reazione a questo atto autoritario fosse di dolore e di sdegno, poco dopo essa present\u00f2 al vescovo \"un regolare e completo atto di sottomissione\". Tenuto conto dell'estremo rispetto che la Salerno nutriva per la Chiesa e per la sua autorit\u00e0, la ritrattazione fu probabilmente un atto di obbedienza; nello stesso tempo essa non smentiva le proprie idee nella sostanza, tanto che le ripropose tutte negli anni successivi sulle pagine del nuovo periodico \"Problemi femminili\", che nacque alla fine del 1918 in sostituzione del precedente \"La donna e il Lavoro\".\nGli anni venti.\nAl nuovo giornale - il cui sottotitolo era \"Periodico nazionale delle operaie, impiegate, professioniste\" - contribuirono alcuni dei collaboratori de \"La donna e il Lavoro\". Il suo fine ultimo era la promozione della donna: \"Noi tratteremo il problema femminile in tutte le sue parti, onde contribuire a rialzare le sorti della dignit\u00e0 della donna e rivendicare tutti i suoi legittimi diritti di donna e di cristiana, di madre e di cittadina\" era scritto nel programma.\nTra il 1920 e il 1927 la Salerno diede alle stampe vari scritti, che generalmente in precedenza erano gi\u00e0 stati pubblicati a puntate sul periodico. La maggior parte di essi ribadiva e ampliava i temi gi\u00e0 esposti in \"Per la riabilitazione della donna\" e attaccava l'antifemminismo cattolico, mettendo anche in dubbio l'autorit\u00e0 dei vescovi e del papa, quando prendevano posizioni antifemministe; una delle polemiche pi\u00f9 pesanti riguard\u00f2 il catechismo scritto e pubblicato dal vescovo di Vicenza. Cos\u00ec nel marzo 1925 Rodolfi proib\u00ec con apposito decreto la stampa, la lettura e la vendita del periodico diretto dalla Salerno.\nA differenza di quanto era avvenuto nel 1917, questa volta la Salerno rifiut\u00f2 di sottoscrivere l'atto di sottomissione e accett\u00f2, seppure con grande sofferenza ma coerente con la propria coscienza, la conseguente condanna ad essere privata dei sacramenti.\nDa questo momento la battaglia giornalistica di Elisa Salerno sui problemi del lavoro femminile e sulla promozione della donna divenne sempre pi\u00f9 difficile. Al divieto ecclesiastico relativo alla pubblicazione del giornale, ribadito nel 1926, si aggiunsero la sempre pi\u00f9 pesante azione censoria dell'autorit\u00e0 di polizia fascista e i problemi economici: dopo la morte del padre nel 1923 si trov\u00f2 con rendite insufficienti al mantenimento proprio e delle due nipoti che vivevano con lei. Cos\u00ec \"Problemi femminili\" cess\u00f2 di essere pubblicato nel marzo 1927.\nGli anni del silenzio.\nInsieme con la chiusura del giornale cess\u00f2 l'attivit\u00e0 pubblicistica della Salerno, anche perch\u00e9 le restrizioni alla libert\u00e0 di stampa da parte del fascismo non le permise pi\u00f9 di pubblicare i suoi lavori. Continu\u00f2 comunque la sua attivit\u00e0 di scrittrice: tra il 1927 e il 1928 compose \"Due sorelle - due nature - due sistemi\" e \"Il neoantifemminismo\" e, alla fine degli anni trenta \"Storia della musica sacra in rapporto al diritto della donna\" e \"Le tradite\", tutti testi che furono pubblicati soltanto nel secondo dopoguerra.\nMolti altri suoi lavori rimasero a livello di manoscritti. In genere gi\u00e0 ben composti in fascicoli rilegati o in quaderni, erano pronti per essere dati alle stampe; probabilmente non lo furono per ragioni economiche, anche se lo scopo di lucro non fu mai un suo obiettivo.\nElisa Salerno fu costretta al silenzio fino al 1945 e questo provoc\u00f2 un maggiore ripiegamento su se stessa e un approfondimento delle riflessioni spirituali; particolarmente devota fu in tutta la sua vita alla pratica della comunione quotidiana e soffr\u00ec moltissimo quando questa le fu impedita (si autodefin\u00ec \"Elisabetta del sacratissimo Cuore agonizzante di Ges\u00f9\"). Insieme con le due nipoti continu\u00f2 con gli impegni presi nell'unione privata \"Vergini di Nostra Signora della Mercede\", che aveva fondato negli anni venti.\nLa proibizione di pubblicare i suoi scritti non la scoraggi\u00f2 nella sua lotta per la promozione della donna. Ne sono testimonianza, oltre alla stesura dei saggi che non venivano pubblicati, anche una notevole corrispondenza diretta, a partire dal 1939, al nuovo papa Pio XII; dal 1943 al 1947 scrisse anche ai domenicani, al tempo in cui stavano curando un'edizione italiana dei testi di san Tommaso, perch\u00e9 li purgassero dei passi che lei giudicava antifemministi.\nIl secondo dopoguerra.\nDopo la seconda guerra mondiale la situazione economica della Salerno si fece sempre pi\u00f9 seria; dovette lasciare la vecchia casa di famiglia e andare a vivere in un appartamento in contr\u00e0 San Rocco, ricorrendo talora anche alla pubblica assistenza. Ciononostante nel 1947 e nel 1948 riusc\u00ec a pubblicare i libri scritti negli anni venti e trenta, ma ancora inediti. Con questi intendeva \"arrivare al cuore della Chiesa\"; rinunciando all'idea di diffondere i lavori fra qualsiasi sorta di persone e di metterli in commercio, ne sped\u00ec copia a vescovi e ad ecclesiastici, sperando in un riscontro e in un piccolo aiuto. Da questi per\u00f2 ottenne in genere disapprovazione e opposizioni tra le quali, ancora una volta nel 1952 dopo la pubblicazione di \"La donna in san Paolo Apostolo\", la decisione del parroco dei Carmini di negarle la comunione.\nLe sue condizioni di salute andarono sempre pi\u00f9 peggiorando, costringendola a letto nell'ultimo periodo della vita, e le impedirono - anche se lo avesse voluto - di dare veste tipografica agli scritti rimasti ancora inediti.\nMor\u00ec a Vicenza il 15 febbraio 1957.\nPensiero.\nLa formazione culturale.\nQuali siano state l'origine e le fonti del pensiero femminista della Salerno lo si pu\u00f2 comprendere dai libri e dalle riviste - conservati nella biblioteca da lei lasciata - e dalla sua corrispondenza. Si tratta di alcuni testi di autori francesi e italiani, fondamentali fonti di ispirazione del femminismo all'inizio del Novecento; altri testi riguardano problemi specifici sul ruolo della donna nella Chiesa e nella societ\u00e0; resta anche la raccolta completa del giornale \"Pensiero e Azione\" di Adelaide Coari, esponente del gruppo femminista milanese agli inizi del secolo.\nIl femminismo.\nElisa Salerno \u00e8 stata definita una femminista cristiana. In effetti essa spese tutta la sua vita per l'affermazione della dignit\u00e0 della donna, lottando contro tutte le componenti sociali del tempo che invece mantenevano le donne in situazione di inferiorit\u00e0: il capitalismo liberale che le sfruttava con pesantissimi carichi di lavoro e basse remunerazioni, il conservatorismo cattolico impostato sulla sudditanza della donna in tutti gli organismi della Chiesa, la mentalit\u00e0 corrente sulla preminenza dell'uomo sulla donna. Fu una lotta contro difficolt\u00e0 che sarebbero perdurate durante tutta la prima met\u00e0 del Novecento: \"Fare del femminismo a Vicenza \u00e8 lo stesso che voler a forza di unghie scavar terra e terra onde trovare una vena d'acqua per dissetarsi. Qui l'apatia, l\u00e0 il conservatorismo, altrove il disprezzo, ovunque l'atavismo mantengono le donne nella passivit\u00e0 e nell'abbandono\". Nelle donne stesse essa trov\u00f2 scarsa collaborazione alle sue battaglie: \"Possibile che nessuna si senta in grado di stendere poche righe esponendo i propri giudizi, le proprie idee e sentimenti sulla condizione della donna, sui bisogni di essa, sui doveri e diritti suoi?\".\nFin dall'inizio il suo pensiero fu che \"essere femministi significa volere la perfezione e la elevazione della donna nell'ordine domestico, economico, civile, intellettuale, secondo i diritti che le competono\" e, di conseguenza, \"essere antifemminista significa invece volere lo \"statu quo\", che la donna cio\u00e8 sia pure in avvenire come oggid\u00ec depressa e sfruttata, destinata a subire sempre\".\nI problemi delle lavoratrici.\nDurante il primo periodo di attivit\u00e0 come scrittrice, Elisa si occup\u00f2 in particolare delle problematiche della donna lavoratrice, scrivendo numerosi articoli sul suo giornale \"La donna e il Lavoro\", ma anche su altri giornali ai quali diede il proprio contributo: \"Le mie preferenze sono per le operaie in ispecie, e in genere per le figlie del popolo\". Pubblic\u00f2 anche sui giornali un'importante indagine sul lavoro delle donne nella citt\u00e0 di Vicenza e alcuni saggi sulle condizioni lavorative e sui salari femminili in altre citt\u00e0 italiane.\nIn questi articoli denunciava lo \"sfruttamento capitalistico\" delle operaie, pur avversando fortemente la lotta di classe dei bolscevichi, e proponeva i mezzi per migliorare la loro condizione: l'istruzione, sia quella di base che quella specifica sui problemi del mondo del lavoro, l'ottenimento del salario minimo, del contenimento dell'orario di lavoro, delle assicurazioni sociali. Incitava le donne all'unione e alla solidariet\u00e0 per tutelare i propri diritti, all'adesione alle organizzazioni sindacali che per\u00f2, a Vicenza agli inizi del secolo, erano ancora intrise di un sostanziale antifemminismo. Non trov\u00f2 risposta. Le organizzazioni femminili cattoliche - dall'Unione donne cattoliche alla Giovent\u00f9 femminile - non erano sostanzialmente interessate ai problemi sociali, ma miravano a una formazione spirituale e svolgevano attivit\u00e0 caritative.\nLa donna nella Chiesa.\nElisa Salerno riteneva che il vero femminismo fosse solo quello cristiano, quello che si rifaceva al Vangelo, per lei l'unico testo che rispettava la dignit\u00e0 della donna, \"in opposizione agli altri femminismi: socialista, massone, liberale ecc., che agiscono fuori o contro la Chiesa insegnando teorie in contrasto con i principi di verit\u00e0, di giustizia, di amore che sono la base e la forza del cattolicesimo\".\nQuesta sua fedelt\u00e0 al Vangelo divenne ancora maggiore dopo la svolta spirituale e di pensiero provocata dalla lettura delle opere di San Tommaso d'Aquino nel 1915; ma mentre fino ad allora aveva sempre difeso la Chiesa cattolica, ritenendola una sostenitrice della donna e della sua dignit\u00e0, da quel momento in poi, proprio in nome del Vangelo, formul\u00f2 pesanti accuse nei confronti della dottrina cattolica e dei suoi esponenti, quando li trovava frutto di una mentalit\u00e0 maschilista.\nOpere.\nLeggere questo romanzo significa osservare il mondo cattolico dei primi anni del Novecento attraverso gli occhi delle donne, in particolare quelli della protagonista, Maria Alma, che sa combattere per le sue scelte con energia e decisionismo implacabile. Il romanzo, firmato con lo pseudonimo Lucilla Ardens, fu la prima opera a stampa della Salerno, nella quale l'autrice esprimeva le sue convinzioni a proposito di ci\u00f2 che amava definire la \"causa santa della donna\".\nIl romanzo fu costruito su un lavoro preliminare di memorie, situazioni ed avvenimenti accaduti nel \"piccolo mondo cattolico\" vicentino, descritti con lo stile giornalistico tipico della Salerno, che essa stessa dichiara essere una sorta di diario che assume le sembianze di un'autobiografia.\nLa struttura del testo corrisponde a un'architettura equilibrata e costruita con una composizione circolare. Elisa Salerno, con il suo \u201cromanzo-documento\u201d, pu\u00f2 essere considerata un precursore del \"New Journalism\" che ha avuto fortuna in America. Nel romanzo il mondo provinciale cattolico vicentino \u00e8 caratterizzato da un'intransigenza conservatrice e, allo stesso tempo, da impulsi di innovazione democratica. Il romanzo \u00e8 il mezzo letterario per far valere le idee e protestare contro il sistema socio-politico-culturale del tempo che impediva all'autrice di portare avanti le sue ragioni.\nScrive Antonia Arslan nella prefazione della ristampa: \"Questa donna testarda, inflessibile, ostinatissima che riduceva alla disperazione tutto l'ottimo \u2018piccolo mondo cattolico\u2019 vicentino, scoperchiandolo come un formicaio di mezze verit\u00e0 e di compromessi, nutrito d'ipocrisia, che il suo animo ardente sognava di inchiodare alle proprie responsabilit\u00e0 con la forza implacabile del ragionamento \u2026 ci offre un messaggio modernissimo \u2026 un invito a tutte le donne a decidere e a decidersi\"."}
{"id": "4797286", "revid": "767487", "url": "https://it.wikipedia.org/wiki?curid=4797286", "title": "Simon Greenall", "text": "Biografia.\nNato a Longtown, Cumberland, Greenall intraprende la carriera recitativa in giovane et\u00e0 e, negli anni novanta passa dal teatro alla televisione comparendo in serie quali: \"Metropolitan Police\", \"Holby City\", \"Harry Enfield's Television Programme\", \"Monkey Dust\", \"Doc Martin\", \"Doctor Who\" e \"Fur TV\". Inoltre fa da disc jockey nel programma radiofonico \"Bromwell High\".\nParallelamente prende parte ai film \"Wimbledon\" e \"My Wrongs 8245-8249 and 117\"; inoltre presta la voce nei videogiochi \"Dragon Quest VIII\" e \"Tomb Raider II\".\nNel 2007 partecipa alle serie BBC \"On the Blog\" e \"Saxondale\", dove si riunisce a Steve Coogan, compagno sul set di \"I'm Alan Partridge\". Contemporaneamente da la voce al Principe Azzurro in \"Snow White: The Sequel\", al fianco di Stephen Fry e Rik Mayall.\nTra 2010 e 2011 prende parte al doppiaggio della serie d'animazione \"The Octonauts\" e al film \"Holy Flying Circus\"; divenendo inoltre la voce ufficiale di Aleksandr Orlov, mascotte del sito comparethemarket.com. Inoltre co-produce \"...e ora parliamo di Kevin\"\nNel dicembre 2011, Greenall da la voce a tre animazioni tratte da \"Viz\" assieme a Steve Coogan, Sarah Millican e Gavin Webster, mentre nel 2013 interpreta nuovamente Michael nel film spin-off di \"I'm Alan Partridge\": \"Alan Partridge: Alpha Papa\"."}
{"id": "4797287", "revid": "1543377", "url": "https://it.wikipedia.org/wiki?curid=4797287", "title": "Happy Valley (centro commerciale)", "text": "Happy Valley in italiano \"Valle Felice\" (cinese semplificato: \u592a\u9633\u65b0\u5929\u5730 ; cinese tradizionale: \u592a\u967d\u65b0\u5929\u5730\u8cfc\u7269\u4e2d\u5fc3; pinyin:: T\u00e0iy\u00e1ng x\u012bnti\u0101nd\u00ec) \u00e8 un centro commerciale in Zhujiang New Town nel distretto di Tianhe a Canton, Cina.\nPanoramica.\nIl centro commerciale Happy Valley, completato nel 2012, si estende con i suoi 150.000 metri quadrati ed \u00e8 stato progettato da Altoon- Partners e Benoy Ltd. La superficie totale della struttura rende Happy Valley il pi\u00f9 grande centro commerciale nella zona di Zhujiang New Town.. Tutto il complesso \u00e8 gestito da Paragon Group (Canton).\nAll'interno di Happy Valley Shopping Mall si pu\u00f2 trovare una vasta gamma di marchi internazionali come ad esempio Class Cavalli di Roberto Cavalli, Maxvalu, Uniqlo, Dirk Bikkembergs ed \u00e8 base dell'unico flagship China Film Cinema di tutta Canton, che riproduce anche film internazionali.\nIl nome cinese ed inglese del centro commerciale non hanno relazione fra di loro: il nome cinese \u00e8\u592a\u967d\u65b0\u5929\u5730\u8cfc\u7269\u4e2d\u5fc3(T\u00e0iy\u00e1ng x\u012bnti\u0101nd\u00ec) che in inglese significa letteralmente \"Sun Plaza Shopping Center\".\nPosizione ed accessibilit\u00e0.\nHappy Valley si trova nel cuore della citt\u00e0 di Canton, sulla Ma Chang Road, numero 36. Ci sono a disposizione 1200 parcheggi e la posizione del mall \u00e8 perfettamente accessibile attraverso qualsiasi mezzo pubblico, grazie alla fermata dell'autobus e due fermate per i taxi proprio all'uscita dell'edificio. La fermata metro pi\u00f9 vicina \u00e8 quella di Tancun, sulla linea 5, ed \u00e8 raggiungibile a piedi in pochissimi minuti. \nIl centro commerciale Happy Valley si trova a pochi passi da alcuni tra i pi\u00f9 lussuosi complessi residenziali della citt\u00e0 come il palazzo \"The Canton\", \"Guangzhou Yitong Mansion\" e le torri \"Yu Feng Park\". Happy Valley \u00e8 anche adiacente agli uffici pi\u00f9 prestigiosi della zona incluso \"China Unicom Square\", \"GRC Cooperative Union\", il palazzo \"Fuli Kexun\" e a 10 minuti di macchina dal Centro Finanziario di Canton.\nHappy Valley shopping mall \u00e8 collocato nelle vicinanze del parco di Zhujian, dal \"Guangzhou Jockey Club\" ed anche dal famoso campo da golf chiamato \"72 Golf\" . L'universit\u00e0 di Jinan (la prima universit\u00e0 in Cina ad arruolare studenti stranieri e l'unica ad avere il pi\u00f9 elevato numero di studenti internazionali) \u00e8 situata dall'altra parte di Huangpu Avenue.\nIl centro commerciale Happy Valley \u00e8 anche in prossimit\u00e0 di una serie di principali alberghi e residence come il \"W hotel\", \"Guangzhou Ritz-Carlton\", \"Jockey Club Hotel e l'Ascott IFC residence gestito dall'Ascott Limited."}
{"id": "4797292", "revid": "962319", "url": "https://it.wikipedia.org/wiki?curid=4797292", "title": "Linea IRT Flushing", "text": "La linea IRT Flushing \u00e8 una linea ferroviaria della metropolitana di New York. Fa parte della Divisione A, e si estende dal Flushing, nel Queens, a Hudson Yards, a Manhattan.\nPrima che la linea fosse prolungata fino a Flushing era anche conosciuta come linea Corona o linea Woodside and Corona. Inoltre prima della cessazione del servizio della Brooklyn-Manhattan Transit Corporation, avvenuto nel 1949, la parte della linea tra Times Square e Queensboro Plaza era conosciuto come linea Queensboro.\nCaratteristiche.\nLa linea IRT Flushing possiede diversi stili architettonici, che vanno da ferrovie sopraelevate, costruite con travi in acciaio, a viadotti in cemento in stile europeo. Anche le stazioni hanno diversi stili, per esempio la stazione Hunters Point Avenue ha uno stile italiano mentre la stazione Grand Central-42nd Street \u00e8 costruita in un'unica galleria come quelle della metropolitana di Londra.\nI servizi che utilizzano in parte o tutta la linea IRT Flushing sono:\nI treni del servizio espresso viaggiano verso Manhattan dalle 06:00 alle 10:00 e partono da Manhattan dalle 15:00 alle 21:30. Il servizio espresso vieni inoltre implementato durante le partite dei New York Mets e degli US Open."}
{"id": "4797296", "revid": "88740", "url": "https://it.wikipedia.org/wiki?curid=4797296", "title": "Torre di Santo Stefano", "text": "La Torre di Santo Stefano \u00e8 il principale monumento storico di Molinella, nella citt\u00e0 metropolitana di Bologna. Compare anche nello stemma ufficiale del comune, affiancata dalla ruota di un mulino ad acqua.\nL'attuale edificio \u00e8 una ricostruzione quattrocentesca sulle stesse fondazioni dell'originaria dell'inizio del Trecento.\nStoria.\nNon si conosce la data esatta della costruzione ma \u00e8 certo che era gi\u00e0 presente nel 1322 ed era intitolata al Santo Stefano.\nVenne costruita dalla citt\u00e0 libera di Bologna sul \"Ludurium\" (una strategica lingua di terra che emergeva dalle paludi circostanti) per rinforzare il confine nord orientale dato che la pi\u00f9 antica \"Torre dei Cavalli\" (del XIII secolo, crollata nel XVIII secolo) non riusciva a garantire una difesa efficace dell'esteso confine.\nPoco dopo la sua costruzione o contestualmente a essa, venne eretto un annesso fortilizio, denominato castello di Santo Stefano.\nIn origine erano certamente merlati sia la torre che il castello.\nLa torre venne assediata una prima volta nel 1360 dalle truppe di Bernab\u00f2 Visconti, comandate dal marchese di Ferrara Francesco d'Este, durante la campagna che ambiva all'annessione di Bologna ai suoi domini. La torre comandata in quei giorni da tale \"Lambertazzi\" si arrese spontaneamente al nemico. Il Bernab\u00f2 in seguito abbandon\u00f2 il suo proposito di assediare Bologna e si ritir\u00f2.\nNel 1371 il cardinale Anglico scrive della torre: \"La torre di Molinella \u00e8 posta fra acque e valli e qui vi \u00e8 un passo pel quale si va ad Argenta, a Ferrara, alla bassa Romagna per acqua e dal qual passo transitano molte mercanzie, tante importate a Bologna, quante esportate per detti luoghi. Dista IV miglia andando per acqua dalla torre dei Cavalli, e circa XX da Bologna e circa X da Argenta. Detta torre \u00e8 custodita da un castellano bolognese che ha prestate buone garanzie alla Camera e riceve in paga sei fiorini e mezzo\" \nDopo alcuni decenni la zona di Molinella venne nuovamente invasa dal nipote di Bernab\u00f2, Gian Galeazzo Visconti deciso ad impadronirsi finalmente di Bologna. Il suo alleato Alberto V d'Este assedi\u00f2 la torre il 12 agosto 1390, che dopo una breve resistenza capitol\u00f2. Torre e castello furono rasi al suolo. Gian Galeazzo continu\u00f2 a estendere i suoi possedimenti in tutta l'Italia Settentrionale diventandone in quegli anni il pi\u00f9 potente Signore.\nIl cerchio attorno a Bologna si strinse sempre pi\u00f9 fino a quando, con la decisiva Battaglia di Casalecchio, anch'essa capitol\u00f2.\nNon si sa con certezza quando la torre fu ricostruita, di certo era gi\u00e0 eretta nel 1448 come si legge nel \"Della Historia di Bologna\" del Ghirardacci (II tomo, p.\u00a052). Venne usata principalmente con la funzione di carcere e tenuta da un capitano nominato a Bologna. In principio doveva essere merlata, solo dopo il 1530 vi fu sistemato il tetto a quattro spioventi sormontato da una guglia piramidale, questo per ospitare le campane della prospiciente Chiesa di San Matteo che era priva di campanile. Questo \u00e8 l'aspetto che \u00e8 visibile ancora ai giorni nostri. Le rovine del castello annesso vennero fortemente restaurate e rimaneggiate e parte di esse vennero utilizzate come primo Municipio del futuro Comune di Molinella."}
{"id": "4797297", "revid": "767487", "url": "https://it.wikipedia.org/wiki?curid=4797297", "title": "Taylor's Wailers", "text": "Taylor's Wailers \u00e8 un album di Art Taylor, pubblicato dalla Prestige Records nel 1957. Il disco fu registrato negli studi di Rudy Van Gelder ad Hackensack, New Jersey (Stati Uniti), nelle date indicate.\nMusicisti.\nArt Taylor Sextet\nArt Taylor Quartet"}
{"id": "4797301", "revid": "712828", "url": "https://it.wikipedia.org/wiki?curid=4797301", "title": "Cuthbert R\u00fcf", "text": ""}
{"id": "4797308", "revid": "76963", "url": "https://it.wikipedia.org/wiki?curid=4797308", "title": "David Gwillim", "text": "Biografia.\nGwillim \u00e8 nato Plymouth da Jack Gwillim, anch'egli attore. Sua sorella Sarah-Jane Gwillim e il suo fratellastro Jaxon Duff Gwillim hanno, anche loro, seguito la carriera nella recitazione.\nNel 1974, Gwillim ha sposato l'attrice Lynn Dearth, morta nel 1994. Ha sposato la sua seconda moglie, Deirdra Morris, nel 1997."}
{"id": "4797311", "revid": "716642", "url": "https://it.wikipedia.org/wiki?curid=4797311", "title": "Moe Kuresa", "text": "Carriera.\nClub.\nTra il 2015 ed il 2021 ha giocato nell'American Samoa Community College.\nNazionale.\nTra il 2011 ed il 2015 ha giocato 6 partite in nazionale, 2 delle quali nelle qualificazioni ai Mondiali del 2018."}
{"id": "4797312", "revid": "124123", "url": "https://it.wikipedia.org/wiki?curid=4797312", "title": "Daniele Porcu", "text": "Biografia.\nFiglio d'arte, frequenta fino all'et\u00e0 di 16 anni il liceo scientifico Manieri Copernico in Roma accompagnando gli studi all'apprendistato di allievo fantino presso la scuderia del padre Salvatore all'Ippodromo delle Capannelle. Sul finire dei 16 anni lascia gli studi per dedicarsi completamente alla professione di fantino.\nLa prima vittoria arriva il 20 giugno 1999 all'ippodromo Martini di Corridonia.\nNell'ottobre del 2000 si trasferisce a Bellinzago Novarese presso le scuderie di Luciano D'Auria per uno stage di 3 mesi durante il quale consegue la sua prima vittoria all'Ippodromo di San Siro in Milano considerato la Scala del galoppo Italiano.\nNel marzo del 2001 si trasferisce stabile a Milano presso le Scuderie di Maurizio Guarnieri dove rimane oltre 4 anni. In quest'anno \u00e8 campione Italiano degli Allievi Fantini.\nIl rapporto con Maurizio Guarnieri finisce nel giugno 2005 e dopo un breve periodo presso le scuderie di Laura Grizzetti, nel 2006 firma un contratto di primo fantino per la Scuderia Zaro allenata dall'allenatore Roberto Feligioni che lo terr\u00e0 impegnato per due anni e che lui ricorda come il periodo pi\u00f9 importante per la sua crescita agonistica.\nSpinto dalla crisi che pervade nel galoppo Italiano ma incoraggiato anche da una vittoria di Gruppo 1 a Roma in sella ad Estejo, dopo una settimana ad Hong Kong nella quale ha occasione di partecipare alla International Cup, decide di accettare un'offerta dalla Germania e trasferirsi a Iffezheim nella regione del Baden-W\u00fcrttemberg come primo fantino della rinomata scuderia Gest\u00fct Auenquelle nel marzo del 2009. Qui vi rimane 2 anni conseguendo diverse vittorie sul suolo tedesco, francese e Svizzero con qualche sporadica apparizione nella sua \"citt\u00e0 adottiva\". Milano.\nNel marzo 2011 con la chiusura della Gest\u00fct Auenquelle ad Iffezheim, si trasferisce presso le scuderie di Sascha Smrczek a D\u00fcsseldorf nella Renania Settentrionale.\nIl rapporto di lavoro con quest'ultimo finisce nel settembre 2012 complice una brutta caduta in corsa che lo tiene lontano dalle competizioni per due mesi.\nNel novembre del 2012 inizia il rapporto di lavoro con la Gest\u00fct R\u00f6ttgen, storica scuderia con sede ad Heumar nella zona sud di Colonia. Qui vive un ottimo 2013 alla fine del quale viene scelto dal Trainer internazionale Peter Schiergen come secondo fantino di scuderia dietro alla Star Andrasch Starke presso le scuderie di Colonia nel Weidenpescher Park.\nNel 2013 giunge quarto nella classifica tedesca dei fantini.\nNel maggio 2014 ottiene grazie alla femmina Emerald Star, la sua prima vittoria in Pattern su suolo britannico.\nIl suo score di vittorie conta 854 affermazioni in 6 differenti Paesi (450 in Italia, 313 in Germania, 52 in Belgio, 24 in Svizzera, 14 in Francia, 1 nel Regno Unito).\nCostretto ad interrompere l'attivit\u00e0 agonistica nell'autunno 2017 a seguito di un tumore, muore nel gennaio 2018 all'et\u00e0 di 34 anni"}
{"id": "4797313", "revid": "729019", "url": "https://it.wikipedia.org/wiki?curid=4797313", "title": "August von Stwrtnik", "text": "Biografia.\nGi\u00e0 figlio del feldmaresciallo luogotenente August von Stwrtnik (1755-1841), il giovane August entr\u00f2 nell'esercito austriaco l'8 aprile 1805 col grado di assistente artigliere nel 2\u00ba reggimento di artiglieria, venendo successivamente passato a cadetto d'artiglieria. Nel 1809, per il coraggio dimostrato sul campo, venne promosso al rango di sottotenente, giungendo rapidamente a quello di maggiore d'artiglieria nel 1834. Nel 1839 divenne Tenente Colonnello ed il 29 maggio 1843 gli venne garantito il grado di colonnello, passando al comando del 4\u00ba reggimento d'artiglieria.\nNel 1848 prest\u00f2 servizio in Italia nel corpo di riserva del maresciallo Neugent che unific\u00f2 il suo reggimento a quello di stanza a Verona, dove Stwrtrnik venne nominato \"Feldartilleriedirector\". L'attacco a Vicenza (10 giugno) vide ancora una volta Stwrtrnik protagonista, distinguendosi per la straordinaria prudenza con la quale egli predispose delle batterie per far capitolare la citt\u00e0 in tempi brevi. Il 19 giugno di quello stesso anno venne promosso Maggiore Generale. Nella battaglia di Custoza (25 luglio), assunse personalmente la gestione di una batteria d'artiglieria presso Casa Piet\u00e0, guidando il fuoco contro i piemontesi in localit\u00e0 Bagolina, favorendo notevolmente le operazioni di avanzata del generale Edmund von Schwarzenberg. Nel corso del 1849, fu \"Feldartilleriedirector\" nella Battaglia di Novara (23 marzo) dove predispose anche degli accorgimenti innovativi sul sistema d'artiglieria ed ottenne una citazione onorevole da parte del feldmaresciallo Radetzky che cos\u00ec si espresse nei suoi confronti: \"Il barone Stwrtnik era ovunque in battaglia ove si trovassero i suoi corpi d'artiglieria e seguiva le sue truppe da esperto\". Al fine delle campagne in Italia, ottenne la croce di cavaliere dell'Ordine militare di Maria Teresa e quella di commendatore dell'Ordine Imperiale di Leopoldo. Divenne titolare del 5\u00ba reggimento di artiglieria (10 giugno 1850) e pi\u00f9 tardi, nel 1858, entr\u00f2 nel consiglio segreto del ministero della guerra.\nCon lo scoppio della Seconda guerra d'indipendenza italiana nel 1859, a quasi 70 anni di et\u00e0, Stwrtnik riprese le operazioni militari in Italia, gestendo attentamente l'artiglieria nella Battaglia di Magenta al punto che dopo lo scontro, sebbene la campagna fosse stata un fallimento per gli austriaci, ottenne la croce di I classe dell'Ordine della Corona ferrea. Dal 1\u00ba ottobre 1859 si conged\u00f2 in pensione, trascorrendo la maggior parte del suo tempo a Graz ed a Radkersburg, localit\u00e0 quest'ultima dove mor\u00ec, a quasi 80 anni di et\u00e0, nel 1869."}
{"id": "4797315", "revid": "767487", "url": "https://it.wikipedia.org/wiki?curid=4797315", "title": "Taylor's Tenors", "text": "Taylor's Tenors \u00e8 un album di Art Taylor, pubblicato dalla New Jazz Records nel 1959. Il disco fu registrato il 3 giugno 1959 al \"Rudy Van Gelder Studio\" di Hackensack, New Jersey (Stati Uniti)."}
{"id": "4797317", "revid": "991694", "url": "https://it.wikipedia.org/wiki?curid=4797317", "title": "Scrutatore di seggio (elezioni in Italia)", "text": ""}
{"id": "4797322", "revid": "119894222", "url": "https://it.wikipedia.org/wiki?curid=4797322", "title": "Alberto Cevenini", "text": "Biografia.\nAlberto, nipote della cantante lirica Elisabetta Barbato, dopo essersi diplomato al Centro sperimentale di cinematografia di Roma, inizia l'attivit\u00e0 di attore teatrale e di fotoromanzi. Nel 1959 lavora con Tina Pica nella farsa \"Giacomino e la suocera\", della stessa Pica, in cui interpreta Luigino, il fidanzato di Carmelina, che viene trasmessa in televisione il 24 ottobre. Debutta sul grande schermo nel 1961 nel film \"La rivolta dei mercenari\" di Piero Costa. Torna in televisione nel 1963 recitando in \"Maril\u00f9\", commedia di Giana Anguissola in cui interpreta Antonio Centanari. Fino al 1967 partecipa ad alcuni film soprattutto dei generi storico, spaghetti western e di spionaggio. Tra le pellicole a cui ha preso parte citiamo \"Le gladiatrici\" del 1963 di Antonio Leonviola dove interpreta la parte di Siros, \"Ercole contro Roma\" del 1964 di Piero Pierotti dove interpreta il ruolo di Dario e \"Le notti della violenza\" di Roberto Mauri dove interpreta il ruolo di un attore di successo. Nel 1965 figura nel cast del film \"Giulietta degli spiriti\" di Federico Fellini; l'anno successivo recita nello sceneggiato televisivo \"Vita di Michelangelo\" di Giorgio Prosperi, trasmesso dal Secondo Canale. Muore nel 1975."}
{"id": "4797334", "revid": "709565", "url": "https://it.wikipedia.org/wiki?curid=4797334", "title": "Sergio Bani", "text": "Carriera.\nGiocatore.\nInizia a giocare nelle giovanili dello Spezia, con cui fa il suo esordio in prima squadra nella stagione 1940-1941, nella quale subisce 23 reti in 17 presenze nel campionato di Serie B 1940-1941. Viene riconfermato sia nella stagione successiva (nella quale subisce 3 reti in 2 partite in Serie B 1941-1942) che nella stagione 1942-1943, nella quale disputa altre 2 partite nella serie cadetta con 7 gol subiti. Rimane nella societ\u00e0 ligure anche durante il Campionato Alta Italia 1944, vinto dai bianconeri al termine delle finali contro Venezia e Torino, e contribuendo al successo finale della sua squadra con 9 presenze. Gioc\u00f2 anche nell'Ausonia La Spezia. Nella stagione 1946-1947 ha giocato in Serie B con la Vogherese, totalizzando 41 presenze."}
{"id": "4797335", "revid": "1718925", "url": "https://it.wikipedia.org/wiki?curid=4797335", "title": "Investigatore", "text": "Un investigatore (in lingua inglese detective ; dal verbo \"detect\", \"trovare\", \"scoprire\") indica genericamente una persona che svolge indagini finalizzate all'accertamento o all'esclusione dell'accadimento di determinati fatti e avvenimenti.\nUn investigatore privato indica nello specifico l'attivit\u00e0 venga svolta da privati cittadini in possesso di requisiti e titoli previsti dalla legge.\nCaratteristiche.\nL'investigatore \"pubblico\", dove la funzione \u00e8 svolta dalle autorit\u00e0 statali competenti in materia, come ad esempio le forze di polizia dei vari paesi del mondo - generalmente svolta dai vari corpi di polizia giudiziaria - in contrapposizione all'investigatore \"privato\", ovverosia quando il ruolo \u00e8 svolto da un privato cittadino che, nel rispetto dei limiti previsti dalla legge, pu\u00f2 essere autorizzato ad esercitare indagini per conto di altri soggetti privati, o anche pubblici (ove previsto); questi ultimi hanno per\u00f2 bisogno di permessi e/o autorizzazioni, previsti e rilasciati dalla legge del proprio Stato di appartenenza, valevoli solo per il territorio statale.\nL'attivit\u00e0 degli investigatori \u00e8 finalizzata ad accertare ed a ricostruire determinati accadimenti che si sospettano avvenuti o meno - che generalmente si abbia un interesse a dimostrare - e dei quali gli si richiede una prova valida, anche a tutela di un diritto in un processo. Allo scopo essi possono effettuare interrogatori, intercettazioni, analizzano la scena del crimine, e cos\u00ec via.\nNel mondo.\nAustralia.\nGli investigatori privati devono essere autorizzati dall'autorit\u00e0 competente di rilascio di apposita licenza dello Stato in cui essi trovano. Ci\u00f2 vale per tutti gli Stati membri, tranne che per il Territorio della Capitale Australiana. Le aziende che offrono servizi investigativi devono inoltre essere titolari di una licenza commerciale e tutti i loro operatori devono essere in possesso di licenze individuali. Generalmente le licenze sono sottoposte al controllo della polizia dello stato; tuttavia in alcuni di tali stati le licenze possono anche essere gestito da altre agenzie governative.\nPer registrarsi nello stato del Nuovo Galles del Sud si richiede una licenza di tipo CAPI (\"Commercial and Private Inquiry Agent\"), per la quale \u00e8 possibile fare richiesta sul sito web della forza di polizia del predetto stato. Nel \"Territorio della Capitale Australiana\" invece non si richiede che gli investigatori siano in possesso di licenza, anche se sono comunque vincolati dalla normativa. Un investigatore che operi qui non pu\u00f2 farlo nello Stato del \"Nuovo Galles del Sud\" senza essere in possesso di una licenza CAPI altrimenti egli violerebbe la legge.\nItalia.\nUn privato cittadino per poter esercitare deve ottenere una specifica autorizzazione rilasciata dal prefetto (licenza prefettizia), che non \u00e8 vincolata territorialmente, consentendo di svolgere l'attivit\u00e0 su tutto il territorio nazionale. L'investigatore pu\u00f2 svolgere indagini su incarico di privati, aziende, enti pubblici, nonch\u00e9 di avvocati al fine della ricerca di elementi di prova da utilizzare in un processo sia civile che penale.\nImportante \u00e8 da ricordare in proposito, in base al combinato disposto dalla legge 7 dicembre 2000 n. 397 e dal decreto legislativo d.lgs. 27 luglio 1989 n. 271, che gli investigatori, i periti tecnici ed anche gli avvocati possono ora svolgere direttamente investigazioni difensive per conto dei loro assistiti, in particolare il difensore, il sostituto, gli investigatori privati autorizzati o i consulenti tecnici possono conferire con le persone in grado di riferire circostanze utili ai fini dell'attivit\u00e0 investigativa. In questo caso, l'acquisizione delle notizie avviene attraverso un colloquio non documentato.\nIl d.lgs 27 luglio 1989 n. 271 afferma che:\nLa figura \u00e8 stata poi nel dettaglio disciplinata dal decreto del Ministero dell'Interno 1\u00ba dicembre 2010, n. 269.\nRegno Unito.\nNel 2001, il governo britannico ha stabilito che la concessione di licenze di investigatori privati e imprese di investigazione privata in Gran Bretagna e Galles sia di competenza della \"Security Industry Authority\" (SIA), che da allora agisce come organo di regolamentazione. La licenza ha durata di tre anni, dopodich\u00e9 dovr\u00e0 essere rinnovata e consente di lavorare anche come buttafuori, guardia del corpo o guardia di sicurezza privata.\nTuttavia, a causa di tagli di fondi al SIA verificatisi nel corso degli anni, l'attribuzione delle licenze si \u00e8 sostanzialmente interrotta fino a nuova comunicazione. Al momento quindi non ci sono altre autorit\u00e0 governative preposte alla concessione di licenze.\nStati Uniti d'America.\nPer i privati, l'attivit\u00e0 \u00e8 regolamentata dagli Stati federati degli Stati Uniti d'America. Per diventare \"detective\" nelle \"State Police\" e nelle polizie metropolitane statunitensi \u00e8 necessario essere in possesso di diploma di laurea e della cittadinanza americana, e superare apposito esame. Ulteriori requisiti sono richiesti per il \"Federal Bureau of Investigation\"."}
{"id": "4797338", "revid": "177744", "url": "https://it.wikipedia.org/wiki?curid=4797338", "title": "A.T.'s Delight", "text": "A.T.'s Delight \u00e8 un album di Art Taylor, pubblicato dalla Blue Note Records nel 1960. Il disco fu registrato il 6 agosto 1960 al \"Rudy Van Gelder Studio\" di Englewood Cliffs, New Jersey (Stati Uniti)."}
{"id": "4797339", "revid": "74296230", "url": "https://it.wikipedia.org/wiki?curid=4797339", "title": "Episodi di Phineas e Ferb", "text": ""}
{"id": "4797343", "revid": "63264463", "url": "https://it.wikipedia.org/wiki?curid=4797343", "title": "Aretas III", "text": ""}
{"id": "4797350", "revid": "599013", "url": "https://it.wikipedia.org/wiki?curid=4797350", "title": "Greg Ireland", "text": "Statistiche.\n\"Statistiche aggiornate a ottobre 2013.\""}
{"id": "4797351", "revid": "339392", "url": "https://it.wikipedia.org/wiki?curid=4797351", "title": "Polizia giudiziaria italiana", "text": ""}
{"id": "4797355", "revid": "1543377", "url": "https://it.wikipedia.org/wiki?curid=4797355", "title": "Giuliana Fiorentino", "text": "Biografia.\nNata a Napoli nel 1968 inizia l'attivit\u00e0 di giornalista presso alcune testate locali per poi passare a Mediaset nel 1995 e dal 1996 \u00e8 giornalista professionista. Dal 2010 assume il ruolo di vice-caporedattore al TG4. Conduce l'edizione delle 11:30 e ha condotto le edizioni delle 13:30, 14:00 e la Rassegna stampa notturna prima della loro soppressione. Si \u00e8 occupata inoltre di alcuni speciali a carattere religioso. Da maggio 2011 fa parte della redazione unica di TG4 e Studio Aperto diretta da Giovanni Toti al quale subentra, per il TG4, nel 2014 Mario Giordano. Da dicembre dello stesso anno fino al 2016 conduceva anche l'edizione serale, alle 18:55, mentre dal 18 settembre 2017 fino al marzo 2018 torna a condurre, prima saltuariamente e poi pi\u00f9 frequentemente, l'edizione delle 11:30 (poi spostata alle 12:00 dal 10 settembre 2018). Poi dall'aprile dello stesso anno conduce di nuovo l'edizione delle 18:55, prima in sostituzione di Giuseppe Brindisi (che ha abbandonato (ma solo per pochi mesi) la conduzione dell'edizione serale del TG per passare a condurre insieme a Veronica Gentili dal 9 aprile 2018 dal luned\u00ec al venerd\u00ec \"Stasera Italia\", trasmissione che dalla stagione 2018-2019 viene condotta da questi solo nel fine settimana, essendo che da quel periodo Brindisi torna a condurre l'edizione serale del TG4), alternandosi settimanalmente con Francesca Romanelli e poi, dal 29 ottobre successivo, con l'arrivo di Gerardo Greco alla conduzione del TG4, inizialmente solo in assenza di quest'ultimo e successivamente in alternanza settimanale anche con Manuela Boselli e Giuseppe Brindisi. Da marzo 2015 \u00e8 tra i curatori, con Mario Giordano e Marcello Vinonuovo, del programma di approfondimento \"Dalla vostra parte\" (chiuso e sostituito da \"Stasera Italia\" nell'aprile 2018)."}
{"id": "4797358", "revid": "599013", "url": "https://it.wikipedia.org/wiki?curid=4797358", "title": "In\u00e9s Gorrochategui", "text": "Carriera.\nOttiene buoni risultati a livello giovanile, al Roland Garros 1989 raggiunge la semifinale del doppio ragazze in coppia con Radka Bobkov\u00e1, nel 1991 arriva in finale del Trofeo Bonfiglio insieme a Rita Grande mentre all'Open di Francia 1991 raggiunge la finale sia del singolare che del doppio ragazze perdendo la prima in tre set contro Anna Smashnova ma vincendo in coppia con Eva Bes.\nTra le professioniste ottiene i risultati migliori nel doppio, in questa disciplina vince sette titoli WTA e raggiunge una finale Slam agli US Open 1993 insieme a Amanda Coetzer. Sempre insieme alla Coetzer arriva in semifinale al Roland Garros nel 1993 e 1994.\nIn singolare \u00e8 avanzata fino ai quarti di finale al Roland Garros 1994 dove viene sconfitta da Steffi Graf mentre raggiunge tre finali WTA senza tuttavia conquistare il titolo.\nIn Fed Cup ha giocato diciassette match con la squadra argentina vincendone quattordici."}
{"id": "4797360", "revid": "287204", "url": "https://it.wikipedia.org/wiki?curid=4797360", "title": "Ines Gorrochategui", "text": ""}
{"id": "4797363", "revid": "1305772", "url": "https://it.wikipedia.org/wiki?curid=4797363", "title": "Mr. Moonlight (Piano Red)", "text": "Mr Moonlight \u00e8 una canzone incisa da \"Dr. Feelgood and The Interns\", pseudonimo di William Lee Perryman, meglio conosciuto come \"Piano Red\"; \u00e8 conosciuta grazie alla cover che i Beatles registrarono e che venne pubblicata in Europa su \"Beatles for Sale\" ed in America su \"Beatles '65\". \u00c8 stato scritto da Roy Lee Johnson.\nIl brano.\nLa prima pubblicazione conosciuta era al lato B del singolo \"Dr. Feelgood\"; il singolo divenne un hit minore del rhythm and blues. Venne molto apprezzata dagli amanti del R&amp;B inglesi, e alcuni di essi, entrando a far parte di band, ne registrarono delle cover. Sono conosciute, oltre a quella dei Beatles, anche quella degli Hollies e quella dei Merseybeats. Quest'ultima, pubblicata nel 1964, entr\u00f2 nelle classifiche di Vancouver.\nVersione dei Beatles.\nVeniva inclusa nei \"live\" dei Beatles fino alla fine del 1962-1963. Tolta dai concerti, i Beatles ripresero la canzone nelle sessioni per \"Beatles for Sale\". Inizialmente, il 14 agosto 1964 registrarono i primi quattro nastri della canzone, senza le percussioni e senza l'organo, ma con l'assolo eseguito da una slide guitar suonata da George Harrison. I Beatles eseguirono un rifacimento il 18 ottobre, su otto nastri; il quarto e l'ottavo sono quelli che sono stati scelti per il mixaggio mono (realizzato il 27 ottobre) che per il mixaggio stereo (realizzato il 4 novembre). Le registrazioni presentavano vari errori: costantemente cigola il pedale della grancassa suonata da Starr; verso il primo minuto e mezzo si sente qualcuno che canta una nota, probabilmente utilizzata per indicare a McCartney e ad Harrison quando intervenire sui cori; solamente nel mix stereo si sente anche un riff dell'organo Hammond durante la coda. Vi sono state molte critiche contro il brano, che \u00e8 stato giudicato il peggior brano dei Beatles da Thomas Erlewine.\nLa prima versione \u00e8 stata pubblicata sull\"'Anthology 1\"; \u00e8 stata scelta la quarta \"take\", l'unica completa di quel giorno."}
{"id": "4797366", "revid": "184755", "url": "https://it.wikipedia.org/wiki?curid=4797366", "title": "Jean de Th\u00e9venot", "text": "Biografia.\nNacque a Parigi e studi\u00f2 al Coll\u00e8ge de Navarre. Era nipote di Melchis\u00e9dech Th\u00e9venot.\nConcep\u00ec il desiderio di viaggiare dalla lettura di altri scritti di viaggio, e la sua ricchezza gli permise di soddisfare questo desiderio. Lasciando la Francia nel 1652, visit\u00f2 l'Inghilterra, i Paesi Bassi, la Germania e l'Italia. A Roma incontr\u00f2 Barth\u00e9lemy d'Herbelot de Molainville, che lo invit\u00f2 ad accompagnarlo in un viaggio verso il Levante. Dato che Herbelot venne arrestato, per questioni private, Thevenot salp\u00f2 da Roma nel maggio 1655 e, dopo aver atteso invano cinque mesi a Malta, si mise in viaggio da solo verso Costantinopoli.\nRimase a Costantinopoli fino al mese di agosto, e poi procedette verso Smirne, le isole greche e infine per l'Egitto, approdando ad Alessandria il giorno di Capodanno del 1657. Rimase per un anno in Egitto, poi visit\u00f2 il Sinai, e, al ritorno al Cairo \u00e8 entrato in quaresima and\u00f2 pellegrino a Gerusalemme. Visit\u00f2 i luoghi principali del pellegrinaggio in Palestina, e quindi, prendendo due navi corsare, torn\u00f2 a Damietta per mare, e di nuovo al Cairo in tempo per vedere l'apertura del canale sul Nilo (14 agosto 1658).\nNel gennaio 1659 salp\u00f2 da Alessandria su una nave inglese, visitando Goletta e Tunisi (Tunisia) lungo la rotta, e, dopo un duro combattimento con alcuni corsari spagnoli, di tutti uno dei quali giunse a patti con un mercante inglese, raggiunto Livorno il 12 aprile. Quindi trascorse quattro anni in patria in studi propedeutici a nuovi viaggi.\nNel novembre 1663 navig\u00f2 nuovamente verso l'Oriente, approdando a Sidone, da dove procedette via terra verso Damasco, Aleppo, e poi attraverso la Mesopotamia a Mosul, Baghdad e Mendeli.\nEntr\u00f2 in Persia il 27 agosto 1664, procedendo per Kermanshah, Hamadan e Isfahan, dove si ferm\u00f2 cinque mesi (da ottobre 1664 a febbraio 1665), e quindi, in compagnia del mercante Tavernier, procedette verso Shiraz, Lar giungendo a Bandar Abbas, nella speranza di trovare un passaggio per l'India. Ci\u00f2 si rivel\u00f2 difficile a causa dell'opposizione degli olandesi, e anche se Tavernier aveva la possibilit\u00e0 di procedere, Thevenot trov\u00f2 prudente tornare a Shiraz. Dopo aver visitato le rovine di Persepoli, si rec\u00f2 a Bassora e salp\u00f2 per l'India il 6 novembre 1665, sulla nave \"Hopewell,\" in arrivo al porto di Surat il 10 gennaio 1666.\nRimase nell'impero Moghul in India per tredici mesi, attraversando il paese da Golconda a Machilipatnam, tornando via terra a Surat, da dove salp\u00f2 per Bandar Abbas per giungere a Shiraz. Trascorse l'estate del 1667 a Isfahan, a seguito delle conseguenze di un accidentale colpo di pistola, e in ottobre part\u00ec per Tabriz, ma mor\u00ec lungo la strada per Miyana il 28 novembre 1667.\nThevenot era un poliglotta, abile nel turco, arabo e persiano, e un curioso e diligente osservatore. Era anche molto qualificato in scienze naturali e soprattutto in botanica di cui fece ampie collezioni in India.\nIl resoconto del suo primo viaggio fu pubblicato a Parigi nel 1665, sotto il titolo \"Relation d'un voyage fait au Levant\". Esso costituiva la prima parte del trattato \"Voyages\". La licenza era datata dicembre 1663 e la prefazione mostrava che Thevenot l'aveva preparata per la pubblicazione prima del suo secondo viaggio. Tra le altre cose, fu uno dei viaggiatori europei che inserirono una storia sulle origini dei documenti medioevali arabi, l\"'Achtiname\" di Maometto, il quale sosteneva che il profeta Maometto aveva personalmente confermato una concessione di protezione e altri privilegi ai monaci del Monastero di Santa Caterina sul Monte Sinai\nLa seconda e terza parte del \"Voyages\" venne pubblicata postuma dai suoi diari nel 1674 e 1684 (in quarto). Un'edizione completa comparve a Parigi nel 1689, ed una seconda \"in duodecimo\" ad Amsterdam nel 1727 (5 volumi). Vi era anche una precedente edizione in inglese di A. Lovell (in folio, London, 1687)."}
{"id": "4797367", "revid": "547034", "url": "https://it.wikipedia.org/wiki?curid=4797367", "title": "Esagramma", "text": "Un esagramma (dal greco \u1f11\u03be\u03ac\u03b3\u03c1\u03b1\u03bc\u03bc\u03b1) \u00e8 un poligono stellato a sei punti con notazione di Schl\u00e4fli {6|2}, 2{3}, o . \u00c8 l'unione di due triangoli equilateri. L'intersezione \u00e8 un esagono regolare.\n\u00c8 usato storicamente in contesti culturali e religiosi, come ad esempio la stella di Davide nell'ebraismo, oppure nell'induismo, nell'islamismo, nell'occultismo.\nTeoria di gruppo.\nIn matematica, il sistema radice del gruppo di Lie G2 \u00e8 nella forma di esagramma.\nReligioni abramitiche.\nGiudaismo.\nLa \"Stella di David\" \u00e8 generalmente nota come il simbolo del giudaismo. \u00c8 stata usata dal medioevo come simbolo per indicare il giudaismo; si hanno riscontri archeologici fin dal III-IV secolo d.C. in sinagoghe della Galilea [1].\nCristiani.\nL'esagramma pu\u00f2 essere trovato in finestroni di chiese. Un esempio nella Washington National Cathedral. Nella cristianit\u00e0 \u00e8 la \"stella della creazione\".\nNella ortodossia cristiana, nei Balcani, \u00e8 pi\u00f9 diffuso che nelle chiese cattoliche.\nMusulmani.\nIl simbolo \u00e8 conosciuto come , \"Najmat D\u0101w\u016bd\" (Stella di David) o \"Kh\u0101tem Sulaym\u0101n\" (Sigillo di Salomone), ma quest'ultimo pu\u00f2 riferirsi anche a pentagramma o a specie di piante."}
{"id": "4797369", "revid": "111760688", "url": "https://it.wikipedia.org/wiki?curid=4797369", "title": "Felice Barucco", "text": "Biografia.\nFelice Barucco \u00e8 stato un pittore piemontese, particolarmente attivo nel Canavese. Nacque nel 1830 a Torino e sin da giovanissimo si dedic\u00f2 alla pittura frequentando l'Accademia Albertina di Torino ed in seguito prosegui i suoi studi a Roma, dove ebbe modo di perfezionare le sue tecniche artistiche gi\u00e0 riconosciute nell'ambito piemontese da critici d'arte e diversi ambienti ufficiali. \nDecise di passare i suoi ultimi anni di vita nel Canavese dove contribui ulteriormente all'arrichimento artistico del luogo con opere filantropiche.\nMor\u00ec a Valperga (Torino) nel 1906.\nIl comune di Valperga ha dedicato la pinacoteca civica a Felice Barucco"}
{"id": "4797377", "revid": "525454", "url": "https://it.wikipedia.org/wiki?curid=4797377", "title": "Capim dourado", "text": ""}
{"id": "4797396", "revid": "585241", "url": "https://it.wikipedia.org/wiki?curid=4797396", "title": "Spoil system", "text": ""}
{"id": "4797406", "revid": "466539", "url": "https://it.wikipedia.org/wiki?curid=4797406", "title": "Steven Price", "text": "Conosciuto soprattutto per aver composto le colonne sonore dei film \"La fine del mondo\" e \"Gravity\", entrambi del 2013. Per quest'ultimo ha ricevuto una nomination ai Golden Globe 2014 nella categoria Miglior colonna sonora ed ha vinto l'Oscar per la miglior colonna sonora."}
{"id": "4797407", "revid": "478133", "url": "https://it.wikipedia.org/wiki?curid=4797407", "title": "Mike Rosenberg", "text": ""}
{"id": "4797418", "revid": "298229", "url": "https://it.wikipedia.org/wiki?curid=4797418", "title": "Linky Boshoff", "text": "Carriera.\nIn singolare ha vinto un torneo WTA, a Johannesburg nel 1977, e ha raggiunto due volte i quarti di finale negli Slam: a Wimbledon 1974 dove viene eliminata da Virginia Wade e all'Open di Francia 1977 dove si arrende in tre set a Floren\u021ba Mihai.\nNel doppio ottiene risultati migliori, ha vinto dodici titoli WTA tra cui spicca l'US Open 1976 insieme a Ilana Kloss, raggiunge inoltre una finale nel doppio misto al Roland Garros 1976.\nIn Fed Cup ha giocato quindici match con la squadra sudafricana vincendone tredici."}
{"id": "4797419", "revid": "128695", "url": "https://it.wikipedia.org/wiki?curid=4797419", "title": "Delina Boshoff", "text": ""}
{"id": "4797421", "revid": "128695", "url": "https://it.wikipedia.org/wiki?curid=4797421", "title": "Delina Ann Boshoff", "text": ""}
{"id": "4797422", "revid": "36426", "url": "https://it.wikipedia.org/wiki?curid=4797422", "title": "Chiesa di Santa Maria Assunta (San Piero Patti)", "text": "La chiesa di Santa Maria Assunta in San Piero Patti sorge in una delle piazze principali al centro della cittadina, piazza Gorgone. La fondazione risale al Cinquecento e nel corso dei secoli parecchi restauri e aggiunte hanno ne hanno arricchito l'ambiente interno e l'architettura esterna.\nDescrizione.\nLa piazza su cui sorge la chiesa non \u00e8 di grandi dimensioni e ancora pi\u00f9 piccola doveva essere quando l'edificio fu costruito, considerati i lavori di ampliamento da cui \u00e8 stata interessata.\nAlla chiesa, sopraelevata rispetto al piano stradale, si accede tramite un'imponente scalinata a forbice in pietra, arricchita da un'artistica ringhiera e da un grande cancello in ghisa che portano la data del 1877 e la firma delle fonderie Archimede (Messina).\nIl portale esterno, costruito in pietra, reca la data del 1581. Tre statue di Maria SS. Assunta, san Pietro e san Biagio sono collocate nella tre nicchie superiori, mentre altre quattro statue, raffiguranti san Luigi, santa Lucia, san Sebastiano e santa Maria Goretti sono poste ai lati della porta, due nicchie per ciascun lato.\nIl campanile, alto quasi trenta metri, \u00e8 indipendente dal resto dell'edificio. Vi si accede tramite un ponte collocato sopra un arco a tutto sesto, porta dell'antica strada che un tempo conduceva al castello baronale. Il campanile \u00e8 dotato di orologio. Al centro \u00e8 possibile ammirare un finestrone in stile barocco. La sera del 15 dicembre di ogni anno, la tradizione vuole che le campane di questa e di tutte le altre chiese della cittadina siano suonate a mano per quindici minuti a partire dalle ore 21.00, per annunciare l'inizio della novena natalizia.\nInterno.\nL'edificio ha una pianta basilicale a tre navate, separate da quattordici colonne monolitiche archivoltate. L'architettura \u00e8 rinascimentale.\nL'altare maggiore, finemente lavorato in marmo policromo locale, \u00e8 del 1809. Dietro l'altare \u00e8 possibile ammirare il coro estivo. In una nicchia collocata in alto, si trova la figura della Madonna Assunta, alla quale \u00e8 dedicata la chiesa. La statua \u00e8 del 1951, copia di un quadro di Murillo e ha sostituito un precedente simulacro ligneo.\nA sinistra dell'altare \u00e8 collocato un settecentesco crocifisso ligneo, portato in processione il Venerd\u00ec santo.\nLa cupola che sormonta l'altare \u00e8 decorata minuziosamente con stucchi ottocenteschi, opera di Aidala da Bronte.\nIl soffitto della navata centrale \u00e8 a cassettoni in legno di cipresso. Sono a forma di tronco di piramide dal perimetro ottagonale e recano al centro un fiore stilizzato. Al centro del soffitto, \u00e8 possibile ammirare, all'interno di una ricca cornice lignea, una statua della Madonna Assunta, ricoperta in oro, nell'atto di essere incoronata da due angeli. Nelle navate laterali, due soffitti uguali costruiti nel secolo scorso riprendono il disegno dei cassettoni della navata centrale.\nIn fondo alla navata sinistra troviamo l'altare del Santissimo Sacramento, in marmo policromo (1800) e l'altare di San Giuseppe, con un gruppo ligneo del 1600.\nDa una scaletta situata nella navata sinistra presso l'ingresso laterale, \u00e8 possibile accedere a una cripta con gocciolatoio, dove anticamente avveniva il processo di imbalsamazione delle salme. L'ingresso \u00e8 perimetrato da una ringhiera, parte di un'artistica cancellata pi\u00f9 grande che in passato serviva a delimitare il presbiterio.\nIl pulpito della chiesa, del 1855, \u00e8 in marmo rosso locale.\nIn fondo alla navata destra troviamo l'altare di San Biagio, compatrono di San Piero Patti. La nicchia \u00e8 foderata con pannelli lignei decorati con motivi floreali. La statua del santo, in marmo, \u00e8 di scuola gaginiana. Nella chiesa \u00e8 conservata un'altra statua lignea di san Biagio, scolpita a Palermo a met\u00e0 dell'Ottocento, restaurata nel 2013 e impiegata nella processione durante la festa di ottobre celebrata in onore del santo.\nAltre opere da notare sono:\nNavata destra.\nUn crocifisso nero di scuola siciliana, risalente agli inizi del 1400, collocato in un altare a lato di quello di San Biagio. L'altare \u00e8 in marmo policromo locale ad intagli. Sullo stesso altare \u00e8 posta Maria SS. Addolorata, statua che viene impiegata durante la processione delle varette del Venerd\u00ec santo.\nUn altare dedicato a Maria SS. del Tindari, che riporta tracce di affreschi del 1658.\nNavata sinistra.\nUn quadro di san Michele arcangelo, di grandi dimensioni.\nLa statua di Maria SS. della Catena, patrona di San Piero Patti, proveniente dalla chiesa madre. \u00c8 in legno e cartapesta, frutto di un laborioso assemblaggio di pezzi e risalente al seicento nelle parti pi\u00f9 antiche. \u00c8 stata restaurata nel 2013 insieme alla statua di san Biagio.\nUn quadro che rappresenta la \"Consegna delle chiavi a san Pietro\", del XVII secolo della scuola del Novelli, opera di Antonio di Bari, proveniente dalla chiesa madre.\nUn quadro di sant'Agata e santa Lucia, proveniente dalla chiesa madre.\nL'organo della chiesa, situato sulla cantoria alla quale si accede tramite una stretta scala a chiocciola in pietra. Risale al 1781 ed \u00e8 opera di Annibale Lo Bianco da Galati Mamertino. Le canne sono in lega di stagno. \u00c8 considerato uno migliori organi del genere esistenti in Sicilia."}
{"id": "4797427", "revid": "1305772", "url": "https://it.wikipedia.org/wiki?curid=4797427", "title": "Tell Me What You See", "text": "Tell Me What You See \u00e8 un brano dei Beatles, scritto dal duo compositivo Lennon-McCartney, pubblicato in Europa sull'album \"Help!\" e in America sull'album \"Beatles VI\".\nIl brano.\nIl brano \u00e8 stato scritto principalmente da Paul McCartney; egli ha detto che probabilmente ha scritto lui il 60% della canzone e Lennon il 40%, ma che potrebbe essere anche totalmente sua. Il compagno ha invece dichiarato di non aver partecipato alla composizione della canzone. Ugualmente, McCartney la considera un \"filler\", un riempitivo. Forse alcuni versi possono essere stati ispirati dal brano \"And I Love Her\", la melodia del ritornello cantata nella coda \"con la bocca chiusa\" da \"All I've Got to Do\", mentre invece \u00e8 il primo brano di McCartney nel quale una strofa ha volume ed intensit\u00e0 differenti rispetto alle altre, cosa che in seguito accadr\u00e0 ad \"I'm Looking Through You\" e a \"Got to Get You into My Life\".\nVenne proposto a Richard Lester per il film \"Help!\", ma la rifiut\u00f2, per cui venne messa nel lato B dell'album \"Help!\". La registrazione avvenne il 18 febbraio 1965, lo stesso giorno di \"If You've Got Trouble\" e di \"You've Got to Hide Your Love Away\". Vennero registrati quattro nastri del brano; l'ultimo venne considerato il migliore e venne sfruttato per i mixaggi mono, effettuato il 20 febbraio, e stereo. Nel brano compaiono differenti percussioni, abbastanza inusuali per il gruppo, ed un piano elettrico Hohner Pianet, strumento che caratterizza anche \"The Night Before\" e \"You Like Me Too Much\", dello stesso album. Le chitarre elettriche sono suonate con pennata a rovescio, elemento tipico di brani folk.\nFormazione.\nAlcune fonti non indicano la chitarra solista di Harrison, ma sostengono che sia stato lui a suonare il g\u00fciro."}
{"id": "4797428", "revid": "181699", "url": "https://it.wikipedia.org/wiki?curid=4797428", "title": "William Learned Marcy", "text": ""}
{"id": "4797437", "revid": "1543377", "url": "https://it.wikipedia.org/wiki?curid=4797437", "title": "Genetic Information Nondiscrimination Act", "text": "Il Genetic Information Nondiscrimination Act (anche detto GINA) \u00e8 una legge adottata dal Congresso degli Stati Uniti che proibisce l'utilizzo di informazioni genetiche nell'assicurazione sanitaria e nel contratto di lavoro. Essa vieta di negare la copertura sanitaria ad un individuo sano o di imporgli costi pi\u00f9 elevati esclusivamente sulla base di una predisposizione genetica allo sviluppo di una malattia. Vieta inoltre ai datori di lavoro di servirsi di informazioni genetiche di un individuo per assumere, licenziare, trasferire o promuovere il dipendente. Il senatore Ted Kennedy l'ha definita 'il primo nuovo importante progetto di legge per i diritti civili del nuovo secolo'. La legge contiene emendamenti all'Employee Retirement Income Security del 1974 ed all'Internal Revenue Code del 1986.\nIl decreto \u00e8 passato all'unanimit\u00e0 in Senato (95 a 0), e all'unanimit\u00e0 meno un voto, quello del senatore Ron Paul, alla Camera dei rappresentanti il 24 aprile 2008."}
{"id": "4797439", "revid": "287204", "url": "https://it.wikipedia.org/wiki?curid=4797439", "title": "Mr. Moonlight", "text": ""}
{"id": "4797442", "revid": "438678", "url": "https://it.wikipedia.org/wiki?curid=4797442", "title": "Mr Moonlight", "text": ""}
{"id": "4797454", "revid": "287204", "url": "https://it.wikipedia.org/wiki?curid=4797454", "title": "Maestro Espressionista di Santa Chiara", "text": "La denominazione si riferisce agli affreschi frammentari nel braccio destro del transetto (\"Giudizio finale, Sposalizio della Vergine, Annuncio a Gioacchino, Strage degli Innocenti, Fuga in Egitto, Ges\u00f9 nel Tempio, Morte\" ed \"Esequie di santa Chiara\") e quelli nelle vele della crociera principale (\"Maria e santa Chiara, Sante Agnese vergine sorella di Chiara e Agnese martire, Sante Caterina d'Alessandria e Margherita d'Antiochia, Sante Lucia e Cecilia\") della basilica di Santa Chiara ad Assisi, e non va confuso col Maestro di Santa Chiara, pittore invece pregiottesco la cui opera eponima pure si trova nella stessa basilica, una tavola con la figura di \"Santa Chiara e storie della sua vita\".\nAttivit\u00e0.\nFu Thode, all'inizio del Novecento, a delineare questa personalit\u00e0 anonima per primo, seguito da Roberto Longhi (1963) che lo credette fiorentino e lo defin\u00ec \"agrodolce espressionista\" circoscrivendo la sua attivit\u00e0 ad Assisi tra il 1315 e il 1330.\nGi\u00e0 a quell'epoca gli era riferito il \"Trittico con Crocifissione e santi\" nella cappella del Sacramento di Santa Chiara, a cui Longhi aggiunse il dittico con \"Crocifissione e Madonna in trono tra angeli\" al Louvre. Luciano Bellosi (1966 e 1974) invece rifer\u00ec l'artista all'ambito umbro, e propose di fonderlo con Maestro del Crocifisso di Montefalco, estratto da Previtali (1967) da alcune opere umbre gi\u00e0 attribuite al Maestro della Santa Cecilia. Bellosi rifer\u00ec dunque alla fase giovanile del Maestro Espressionista il crocifisso della pinacoteca comunale di Montefalco e quello nel museo civico di Assisi, con datazione ai primi del Trecento. Tale data \u00e8 in genere accettata anche per gli affreschi di Santa Chiara, con l'eccezione di Angelini (1988) che li rifer\u00ec addirittura alla fine del Duecento, datando le \"Storie di san Francesco\" nella basilica superiore al 1292.\nBoskovits (1981) gli rifer\u00ec anche una parte degli affreschi della sala dei Notari nel palazzo dei Priori a Perugia (1296-1297), ipotesi non confermata da Bellosi. Pi\u00f9 probabilmente \u00e8 da registrare la sua partecipazione agli affreschi della Cappella di San Nicola nella basilica inferiore di Assisi, assieme al Maestro di San Nicola. Alcuni poi leggono un suo possibile intervento in alcune storie della vicina cappella della Maddalena, generalmente riferita a Giotto e la sua bottega.\nTra le altre opere ad esso attribuite, una croce nella collezione Stoclet di Bruxelles, una nella chiesa di Sant'Andrea a Spello, una al museo di Cleveland, una a Roma (Museo nazionale di Palazzo Venezia), quattro tavole in collezione privata pubblicate da Previtali (1967, \"S. Francesco, Cristo benedicente, Santa Caterina\", la \"Maddalena che riceve le vesti\", per Bellosi solo quest'ultima), un \"San Tommaso\" (Bologna, collezione privata, post 1323), e un frammento di affresco nel Duomo di Assisi. Gli sono inoltre riferite alcune opere a Gubbio: gli affreschi della cappella Sforzolini nella chiesa di San Francesco, due dipinti nella cassa di Sant'Ubaldo in Santa Maria Nuova e la \"Maest\u00e0\" della Confraternita dei Battuti Bianchi, sulla facciata di Santa Maria dei Laici.\nIl quadro che emerge \u00e8 quello di un artista che a partire dall'esempio diretto di Giotto, se ne distacca gradualmente verso un maggiore coinvolgimento espressivo e patetico dei personaggi, ispirandosi al gusto pi\u00f9 smaccatamente gotico transalpino.\nTra i tentativi di assegnargli un'identit\u00e0, si registra quella di Neri Lusanna (1977) che porpose il nome di Palmerino di Guido, assistente di Giotto forse originario di Gubbio, citato in documenti del 1301, 1307, 1309 e 1321, o forse suo figlio Guiduccio Palmerucci, a cui Longhi rifer\u00ec la produzione tarda associata al Maestro espressionista. Un altro documento anteriore al 1299 cita ad Assisi un certo \"Palmerino pittor de Senis\", quindi senese. Un'altra ipotesi (Marchini, 1973; Manuali, 1982) fa il nome del maestro vetraio Angioletto, citato anche come pittore.\nAppare invece tramontata l'ipotesi di identificare il maestro espressionista con il Maestro delle Vele, artista a lui vicino, cos\u00ec come col cosiddetto Parente di Giotto."}
{"id": "4797464", "revid": "123537399", "url": "https://it.wikipedia.org/wiki?curid=4797464", "title": "Qatar ExxonMobil Open 2014", "text": "Il Qatar ExxonMobil Open 2014 \u00e8 stato un torneo di tennis giocato sul cemento. \u00c8 stata la 22\u00aa edizione del Qatar ExxonMobil Open, facente parte dell'ATP World Tour 250 series nell'ambito dell'ATP World Tour 2014. Si \u00e8 giocato nell'impianto Khalifa International Tennis Complex a Doha, Qatar, dal 30 dicembre 2013 al 5 gennaio 2014.\nPartecipanti.\nAltri partecipanti.\nI seguenti giocatori hanno ricevuto una wildcard per il tabellone principale:\nI seguenti giocatori sono passati dalle qualificazioni:\nPunti e montepremi.\nIl montepremi complessivo \u00e8 di 1.096.910 $.\nCampioni.\nSingolare.\n Rafael Nadal ha sconfitto in finale Ga\u00ebl Monfils per 6-1, 65-7, 6-2.\nDoppio.\n Tom\u00e1\u0161 Berdych / Jan H\u00e1jek hanno sconfitto in finale Alexander Peya / Bruno Soares per 6-4, 6-2."}
{"id": "4797467", "revid": "27723", "url": "https://it.wikipedia.org/wiki?curid=4797467", "title": "Stazione di Conselice", "text": "La stazione di Conselice \u00e8 una stazione ferroviaria posta sulla linea Faenza-Lavezzola. Serve il centro abitato di Conselice.\nMovimento.\nLa stazione \u00e8 servita da treni regionali svolti da Trenitalia Tper nell'ambito del contratto di servizio stipulato con la regione Emilia-Romagna.\nA novembre 2019, la stazione risultava frequentata da un traffico giornaliero medio di circa 75 persone (48 saliti + 27 discesi).\nServizi.\nLa stazione \u00e8 classificata da RFI nella categoria \"bronze\"."}
{"id": "4797469", "revid": "63266096", "url": "https://it.wikipedia.org/wiki?curid=4797469", "title": "Roberto Alberti", "text": ""}
{"id": "4797470", "revid": "27723", "url": "https://it.wikipedia.org/wiki?curid=4797470", "title": "Stazione di San Patrizio", "text": "La stazione di San Patrizio \u00e8 una fermata ferroviaria posta sulla ferrovia Faenza-Lavezzola. Serve il centro abitato di San Patrizio, frazione del comune di Conselice.\nMovimento.\nLa stazione \u00e8 servita da treni regionali svolti da Trenitalia Tper nell'ambito del contratto di servizio stipulato con la Regione Emilia-Romagna.\nA novembre 2019, la stazione risultava frequentata da un traffico giornaliero medio di circa 29 persone (21 saliti + 8 discesi).\nServizi.\nLa stazione \u00e8 classificata da RFI nella categoria \"bronze\"."}
{"id": "4797472", "revid": "63266140", "url": "https://it.wikipedia.org/wiki?curid=4797472", "title": "Indice di viscosit\u00e0", "text": ""}
{"id": "4797475", "revid": "36426", "url": "https://it.wikipedia.org/wiki?curid=4797475", "title": "Maestro espressionista di Santa Chiara", "text": ""}
{"id": "4797477", "revid": "1543377", "url": "https://it.wikipedia.org/wiki?curid=4797477", "title": "Yamada-kun e le 7 streghe", "text": ", anche noto come \"Yamada-kun and the Seven Witches\", \u00e8 un manga \"sh\u014dnen\" scritto e disegnato da Miki Yoshikawa. Serializzato sul \"Weekly Sh\u014dnen Magazine\" di K\u014ddansha dal 22 febbraio 2012 al 22 febbraio 2017, in Italia \u00e8 edito dalla Star Comics. Un dorama di otto episodi, basato sulla serie, \u00e8 stato trasmesso sulla Fuji TV tra il 10 agosto e il 28 settembre 2013. Un adattamento anime, prodotto dalla Liden Films, \u00e8 andato in onda in Giappone dal 12 aprile al 28 giugno 2015.\nTrama.\nProfondamente insoddisfatto della sua vita scolastica, Ry\u016b Yamada \u00e8 un rinomato teppista del liceo Suzaku che un giorno cade dalle scale e finisce per caso sulla studentessa modello Urara Shiraishi. Al risveglio in infermeria, Ry\u016b si rende subito conto di essersi scambiato di corpo con la ragazza, ragion per cui i due provano in tutti i modi a far tornare le cose alla normalit\u00e0, finch\u00e9 non scoprono che la chiave \u00e8 baciarsi.\nSvelato il loro segreto, Toranosuke Miyamura, uno dei vicepresidenti del consiglio studentesco, gli consiglia di ridare vita al vecchio club di studi sovrannaturali della scuola, cos\u00ec da poterne sfruttare l'aula in tutta tranquillit\u00e0, ma poco dopo il gruppo aumenter\u00e0 di numero con l'entrata in scena di Miyabi It\u014d, una studentessa fanatica del soprannaturale, e Kentar\u014d Tsubaki, uno studente trasferito. Scoperta l'esistenza di altre \"streghe\", sia maschi sia femmine, ognuna dotata di un potere differente, col passare del tempo il club finir\u00e0 quindi per addentrarsi sempre di pi\u00f9 nei misteri della scuola, dove Ry\u016b giocher\u00e0 un ruolo fondamentale.\nProduzione.\nDopo che l'autrice Miki Yoshikawa termin\u00f2 la sua precedente opera \"Yankee-kun &amp; Megane-chan - Il teppista e la quattrocchi\", pubblicata sul \"Weekly Sh\u014dnen Magazine\" di K\u014ddansha dal 2006 al 2011 per un totale di 211 capitoli, il suo editore le sugger\u00ec di preparare un \"one-shot\" per il \"Bessatsu Sh\u014dnen Magazine\". Yoshikawa ide\u00f2 due storie: un abbozzo di \"Yamada-kun\" e \"Ma\u014d no ky\u014dshitsu\". Tra le due, fu scelta la seconda, ma la serializzazione si rivel\u00f2 problematica a causa del fatto che la protagonista era una bambina delle elementari. La storia di \"Yamada-kun\" divenne quindi il primo capitolo della serie.\nIn un'intervista di Natalie, Yoshikawa ha affermato di aver pensato all'idea dello scambio di corpi gi\u00e0 ai tempi di \"Yankee-kun\" e di aver studiato alcuni libri di medicina proprio per scoprire le differenze, sia fisiche sia emotive, tra uomini e donne, ma che poi sfrutt\u00f2 l'idea semplicemente perch\u00e9 le piaceva. \"Mi venne in mente cos\u00ec per caso, ma poi mi chiesi come avrebbe potuto reagire un maschio nel corpo di una femmina e viceversa\". Come risultato, l'autrice fin\u00ec dunque per trattare i personaggi scambiati di corpo come personaggi a s\u00e9 stanti.\nDopo averle fatto notare che i protagonisti di entrambe le sue opere sono dei delinquenti, Yoshikawa ha risposto che le \u00e8 stato pi\u00f9 facile creare quel tipo di personaggi semplicemente perch\u00e9 crebbe nella parte bassa di Tokyo. Inoltre i suoi personaggi e i loro nomi non si basano mai sui suoi amici, cosicch\u00e9 le sia sempre possibile fargli fare qualche pazzia. L'autrice ha anche rivelato i suoi tentativi di diversificare ogni bacio, precisando per\u00f2 che ogni volta usa la stessa angolazione di lato per esser certa che si vedano bene. In particolare, riguardo ai baci tra i membri dello stesso sesso, Yoshikawa ha dichiarato di non aver avuto intenzione di mirare a nessuna fascia demografica, ma che questo fu semplicemente \"un esito inevitabile\".\nMedia.\nManga.\nIl manga, scritto e disegnato da Miki Yoshikawa, \u00e8 stato serializzato sulla rivista \"Weekly Sh\u014dnen Magazine\" di K\u014ddansha dal 22 febbraio 2012 al 22 febbraio 2017. I vari capitoli sono stati raccolti in ventotto volumi \"tank\u014dbon\", pubblicati tra il 15 giugno 2012 e il 17 aprile 2017. Oltre ai capitoli legati alla serie principale, l'autrice ha pubblicato diversi capitoli extra, tra cui un crossover tra \"Yamada-kun e le 7 streghe\" e la sua precedente opera \"Yankee-kun &amp; Megane-chan - Il teppista e la quattrocchi\".\nIn Italia il manga \u00e8 stato annunciato da Star Comics in occasione del Lucca Comics &amp; Games 2013 e la pubblicazione dei volumi ha avuto inizio nel marzo 2014 per poi terminare nel luglio 2019. In America del Nord, invece, i diritti sono stati acquistati da Kodansha Comics USA, mentre in 170 paesi del mondo i capitoli della serie sono stati pubblicati digitalmente da Crunchyroll a partire dal 26 ottobre 2013.\nDorama.\nIl dorama di otto episodi, basato sulla serie, \u00e8 stato trasmesso sulla Fuji TV dal 10 agosto al 28 settembre 2013. Tra i vari attori figurano nei ruoli dei due protagonisti Ry\u016b Yamada e Urara Shiraishi rispettivamente Y\u016bsuke Yamamoto e Mariya Nishiuchi. La sigla \u00e8 intitolata ed \u00e8 interpretata dall'ex-diva delle AKB48 Atsuko Maeda, la quale ha definito il pezzo \"allegro e divertente\" con la speranza che sarebbe stato in grado di animare in modo appropriato lo spettacolo. Il voto medio della serie \u00e8 stato del 6,3%.\nAnime.\nUn video promozionale animato di circa due minuti, diretto da Seiki Takuno, \u00e8 stato pubblicato dalla Liden Films il 26 agosto 2013; lo stesso studio ha poi lanciato nel giugno 2014 un sito dedicato alla serie per annunciare che ne avrebbe prodotto un OAV. Col tredicesimo volume del manga, \u00e8 stato poi fatto un nuovo annuncio: mentre il primo OAV sarebbe stato pubblicato insieme all'edizione limitata del quindicesimo volume, un secondo OAV sarebbe uscito insieme a quella del diciassettesimo. Il primo episodio \u00e8 stato pubblicato infatti il 15 dicembre 2014, mentre il secondo \u00e8 stato messo in vendita il 15 maggio 2015.\nLa serie televisiva anime, sempre prodotta dalla Liden Films, stavolta per la regia di Tomoki Takuno, \u00e8 andata in onda dal 12 aprile al 28 giugno 2015. Il soggetto \u00e8 stato scritto da Michiko Yokote, mentre la colonna sonora \u00e8 stata composta da Masaru Yokoyama. Le sigle di apertura e chiusura sono rispettivamente della band Weaver e \"Candy Magic\" delle Mimi Meme MIMI. In varie parti del mondo gli episodi sono stati trasmessi col titolo \"Yamada-kun and the Seven Witches\" in streaming in simulcast, anche coi sottotitoli in lingua italiana, da Crunchyroll.\nAccoglienza.\nLa serie ha venduto pi\u00f9 di due milioni di copie entro settembre 2013. Il video promozionale di due minuti, prodotto dalla Liden Films, \u00e8 stato visualizzato invece pi\u00f9 di un milione di volte."}
{"id": "4797478", "revid": "27723", "url": "https://it.wikipedia.org/wiki?curid=4797478", "title": "Stazione di Sant'Agata sul Santerno", "text": "La stazione di Sant'Agata sul Santerno \u00e8 una fermata ferroviaria posta sulla linea Faenza-Lavezzola. Serve il centro abitato di Sant'Agata sul Santerno.\nMovimento.\nLa stazione \u00e8 servita da treni regionali svolti da Trenitalia Tper nell'ambito del contratto di servizio stipulato con la regione Emilia-Romagna.\nA novembre 2019, la stazione risultava frequentata da un traffico giornaliero medio di circa 16 persone (10 saliti + 6 discesi).\nServizi.\nLa stazione \u00e8 classificata da RFI nella categoria \"bronze\"."}
{"id": "4797483", "revid": "36426", "url": "https://it.wikipedia.org/wiki?curid=4797483", "title": "Basilica di Santa Chiara (Assisi)", "text": ""}
{"id": "4797490", "revid": "929200", "url": "https://it.wikipedia.org/wiki?curid=4797490", "title": "Campionato mondiale vetture sport 1954", "text": "Il Campionato mondiale vetture sport 1954, la cui denominazione ufficiale \u00e8 \"World Sports Car Championship\", \u00e8 stata la 2\u00aa edizione del Campionato mondiale vetture sport.\nOrganizzato dalla Federazione Internazionale dell'Automobile tramite la Commissione Sportiva Internazionale e riservato alle vetture sport senza limitazioni di cilindrata, \u00e8 stato vinto dalla Ferrari con le 375 Plus e 750 Monza pilotate da Nino Farina, Umberto Maglioli, Jos\u00e9 Froil\u00e1n Gonz\u00e1lez, Maurice Trintignant e Mike Hawthorn.\nRegolamento.\nVengono assegnati punti solo alla vettura meglio classificata per ogni costruttore. Al primo costruttore classificato vengono attribuiti 8 punti, 6 al secondo, 4 al terzo, 3 al quarto, 2 al quinto, 1 al sesto. Per la classifica finale vengono conteggiati solo i migliori quattro risultati. Le vetture turismo e gran turismo non ottengono punti.\nResoconto.\nIn questa seconda edizione del Mondiale le prove vengono ridotte a quattro. Tre gare si svolgono in America, 1000 km di Buenos Aires, 12 Ore di Sebring, Carrera Panamericana, e tre in Europa, Mille Miglia, 24 Ore di Le Mans, Tourist Trophy.\nIl Campionato viene monopolizzato dai costruttori italiani. Delle sei prove disputate, quattro vedono trionfare la Ferrari mentre Lancia e OSCA vincono le altre due. I quattro costruttori italiani che partecipano al Campionato si piazzano nei primi cinque posti della classifica finale: al primo posto la Ferrari per il secondo anno consecutiva che precede Lancia, Jaguar, OSCA e Maserati."}
{"id": "4797495", "revid": "1573940", "url": "https://it.wikipedia.org/wiki?curid=4797495", "title": "Murina florium", "text": "Murina florium () \u00e8 un pipistrello della famiglia dei Vespertilionidi diffuso in Indonesia, Australia e Nuova Guinea.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 38 e 57\u00a0mm, la lunghezza dell'avambraccio tra 33 e 36,9\u00a0mm, la lunghezza della coda tra 31 e 39\u00a0mm, la lunghezza del piede tra 7,6 e 9\u00a0mm, la lunghezza delle orecchie tra 10,6 e 15\u00a0mm e un peso fino a 9\u00a0g.\nAspetto.\nLa pelliccia \u00e8 lunga, densa e lanosa. Le parti dorsali variano dal bruno-rossastro al bruno-grigiastro, mentre le parti ventrali sono grigie. Il muso \u00e8 stretto, allungato, con le narici protuberanti e tubulari. Gli occhi sono molto piccoli. Le orecchie sono ovali, ben separate e con un profondo incavo sul bordo posteriore. Il trago \u00e8 lanceolato. I piedi sono piccoli e ricoperti di peli. La coda \u00e8 lunga ed inclusa completamente nell'ampio uropatagio, il quale \u00e8 densamente ricoperto di peli. Il calcar \u00e8 lungo.\nBiologia.\nComportamento.\nSi rifugia solitariamente o in piccoli gruppi tra il fogliame, negli edifici e nelle grotte.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nelle Piccole Isole della Sonda, Sulawesi, Molucche, Papua Nuova Guinea, Arcipelago delle Bismarck e nel Queensland.\nVive nelle foreste pluviali, boschi di sclerofille secchi ed umidi tra 400 e 2.800 metri di altitudine.\nTassonomia.\nSono state riconosciute 3 sottospecie:\nStato di conservazione.\nLa IUCN Red List, considerato il vasto areale, la presenza in diverse aree protette, la tolleranza al degrado ambientale e la popolazione presumibilmente numerosa, classifica \"M.florium\" come specie a rischio minimo (LC)."}
{"id": "4797500", "revid": "1573940", "url": "https://it.wikipedia.org/wiki?curid=4797500", "title": "Murina hilgendorfi", "text": "Murina hilgendorfi () \u00e8 un pipistrello della famiglia dei Vespertilionidi diffuso in Asia orientale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 46,5 e 69,5\u00a0mm, la lunghezza dell'avambraccio tra 40 e 45\u00a0mm, la lunghezza della coda tra 32 e 45\u00a0mm, la lunghezza del piede tra 10,5 e 15\u00a0mm, la lunghezza delle orecchie tra 13,8 e 20,3\u00a0mm e un peso fino a 13\u00a0g.\nAspetto.\nLa pelliccia \u00e8 lunga, soffice, lanosa, lucida, con i singoli peli quadricolori e si estende sulle ali fino all'altezza dei gomiti e delle ginocchia. Le parti dorsali sono bruno-grigiastre chiare con la base dei peli pi\u00f9 scura e la punta giallo-brunastre, mentre le parti ventrali sono argentate con la base dei peli marrone scura. Il muso \u00e8 stretto, allungato, con le narici protuberanti e tubulari. Gli occhi sono molto piccoli. Le orecchie sono arrotondate, con un incavo pronunciato sul bordo posteriore e con la superficie esterna ricoperta di soffici peli. Il trago \u00e8 lungo, affusolato, piegato in avanti e con un piccolo lobo alla base del bordo posteriore. Le membrane alari sono bruno-grigiastre e attaccate posteriormente alla base dell'alluce. I piedi sono piccoli e ricoperti di peli. La punta della lunga coda si estende leggermente oltre l'ampio uropatagio, il quale \u00e8 densamente ricoperto di peli. Il calcar \u00e8 lungo.\nBiologia.\nComportamento.\nSi rifugia in colonie di diverse centinaia di individui sotto le cortecce degli alberi, tra tronchi accatastati ed anche in grotte durante l'ibernazione nei periodi pi\u00f9 freddi. Le femmine tendono a restare solitarie e non formare vivai. Il volo \u00e8 potente e manovrato. Durante la caccia pu\u00f2 muoversi sul terreno con tutti e quattro gli arti.\nAlimentazione.\nSi nutre di insetti raccolti prevalentemente al suolo.\nRiproduzione.\nLe nascite avvengono all'inizio dell'estate. Le femmine danno alla luce 1-2 piccoli alla volta. L'aspettativa di vita raggiunge i 16 anni.\nDistribuzione e habitat.\nQuesta specie \u00e8 diffusa in Russia dai Monti Altai e il bacino del fiume Enisej fino alla regione degli Ussuri, isola di Sachalin centrale, province cinesi della Mongolia interna e Heilongjiang, Mongolia settentrionale, Penisola coreana centrale, isole giapponesi di Honsh\u016b, Ky\u016bsh\u016b e Shikoku. \u00c8 stato recentemente osservato sull'isola di Kunashir, nelle Isole Curili.\nVive in foreste miste di conifere e a foglia larga collinari e montane fino a 4.000 metri di altitudine.\nStato di conservazione.\nLa IUCN Red List, considerato il vasto areale, sebbene sia una specie rara, classifica \"M.hilgendorfi\" come specie a rischio minimo (LC)."}
{"id": "4797505", "revid": "729019", "url": "https://it.wikipedia.org/wiki?curid=4797505", "title": "West Ham United Football Club 1995-1996", "text": "Questa voce raccoglie le informazioni riguardanti il West Ham United Football Club nelle competizioni ufficiali della stagione 1995-1996."}
{"id": "4797513", "revid": "1305772", "url": "https://it.wikipedia.org/wiki?curid=4797513", "title": "Bertrando I di Forcalquier", "text": "Origine.\nEra il figlio secondogenito del Conte di Forcalquier, Guglielmo III e di Garsenda d'Albon, figlia del conte d'Albon, Ghigo III e della moglie, Matilda (o Regina), nobile inglese di cui non si conoscono gli ascendenti, ma che secondo alcuni era figlia di Edgardo Atheling.Guglielmo III di Forcalquier, come ci conferma la \"Historia de los condes de Urgel, Tomo I\", era il figlio primogenito ed unico maschio del conte di Urgell, Ermenegol IV di Gerb e della Contessa di Forcalquier, Adelaide (? - 1129), l'unica figlia del conte di Forcalquier, Guglielmo Bertrando II e della sua seconda moglie, Adelaide di Cavenez (citata assieme alla figlia nel \"Gallia Christiana Novissima, Tome I, Aix, Instrumenta, Sisteron\"), sorella di Guido Conte di Cavenez.\nBiografia.\nDi Bertrando si hanno poche notizie. Sua nonna, Adelaide, Contessa di Forcalquier, era morta, nel 1129, lasciando, come da disposizioni testamentarie del nonno, Ermenegol IV di Gerb (in un testamento scritto nel 1090, due anni prima di morire, aveva disposto che la contea di Forcalquier, alla morte di Adelaide sarebbe andata a Guglielmo III), il titolo di conte di Forcalquier a suo padre, Guglielmo III, che gli sopravvisse solo alcuni mesi e mor\u00ec ad Avignone, in quello stesso anno, lasciando il titolo a suo fratello, Ghigo, che era il primogenito.\nBertrando succedette a Ghigo, nel 1149, in quanto quest'ultimo era morto senza eredi.\nBertrando govern\u00f2 la contea per circa due anni, mor\u00ec all'inizio del 1151, in quanto il 20 maggio di quell'anno, secondo il \"Gallia Christiana Novissima, Arles\" risultava gi\u00e0 morto. Secondo l\"'Obituaire du chapitre de Saint-Mary de Forcalquier\", Bertrando mor\u00ec il 13 maggio, ma non precisa l'anno.. Gli succedette il figlio primogenito, Bertrando.\nMatrimonio e discendenti.\nBertrando I aveva sposato Josserande di Flotte, figlia di Arnoldo di Flotte e della moglie, Adelaide di Comps. Bertrando da Josserande ebbe tre figli:\nCollegamenti esterni.\n "}
{"id": "4797520", "revid": "767487", "url": "https://it.wikipedia.org/wiki?curid=4797520", "title": "Associazione Calcio Cesena 1969-1970", "text": "Questa pagina raccoglie le informazioni riguardanti l'Associazione Calcio Cesena nelle competizioni ufficiali della stagione 1969-1970."}
{"id": "4797524", "revid": "124123", "url": "https://it.wikipedia.org/wiki?curid=4797524", "title": "Andr\u00e9-Jean Hamon", "text": "Sulpiziano, fu docente del seminario di Bordeaux dal 1820 al 1825 e rettore dello stesso dal 1825 al 1851; nel 1851 divenne parroco della chiesa di Saint-Sulpice.\nLa sua opera principale \u00e8 una grande \"Vita di San Francesco di Sales\" (1854)."}
{"id": "4797532", "revid": "253269", "url": "https://it.wikipedia.org/wiki?curid=4797532", "title": "Oliver McGowan", "text": "Ha recitato in 6 film dal 1957 al 1967 ed \u00e8 apparso in oltre 70 produzioni televisive dal 1957 al 1971.\nBiografia.\nOliver McGowan nacque a Kipling, in Alabama, il 22 agosto 1907. Inizi\u00f2 la sua carriera in televisione e al cinema nel 1957. Per la televisione fu accreditato diverse volte per numerose interpretazioni, tra cui quelle di diversi personaggi presenti in pi\u00f9 di un episodio, come Adolph Fontenot in tre episodi della serie \"The Adventures of Jim Bowie\" dal 1957 al 1958 (pi\u00f9 un altro episodio con un altro ruolo), Harvey Welk in quattro episodi della serie \"Empire\" dal 1962 al 1963 e Perkins in due episodi della serie \"The Farmer's Daughter\" nel 1964. Continu\u00f2 la sua carriera per il teleschermo impersonando una miriade di ruoli minori e inanellando una serie di apparizioni da guest star in decine di episodi di serie televisive, dall'epoca d'oro della televisione statunitense fino agli anni . Recit\u00f2 anche in ruoli diversi in pi\u00f9 di un episodio, come in cinque episodi di \"Letter to Loretta\", due episodi di \"Sugarfoot\", due episodi di \"Pap\u00e0 ha ragione\", tre episodi di \"Hotel de Paree\", tre episodi di \"Indirizzo permanente\", tre episodi di \"Cheyenne\", quattro episodi di \"Route 66\", quattro episodi di \"Hazel\" e quattro episodi di \"Io e i miei tre figli\".\nLa sua carriera per il cinema pu\u00f2 contare su diverse partecipazioni; tra i personaggi a cui diede vita si possono citare Walter Krieg in \"La statua che urla\" del 1958, Henry Blanchard in \"Giorni caldi a Palm Springs\" del 1963, Mr. Haines in \"I 9 di Dryfork City\" del 1966 e il senatore Brady (il suo ultimo ruolo cinematografico) in \"Il club degli intrighi\" del 1967.\nSi ritir\u00f2 dalle scene televisive interpretando Dave Avery in un episodio della serie \"Io e i miei tre figli\" trasmesso nel 1971. Mor\u00ec a Hollywood il 23 agosto 1971."}
{"id": "4797535", "revid": "632159", "url": "https://it.wikipedia.org/wiki?curid=4797535", "title": "Vine Street", "text": "Vine Street \u00e8 una strada di Los Angeles in California che attraversa il quartiere di Hollywood.\nCorre in direzione nord-sud da Melrose Avenue fino ad intersecare Hollywood Boulevard dove proprio l'intersezione tra la Hollywood e la Vine rappresenta il simbolo stesso di Hollywood per via della presenza della celebre Hollywood Walk of Fame.\nTre blocchi della \"Hollywood Walk of Fame\" sono posti su \"Vine Street\" e vi si possono trovare i nomi di John Lennon, Johnny Carson e Deborah Kerr.\nVine Street continua per un blocco come strada residenziale fino a Sepulveda Boulevard a Torrance denominata Vine Avenue.\nA sud di Melrose invece la Vine diviene Rossmore Avenue, una strada principale che termina nel quartiere di Wilshire Boulevard."}
{"id": "4797539", "revid": "4175", "url": "https://it.wikipedia.org/wiki?curid=4797539", "title": "Fosfor", "text": ""}
{"id": "4797541", "revid": "599013", "url": "https://it.wikipedia.org/wiki?curid=4797541", "title": "Andr\u00e9 Jean Fran\u00e7ois Marie Brochant de Villiers", "text": "Vita ed opere.\nBiografia.\nSocio dell'Accademia delle scienze francese dal 1816 e docente all'\u00c9cole des mines, fu anche ispettore generale delle miniere francesi.\nLavoro mineralogico.\nMaestro di Jean Baptiste Elie de Beaumont e Ours-Pierre-Armand Petit-Dufr\u00e9noy, descrisse per primo i seguenti minerali.\nA lui \u00e8 dedicata la brochantite.\nOpere.\nLavor\u00f2 quasi tutta alla carta geologica della Francia, che pot\u00e9 essere pubblicata solo nel 1870 dai suoi due allievi Beaumont e Dufr\u00e9noy."}
{"id": "4797553", "revid": "767487", "url": "https://it.wikipedia.org/wiki?curid=4797553", "title": "Unione Sportiva Livorno 1969-1970", "text": "Questa pagina raccoglie le informazioni riguardanti l'Unione Sportiva Livorno nelle competizioni ufficiali della stagione 1969-1970.\nStagione.\nNella stagione 1969-1970 la poltrona presidenziale del club amaranto \u00e8 passata prima a Gastone Vivaldi e poi a Vito Cionini. L'Unione Sportiva Livorno \u00e8 un porto di mare in questi anni, e non ci sarebbe niente di male, vista la posizione e la vocazione della citt\u00e0, ma nel calcio il continuo andirivieni a livello dirigenziale, non giova alla causa. In panchina viene confermato Aldo Puccinelli, la campagna acquisti porta in maglia amaranto Novilio Bruschini, Roberto Badiani, Paolino Stanzial e Luigi Martini. Se ne vanno Roberto Rigotto ed il giovane Pino Papadopulo viene ceduto alla Lazio. Dopo le tre partite di Coppa Italia, una sconfitta e due pareggi, il campionato inizia male, la prima vittoria si concretizza alla sesta giornata, viene meno la fiducia nell'allenatore Aldo Puccinelli. Gli subentra la gloria livornese Armando Picchi che come calciatore ha da poco appeso le scarpe al chiodo. Con lui arrivano dodici partite senza sconfitte ed un discreto nono posto in classifica."}
{"id": "4797557", "revid": "110157", "url": "https://it.wikipedia.org/wiki?curid=4797557", "title": "Museo del giocattolo (Catania)", "text": "Il Museo del Giocattolo di Catania, \u00e8 allestito presso una delle sale espositive del Centro fieristico le Ciminiere. Fino al gennaio 2011 le collezioni e la direzione del museo erano stabilite a Palazzo Bruca."}
{"id": "4797559", "revid": "599013", "url": "https://it.wikipedia.org/wiki?curid=4797559", "title": "Xu Shilin", "text": "Carriera.\nJunior.\nA livello juniores finisce l'anno 2013 al quindicesimo posto vincendo il torneo di Grade A ad Osaka insieme a Xiaodi You.\nNell'agosto 2014 partecipa ai II Giochi olimpici giovanili dove riesce a vincere l'oro nel singolare superando in finale Iryna \u0160ymanovi\u010d per 6-3, 6-1, mentre sul finire di stagione raggiunge la prima posizione mondiale di categoria.\nProfessionista.\nNel circuito ITF ha vinto cinque titoli in singolare e sei nel doppio fra cui uno in coppia con Sun Ziyue.\nNel settembre 2014 fa il suo esordio nel circuito WTA grazie alla wild-card per il tabellone principale del Wuhan Open 2014 dove al primo turno ha affrontato la statunitense Alison Riske. Xu Shilin \u00e8 riuscita a vincere il primo set ma \u00e8 stata costretta al ritiro durante il tie-break decisivo del terzo set.\nLa settimana successiva ottiene un'altra wild-card, questa volta per il China Open di Pechino dove affronta al primo turno la tedesca Sabine Lisicki."}
{"id": "4797560", "revid": "128695", "url": "https://it.wikipedia.org/wiki?curid=4797560", "title": "Shilin Xu", "text": ""}
{"id": "4797561", "revid": "61051", "url": "https://it.wikipedia.org/wiki?curid=4797561", "title": "Philippe \u00c9douard L\u00e9on van Tieghem", "text": "Docente al Museo di storia naturale di Parigi dal 1879 al 1900 e all'Istituto nazionale di agronomia dal 1900, \u00e8 particolarmente noto per il suo \"Trattato di botanica\" (1884)."}
{"id": "4797564", "revid": "1494169", "url": "https://it.wikipedia.org/wiki?curid=4797564", "title": "Agassi", "text": ""}
{"id": "4797568", "revid": "712828", "url": "https://it.wikipedia.org/wiki?curid=4797568", "title": "Teleutia", "text": "Biografia.\nA Rodi.\nTeleutia fu nominato comandante della flotta spartana nel 393 a.C., durante la guerra di Corinto. Nello stesso anno, nella veste di navarco, riprese il controllo del golfo di Corinto, sottraendolo ai Corinzi, e navig\u00f2 fino al Lecheo, dove ag\u00ec in collaborazione con l'esercito terrestre di Agesilao e cattur\u00f2 molte navi nemiche.\nNel 390 a.C. fu inviato in Asia per sostituire Ecdico come ammiraglio. Al suo arrivo a Samo aggiunse alcune navi alla sua flotta, quindi si rec\u00f2 a Cnido, dove ricevette la flotta di Ecdico, e poi procedette verso Rodi. Durante il viaggio si imbatt\u00e9 negli Ateniesi e cattur\u00f2 loro dieci triremi che erano in viaggio verso Cipro sotto il comando di Filocrate per aiutare Evagora I contro il re di Persia.\nAllora gli Ateniesi inviarono Trasibulo, con quaranta navi, contro Teleutia, per aiutare il partito democratico a Rodi, ma Trasibulo, al suo arrivo in quell'isola, cap\u00ec che i suoi amici non erano abbastanza forti da riuscire a liberarsi senza il suo aiuto, mentre lui non poteva fare molto contro l'altro partito, che era aiutato dagli Spartani; procedette quindi verso l'Ellesponto.\nAd Egina.\nTeleutia, a differenza di Trasibulo, rimase a sud, dove, nel 388 a.C., port\u00f2 efficacemente assistenza agli Egineti, che erano infastiditi dal contingente ateniese comandato da Panfilo che si era stabilito sull'isola, mentre la flotta ateniese presidiava la costa. Qui gli Spartani avevano ottenuto diverse sconfitte e gli Ateniesi, vedendoli demoralizzati, avevano allentato un po' la guardia.\nPrima dell'attacco diretto ad Egina, Teleutia, piombando di sorpresa, attacc\u00f2 il Pireo, catturando un sostanzioso bottino, impresa che risollev\u00f2 il morale delle truppe. Quindi cacci\u00f2 le navi nemiche da Egina, ma Panfilo continu\u00f2 a resistere, e poco dopo Teleutia venne sostituito da Ierace, anche se i soldati lo preferivano a quest'ultimo e gli mostrarono molto affetto al momento della sua partenza.\nSpedizione contro Olinto e morte.\nNel 382 a.C. Teleutia fu messo a capo di un contingente di circa 10000 uomini per una spedizione contro Olinto, nella Grecia nord-orientale, e gli alleati di Sparta predisposero le truppe con zelo sapendo della sua popolarit\u00e0 e fama.\nEgli ottenne inoltre l'assistenza di Aminta II, re di Macedonia, e di Derda, principe di Elimia; da quest'ultimo ricevette preziosi aiuti, che gli fecero ottenere una prima vittoria presso le mura della citt\u00e0.\nNon ottenne, per\u00f2, nessun altro risultato nella sua prima campagna, mentre nell'anno seguente, il 381 a.C., nell'ultimo suo anno di vita, la sua reputazione di buon generale si sminu\u00ec: essendo stato distrutto un corpo di suoi peltasti, e il loro comandante ucciso dalla cavalleria di Olinto, Teleutia perse la calma, e, facendo avanzare tutto il suo esercito alla carica, si spinse troppo vicino alle mura della citt\u00e0 e alla portata dei proiettili del nemico.\nI suoi uomini di conseguenza caddero nella confusione, quindi gli Olinti effettuarono una sortita in cui Teleutia fu ucciso e annientarono il suo esercito."}
{"id": "4797569", "revid": "339392", "url": "https://it.wikipedia.org/wiki?curid=4797569", "title": "Phillippe \u00c9douard L\u00e9on van Tieghem", "text": ""}
{"id": "4797570", "revid": "253269", "url": "https://it.wikipedia.org/wiki?curid=4797570", "title": "Will J. White", "text": "\u00c8 apparso in oltre 20 film dal 1954 al 1973 ed ha recitato in pi\u00f9 di 80 produzioni per la televisione dal 1952 al 1976. \u00c8 stato accreditato anche con i nomi Will White e Will Wright.\nBiografia.\nWill J. White nacque a Schuylkill, in Pennsylvania, il 9 maggio 1925. Fece il suo debutto in televisione agli inizi degli anni cinquanta e al cinema a met\u00e0 dello stesso decennio.\nLa sua lunga serie di partecipazioni per il piccolo schermo pu\u00f2 vantare numerose interpretazioni in serie televisive. Secondo IMDb, l'unico personaggio comparso in pi\u00f9 di un episodio \u00e8 il constable MacDonald in tre episodi della serie \"Lassie\" nel 1963. La sua carriera per il teleschermo \u00e8 composta da una miriade di ruoli minori e apparizioni da guest star in decine di episodi di serie televisive, dall'epoca d'oro della televisione statunitense fino agli anni settanta, anche in ruoli diversi per la stessa serie in pi\u00f9 di un episodio, come in tre episodi di \"Crossroads\", due episodi di \"Telephone Time\", due episodi di \"Tales of Wells Fargo\", due episodi di \"State Trooper\", due episodi di \"Il tenente Ballinger\", due episodi di \"Ai confini della realt\u00e0\", due episodi di \"Maverick\", tre episodi di \"The Dick Powell Show\", due episodi di \"The Alfred Hitchcock Hour\", tre episodi di \"Perry Mason\", quattro episodi di \"Bonanza\" e tre episodi di \"Ironside\".\nFu inoltre accreditato in diverse produzioni cinematografiche per le quali interpret\u00f2 personaggi pi\u00f9 o meno secondari, come il sergente di polizia Bill Ames in \"Magnifica ossessione\" del 1954, un cadetto in \"L'aquila solitaria\" del 1957, il tenente Reed in \"La scure di guerra del capo Sioux\" del 1957, il poliziotto di Vancouver in \"Ora zero\" del 1957, Al Parker in \"Cinque ore disperate\" del 1958, Silvano aka J. Edgar Hoover in \"Sono un agente FBI\" del 1959, il vicesceriffo Wright in \"Il cerchio della violenza\" del 1960, una delle guardie in \"Spartacus\" del 1960, Leo Joseph in \"La spia in nero\" del 1961. Riprese inoltre il ruolo televisivo del constable MacDonald in \"Lassie's Great Adventure\" nel 1963 e interpret\u00f2 il sergente Stafford in \"L'implacabile omicida\" del 1969. Chiuse la sua carriera cinematografica con una piccola parte nel ruolo di uno degli operai della grandiosa struttura ricreativa nel film a sfondo fantascientifico \"Il mondo dei robot\" del 1973.\nTermin\u00f2 invece la carriera televisiva interpretando una guardia del laboratorio nell'episodio \"The Return of Bigfoot\" della serie \"L'uomo da sei milioni di dollari\" che fu mandato in onda il 19 settembre 1976. Mor\u00ec a Grants Pass, in Oregon, il 23 aprile 1992."}
{"id": "4797573", "revid": "282570", "url": "https://it.wikipedia.org/wiki?curid=4797573", "title": "Museo del Giocattolo (Catania)", "text": ""}
{"id": "4797576", "revid": "1573940", "url": "https://it.wikipedia.org/wiki?curid=4797576", "title": "Murina tubinaris", "text": "Murina tubinaris () \u00e8 un pipistrello della famiglia dei Vespertilionidi diffuso nel Subcontinente indiano.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 39 e 48\u00a0mm, la lunghezza dell'avambraccio tra 30,1 e 34,1\u00a0mm, la lunghezza della coda tra 22 e 35\u00a0mm, la lunghezza del piede tra 6 e 9\u00a0mm, la lunghezza delle orecchie tra 13 e 15\u00a0mm e un peso fino a 5,5\u00a0g.\nAspetto.\nLa pelliccia \u00e8 corta, densa, soffice e lanosa. Le parti dorsali sono bruno-rossastre, con la base dei peli scura e una banda centrale pi\u00f9 chiara, mentre le parti ventrali sono pi\u00f9 chiare con dei riflessi grigiastri. Il muso \u00e8 stretto, allungato, con le narici protuberanti e tubulari. Gli occhi sono molto piccoli. Le orecchie sono larghe, arrotondate e ben separate tra loro. Il trago \u00e8 lungo, affusolato, dritto e con un piccolo lobo alla base posteriore. Le ali sono attaccate posteriormente alla base della'artiglio dell'alluce. I piedi sono piccoli e ricoperti di peli. La coda \u00e8 lunga ed inclusa completamente nell'ampio uropatagio, il quale \u00e8 densamente ricoperto di peli sulla superficie dorsale. Il calcar \u00e8 lungo.\nBiologia.\nComportamento.\nSi rifugia sugli alberi.\nAlimentazione.\nSi nutre di insetti.\nRiproduzione.\nDanno alla luce 1-2 piccoli alla volta.\nDistribuzione e habitat.\nQuesta specie \u00e8 diffusa negli stati indiani del Jammu e Kashmir, Meghalaya, Mizoram e Sikkim e nel Pakistan nord-occidentale.\nVive nelle foreste sempreverdi collinari tra 615 e 1.230 metri di altitudine.\nTassonomia.\nLa popolazione dell'Indocina \u00e8 stata trasferita recentemente nelle specie \"M.cineracea\", \"M.beelzebub\" e \"M.walstoni\".\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"M.tubinaris\" come specie a rischio minimo (LC)."}
{"id": "4797577", "revid": "124123", "url": "https://it.wikipedia.org/wiki?curid=4797577", "title": "Gaston Bonnier", "text": "Biografia.\nDocente all'\u00c9cole normale sup\u00e9rieure dal 1887, nel 1889 costru\u00ec un laboratorio nella foresta di Fontainebleau e fond\u00f2 la \"Rivista generale di botanica\"."}
{"id": "4797582", "revid": "1543377", "url": "https://it.wikipedia.org/wiki?curid=4797582", "title": "Taylor Sander", "text": "Biografia.\n\u00c8 il fratello maggiore del pallavolista Brenden Sander.\nCarriera.\nClub.\nLa carriera di Taylor Sander inizia con l', col quale prende parte alle competizioni giovanili, e gioca poi parallelamente anche a livello scolastico con la . Nel 2011 entra a far parte della squadra di pallavolo maschile della : raggiunge la \"Final Four\" nel 2013, quando perde in finale contro la ; riceve inoltre numerosi riconoscimenti individuali, tra i quali spiccano quelli come National Newcomer of the Year e National Player of the Year.\nNella stagione 2014-15 inizia la carriera professionistica, ingaggiato dal nella Superlega italiana, club con il quale vince la Challenge Cup 2015-16, venendo premiato anche come MVP. Dopo due annate coi veneti, nel campionato 2016-17 disputa la Chinese Volleyball League col , raggiungendo le finali scudetto; conclusi gli impegni in Cina, firma coi qatarioti dell' per la Coppa del Qatar, aggiudicandosi il torneo. Nel campionato seguente \u00e8 nuovamente in Italia, con la .\nPer il campionato 2018-19 si accasa al , nella Superliga S\u00e9rie A brasiliana, con cui vince il campionato sudamericano per club 2019, ricevendo il premio come miglior giocatore; nel campionato successivo avrebbe dovuto giocare con la , ma un infortunio alla spalla, con conseguente intervento chirurgico e la relativa lunga riabilitazione, lo costringono a saltare l'annata: fa rientro in campo nella stagione 2020-21, accasandosi allo , nella Polska Liga Siatk\u00f3wki. \nNazionale.\nFa parte anche delle selezioni statunitensi giovanili, vincendo la medaglia d'oro al campionato nordamericano Under-19 2008 ed al campionato nordamericano Under-21 2010.\nFa il suo debutto nella nazionale statunitense maggiore nel 2011, ma \u00e8 solo un anno dopo che ottiene il primo successo, vincendo la Coppa Panamericana, premiato anche come MVP, mentre nel 2014 vince la medaglia d'oro alla World League, premiato in questo caso come miglior giocatore e miglior schiacciatore. Nel 2015 si aggiudica l'argento alla NORCECA Champions Cup, il bronzo alla World League e l'oro alla Coppa del Mondo, mentre, nel 2016, conquista il bronzo ai Giochi della XXXI Olimpiade.\nNegli anni seguenti vince la medaglia d'oro al campionato nordamericano 2017, quella di bronzo alla Volleyball Nations League 2018, dove viene premiato come miglior schiacciatore, e al campionato mondiale 2018 e poi l'argento alla Volleyball Nations League 2019."}
{"id": "4797583", "revid": "599013", "url": "https://it.wikipedia.org/wiki?curid=4797583", "title": "Giorgio Lunerti", "text": "Carriera.\nGiocatore.\nInizi.\nHa iniziato a giocare a calcio all'et\u00e0 di sette anni presso l'oratorio della Chiesa di San Benedetto Martire. Poi ha giocato nella societ\u00e0 Fiamma dove, venendo notato dall'allenatore Quinto Troli, che lo volle con s\u00e9 alla .\nL'arrivo in prestito al Francavilla e al Monopoli.\nDisputati due campionati primavera con la squadra della sua citt\u00e0, nel 1979 Lunerti fu mandato in prestito in Serie C2 prima al Francavilla, dove fa una presenza, e poi al la stagione successiva, facendo 28 presenze (29 se si considera lo spareggio promozione) e 11 reti.\nTurris e il ritorno alla Sambenedettese.\nNel 1981 approda al Turris (sempre in Serie C2) in compartecipazione con la . Va a segno 14 volte in 31 incontri disputati.\nTornato a giocare nella Sambenedettese, fa il suo debutto nella serie cadetta e realizza il suo primo gol nella seconda serie nazionale contro il il 12 giugno 1983, partita che fin\u00ec per 3-0 a favore della squadra di Lunerti.\nBenevento, Messina e Reggina.\nNel 1983 fu ceduto al Benevento. Con la squadra campana disputa tre stagioni collezionando, in totale, 82 presenze e 20 reti. \nNel 1986 passa al in Serie B, collezionando una presenza.\nL'anno successivo si trasferisce nell'altra sponda dello Stretto. Con la arriva il suo record personale di presenze in una stagione (32) e con le sue 12 realizzazioni contribuisce alla promozione in Serie B della squadra calabrese.\nCollezionando altre 6 presenze in maglia amaranto la stagione successiva, nel novembre del 1988 si trasferisce al in Serie C1 disputando 18 gare e segnando 5 volte.\nPuteolana, Palermo e Juve Stabia.\nNel 1989 va a giocare con la Puteolana, che all'epoca si chiamava Campania-Puteolana, in Serie C1. Con 27 presenze e 13 gol (considerando anche lo spareggio salvezza). \nNel 1990 passa al , dove milita per due stagioni (una in Serie C1 1990-1991 e una in Serie B 1991-1992) ottenendo in totale 46 presenze e 13 gol.\nDopo la parentesi siciliana, l'attaccante ritorna in Campania, pi\u00f9 precisamente alla Juve Stabia. Anche questa volta ottiene una promozione con la sua squadra segnando 11 delle 52 reti totali degli stabiesi in campionato.\nNella stagione 1993-1994 segna altri 11 gol contribuendo alla riuscita partecipazione ai play-off, poi persi in finale contro la Salernitana per 3-0. Sono 60 le gare totali disputate in questa avventura a Castellammare.\nLe ultime stagioni e il ritiro.\nA 34 anni si trasferisce al , disputando 32 gare e segnando in 6 occasioni; i biancoscudati ottengono la promozione in Serie C1.\nSvolge la sua ultima stagione da professionista nel 1995 con la Fermana, realizzando 3 gol in 15 presenze.\nRitorna, dopo 13 anni, a giocare nella . Qui raggiunge il record di presenze (come nel 1987-1988) e quello di reti (16, che diventa il suo massimo numero di marcature in una singola stagione), con una media di un gol ogni due partite giocate.\nNel 1997 va al , ma la sua avventura in Romagna non dura molto, visto che a novembre dello stesso anno si trasferisce al ; riusc\u00ec a collezionare 8 presenze e siglare anche una rete. Con i \"lupi\" del Molise gioc\u00f2 5 incontri e segn\u00f2 una volta sola.\nGli ultimi anni della sua carriera calcistica li gioc\u00f2 con il Grottammare, facendo 50 gare e 15 marcature.\nSi ritir\u00f2 dal calcio nel 2001, all'et\u00e0 di 40 anni, giocando in totale 491 partite e realizzando 153 gol."}
{"id": "4797586", "revid": "149485", "url": "https://it.wikipedia.org/wiki?curid=4797586", "title": "Ben Grubbs", "text": "Carriera professionistica.\nBaltimore Ravens.\nConsiderato il miglior prospetto tra le guardie selezionali nel draft 2007, Grubbs fu scelto come ventinovesimo assoluto dai Baltimore Ravens. Rimase con essi per cinque stagioni, venendo convocato per il suo primo Pro Bowl alla fine del 2011.\nNew Orleans Saints.\nGrubbs firm\u00f2 un contratto quinquennale del valore di 36 milioni di dollari coi New Orleans Saints il 15 marzo 2012. Nella sua prima stagione con la nuova franchigia disput\u00f2 come titolare tutte le 16 partite, mentre nel 2013 fu convocato per il secondo Pro Bowl in carriera.\nKansas City Chiefs.\nIl 12 marzo 2015, Grubbs fu scambiato coi Kansas City Chiefs per una scelta del quinto giro del Draft 2015."}
{"id": "4797587", "revid": "767487", "url": "https://it.wikipedia.org/wiki?curid=4797587", "title": "Charles Sainte-Claire Deville", "text": "Fratello di Henri Sainte-Claire Deville e docente di geologia al Coll\u00e8ge de France, fu uno dei massimi esperti nello studio dei vulcani e istitu\u00ec moltissime stazioni meteorologiche in Algeria.\nScopr\u00ec una fase dello zolfo, lo zolfo \u03b3, insolubile nel solfuro di carbonio."}
{"id": "4797588", "revid": "682976", "url": "https://it.wikipedia.org/wiki?curid=4797588", "title": "Strategia della tensione", "text": ""}
{"id": "4797598", "revid": "765341", "url": "https://it.wikipedia.org/wiki?curid=4797598", "title": "Associazione Calcio Mantova 1969-1970", "text": "Questa pagina raccoglie le informazioni riguardanti l'Associazione Calcio Mantova nelle competizioni ufficiali della stagione 1969-1970.\nStagione.\nIl Mantova manca per un soffio la promozione alla massima serie: con 47 punti arriva ad una sola lunghezza dalle seconde e .\nMiglior marcatore stagionale dei virgiliani \u00e8 stato Alberto Spelta autore di nove reti, di cui otto in campionato ed una in Coppa Italia.\nIn questa Coppa il Mantova \u00e8 stato inserito nel quinto girone di qualificazione: manca il passaggio del turno vinto dalla che passa grazie ad una migliore differenza reti."}
{"id": "4797600", "revid": "124123", "url": "https://it.wikipedia.org/wiki?curid=4797600", "title": "Henri Debray", "text": "Biografia.\nAssistente di Henri Sainte-Claire Deville dal 1875, fu docente di chimica all'Universit\u00e0 delle scienze di Parigi dal 1881 al 1888; il 26 febbraio 1877 fu eletto membro dell'Accademia delle scienze francese."}
{"id": "4797601", "revid": "761672", "url": "https://it.wikipedia.org/wiki?curid=4797601", "title": "Strategia della tensione (Italia)", "text": ""}
{"id": "4797603", "revid": "1442080", "url": "https://it.wikipedia.org/wiki?curid=4797603", "title": "Qatar ExxonMobil Open 2014 - Doppio", "text": "Christopher Kas e Philipp Kohlschreiber erano i detentori del titolo ma sono stati eliminati in semifinale da Tom\u00e1\u0161 Berdych e Jan H\u00e1jek che hanno poi battuto in finale Alexander Peya e Bruno Soares per 6-4, 6-2."}
{"id": "4797604", "revid": "1573940", "url": "https://it.wikipedia.org/wiki?curid=4797604", "title": "Murina rozendaali", "text": "Murina rozendaali () \u00e8 un pipistrello della famiglia dei Vespertilionidi diffuso nell'Ecozona orientale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 40,4 e 44,4\u00a0mm, lunghezza dell'avambraccio tra 28 e 32,8\u00a0mm, la lunghezza della coda tra 29,2 e 34,9\u00a0mm, la lunghezza del piede tra 7,6 e 8,1\u00a0mm, la lunghezza delle orecchie tra 12,3 e 14,1\u00a0mm e un peso fino a 4,8\u00a0g.\nAspetto.\nLa pelliccia \u00e8 lunga, lanosa e si estende sulle ali fino all'altezza dei gomiti e delle ginocchia. Le parti dorsali sono marroni scure, con la punta dei peli giallo brillante o bruno dorata, mentre le parti ventrali sono bianche con dei riflessi giallastri o giallo-brunastri. Il muso \u00e8 largo, dovuto alla presenza di due masse ghiandolari sui lati ricoperte di lunghe vibrisse e con le narici protuberanti e tubulari. Gli occhi sono molto piccoli. Le orecchie sono lunghe, larghe, con un lobo rettangolare alla base del margine anteriore e un incavo sulla met\u00e0 di quello posteriore. Il trago \u00e8 lungo, appuntito, con il margine anteriore diritto, quello posteriore leggermente convesso e con un piccolo lobo alla base. I piedi sono piccoli e ricoperti di peli. La coda \u00e8 lunga ed inclusa completamente nell'ampio uropatagio, il quale \u00e8 densamente ricoperto di peli sulla superficie dorsale. Il calcar \u00e8 lungo.\nEcolocazione.\nEmette ultrasuoni ad alto ciclo di lavoro sotto forma di impulsi di breve durata a frequenza modulata iniziale di 146-182\u00a0kHz, finale di 20,4-50,6\u00a0kHz e massima energia a 63,9-99,7\u00a0kHz \nBiologia.\nComportamento.\nSi rifugia tra il denso fogliame.\nAlimentazione.\nSi nutre di insetti catturati prevalentemente sopra corsi d'acqua.\nRiproduzione.\nUna femmina che allattava \u00e8 stata catturata a giugno, mentre maschi sessualmente attivi sono stati catturati da agosto ad ottobre.\nDistribuzione e habitat.\nQuesta specie \u00e8 diffusa nella Thailandia peninsulare, nella Penisola malese, Sumatra e in 4 localit\u00e0 negli stati malesi del Borneo di Sabah e Sarawak.\nVive nelle foreste di dipterocarpi, nelle foreste sempreverdi a circa 150 metri di altitudine.\nStato di conservazione.\nLa IUCN Red List, considerato che questa specie ha subito un declino pari a circa il 30% della popolazione negli ultimi 15 anni a causa della perdita del proprio habitat, classifica \"M.rozendaali\" come specie vulnerabile (VU)."}
{"id": "4797605", "revid": "196390", "url": "https://it.wikipedia.org/wiki?curid=4797605", "title": "Boss mafioso", "text": ""}
{"id": "4797607", "revid": "599013", "url": "https://it.wikipedia.org/wiki?curid=4797607", "title": "Kyle Williams", "text": ""}
{"id": "4797612", "revid": "767487", "url": "https://it.wikipedia.org/wiki?curid=4797612", "title": "Juan Carlos Navarro (politico)", "text": "\u00e8 un uomo d'affari panamense, ambientalista e politico ed \u00e8 stato il sindaco di Panama, fino al 30 giugno 2009.\nBiografia.\nJuan Carlos Navarro ha conseguito la laurea in lettere al Dartmouth College (1983) e successivamente un Master in Public Policy presso la Harvard University (1985)."}
{"id": "4797614", "revid": "287204", "url": "https://it.wikipedia.org/wiki?curid=4797614", "title": "Gilberto Oliveira Souza J\u00fanior", "text": "Statistiche.\nPresenze e reti nei club.\n\"Statistiche aggiornate al 2 agosto 2016.\""}
{"id": "4797618", "revid": "767487", "url": "https://it.wikipedia.org/wiki?curid=4797618", "title": "ESG (gruppo musicale)", "text": "Gli ESG (Emerald Sapphire &amp; Gold) sono un gruppo newyorkese no wave nato nei primi anni 80. Gli ESG hanno influenzato molti generi musicali tra cui: hip hop, post-punk, disco e dance punk.\nStoria.\nLa band originariamente era formata da le sorelle Scroggins, Renee (voce), Valerie (percussioni), Deborah (basso) e Marie (conga, voce) e l'amico Tito Libran (conga. voce). La musica degli ESG \u00e8 concentrata su poliritmi. Il loro primo EP omonimo, prodotto da Martin Hannett, conosciuto per aver prodotto gran parte della discografia dei Joy Division, usc\u00ec nel 1981. Nel 1983 usc\u00ec il loro primo album, Come Away with ESG. I lavori del gruppo raggiunsero la popolarit\u00e0 poich\u00e9 molti artisti hip-hop campionarono i loro brani."}
{"id": "4797620", "revid": "264902", "url": "https://it.wikipedia.org/wiki?curid=4797620", "title": "Drago (ebraismo)", "text": "Il drago \u00e8 una creatura mitico-leggendaria dai tratti solitamente serpentini o comunque affini ai rettili, a volte presente in testi religiosi ebraici.\nIn ebraico il drago \u00e8 identificato con due parole: \"nachash\" e \"tannin\". Entrambe possono significare \"serpente\" e in questa accezione sembrano equivalenti. Compaiono, infatti, in due brani molto simili: (\"nachash\") e (\"tannin\").\nIl serpente (\"nachash\") viene poi accomunato a un mostro marino nel Libro di Giobbe (), in cui \u00e8 identificato con Raab, e in , ove viene chiamato \"nachash bariyach\" (serpente guizzante o fuggitivo) e identificato col Leviatano.\nIn Esodo e Deuteronomio anche \"tannin\" sembra indicare un semplice serpente. Tuttavia in Genesi 1,21 tanninim indica grandi animali marini. Molti traduttori, per\u00f2, vi hanno ravvisato l'eco della mitologia mesopotamica e ugaritica e hanno tradotto con mostri marini o dragoni; accezione utilizzata in altri passi in cui l'interpretazione mitologica sembrava naturale per esaltare la potenza divina.\nIl drago Raab.\nTesti biblici successivi (il Libro di Isaia, il Libro di Giobbe e Salmo 89) fanno riferimento ad un mostro marino chiamato Raab (da non confondersi con Raab, la donna di Gerico citata nel Libro di Giosu\u00e8). paragona questo demone Raab ad un drago o mostro. \"Raab\" \u00e8 la traslitterazione italiana di (\"reb\") con diversi significati: orgoglio/superbia, un mitico mostro marino, o Egitto (come nome emblematico). Nella versione inglese \"Douay-Rheims\", tradotta dal latino medievale della Vulgata, la parola \"reb\" viene resa \"il superbo/l'orgoglio\" in e , e \"l'orgoglio del mare\" in (Salmo 89 equivale a Salmo 88 della Vulgata, a causa della differente numerazione dei versetti nelle altre versioni).\nIl Leviatano.\nLa connessione tra il drago (tannin) e \"il serpente Leviatano\" viene fatta in .\nQuesto viene identificato nel Midrash Rabbah a Genesi come il Leviatano dalla parola \"Taninim\" (, plur.) \"e Dio cre\u00f2 il grande mostro marino.\" \nIn ebraico moderno la parola \"Taninim\" viene usata e traduce \"coccodrilli\", ma questo \u00e8 un uso corrente non connesso con il significato biblico originale.\nIl drago nell'astrologia ebraica.\nIl serpente guizzante (\"nachash bariyach) \"di Isaia 21 viene letto da Aryeh Kaplan come n\"achash bare\u02beach\", o \"Serpente del Polo\". Nell'astrologia ebraica, infatti, nachash indicava la Costellazione del Dragone, una costellazione circumpolare. Circa 4500 anni fa il Polo nord celeste si trovava vicino alla stella Thuban nella \"coda\" del Dragone. . Osservatori antichi notavano che il \"Dragone\" era in cima al Polo celeste, dando l'apparenza che le stelle stessero ad esso \"appigliate\", e in ebraico viene reso con \"Teli\", da \"talah\" (\u05ea\u05dc\u05d4) \u2013 appigliarsi, pendere. Scrittori ebrei dei paesi arabi identificavano \"Teli\" con \"Al Jaz'har\", che \u00e8 una parola persiana significante \"nodo\", a causa dell'intersezione dell'inclinazione dell'orbita di un pianeta dall'ellittica che forma due nodi. Nell'astronomia moderna questi vengono chiamati nodo ascendente e nodo discendente, ma nell'astronomia medievale erano citati rispettivamente come \"testa del drago\" e \"coda del drago\".\n\"Tann\u00ecn\" o \"Tann\u00ecm\".\nUna certa confusione esiste per la traduzione di \"tannin\" a causa di una parola di suono simile, l'ebraico \u05ea\u05b7\u05e0\u05b4\u05bc\u05d9\u05dd (\"tannim\"), che viene oggi trodotta con \u201csciacalli\u201d. Molte traduzioni bibliche del passato equiparavano i due termini e traducevano \"tannim\" come \u201cdraghi\u201d invece di \u201csciacalli\u201d. Confusione fra queste due parole separate ha portato ad una grande difficolt\u00e0 nel determinare esattamente una definizione di \"tannin\". Sotto la voce \"sciacallo\" (\u05ea\u05b7\u05bc\u05df, \"tan\"), il \"New International Dictionary of Old Testament Theology and Exegesis\" afferma: \u201cla forma \"tann\u00eem\" non deve essere confusa con \"tann\u00een\", creature marine\u201d. Molti vocabolari accademici segnalano la distinzione tra \"tannin\" e \"tannim\".\n\"Tannim\" \u00e8 la forma maschile plurale dell'ebraico \"tan\", parola che non appare al singolare nella Bibbia. \"Tan\" \u00e8 il sostantivo ebraico di sciacallo, quindi \"tannim\", che appare in 15 versetti del Tanakh, significherebbe \u201csciacalli\u201d. D'altra parte, \"tannin\" \u00e8 la forma singolare della parola usata per drago o serpente, che, col suo plurale \"tanninim\", si riscontra in 14 versetti del Tanakh.\nQui appresso si riportano due tabelle con le rispettive citazioni.\nDemoni nella Cabala.\n Per quanto riguarda draghi e demoni, i cabalisti hanno fatto uso di tutti i motivi correnti nel Talmud e nel Midrash. Nuovi elementi sono stati sviluppati o aggiunti, principalmente in due direzioni: (1) i cabalisti hanno tentato di sistematizzare la demonologia in modo che si adattasse alla loro comprensione del mondo e quindi spiegare la demonologia in termini derivati dalla loro comprensione della realt\u00e0; (2) nuovi e vari elementi sono stati aggiunti da fonti esterne, principalmente dalla demonologia medievale araba, dalla demonologia cristiana, e dalle credenze popolari dei tedeschi e degli slavi.\nA volte questi elementi sono stati collegati, pi\u00f9 o meno logicamente, alla demonologia ebraica e sono quindi stati \"giudaizzati\" in una certa misura. Tuttavia, spesso il collegamento \u00e8 stato solo esterno; il materiale \u00e8 stato incorporato nella demonologia ebraica quasi senza esplicito adattamento ebraico. Ci\u00f2 \u00e8 particolarmente vero per quanto riguarda le fonti della Cabala pratica. L\u00ec, le reali credenze cabalistiche si mescolano con le credenze popolari che in realt\u00e0 inizialmente non avevano alcun legame con le credenze dei cabalisti. Questa combinazione d\u00e0 alla tarda demonologia ebraica il suo carattere marcatamente sincretistico. Il materiale relativo a questo tipo di demonologia pu\u00f2 essere riscontrato in innumerevoli fonti, molte ancora in formato di manoscritto. La vasta ricerca in questo settore e il suo sviluppo \u00e8 uno dei pi\u00f9 importanti \"desiderata\" degli studi ebraici.\nLe opere dei cabalisti contengono anche concezioni contraddittorie di demoni e del potere dell'immaginazione. Le tradizioni del passato, cos\u00ec come l'ambiente culturale e le prospettive intellettuali di ogni singolo cabalista hanno contribuito alla diversificazione delle loro credenze. Le idee dei primi cabalisti spagnoli su questo tema sono state formulate in modo chiaro nel commentario di Nachmanide su e la loro influenza \u00e8 visibile in tutta la successiva letteratura. A parere di Nachmanide i demoni (\"shedim\") si trovano in luoghi decrepiti (\"shedudim\"), in rovina e freddi, come nel Nord. Non sono stati creati dai quattro elementi, ma solo da fuoco e aria. Hanno corpi sottili, impercettibili dai sensi umani, e questi corpi sottili consentono loro di volare attraverso il fuoco e l'aria. Poich\u00e9 sono composti da elementi diversi, sottostanno alle leggi della creazione e del decadimento e muoiono come gli esseri umani. Il loro sostentamento deriva da acqua e fuoco, da odori e succhi; di conseguenza i negromanti bruciavano incenso ai demoni. Nonostante l'elemento di fuoco sottile che essi contengono, sono circondati da una freddezza che spaventa gli esorcisti (questo particolare \u00e8 rinvenuto solo nelle fonti successive). Per mezzo di voli nell'aria sono in grado di avvicinare i \"principi\" dello zodiaco che abitano nell'atmosfera e di percepire le previsioni del futuro vicino, ma non di quello lontano.\nNachmanide asserisce inoltre (Commentario a ) che i demoni appartengono al patrimonio di Samael, che \u00e8 \"l'anima del pianeta Marte e Esa\u00f9 \u00e8 suo suddito tra le nazioni\" (l'angelo di Edom o Cristianesimo). I cabalisti castigliani Isaac ben Jacob ha-Kohen, Moses di Burgos e Moses de Le\u00f3n (nelle sue opere in ebraico e nello Zohar), collegavano l'esistenza dei demoni con l'ultimo grado delle potenze dell'\"emanazione sinistra\" (il \"sitra ahra\", \"l'altro lato\" dello Zohar) che corrisponde con le sue dieci Sefirot del male alle dieci Sefirot sante. I loro scritti contengono descrizioni dettagliate del modo in cui queste potenze erano emanate e spiegano i nomi dei supervisori che le controllavano. Le loro idee sono basate principalmente sullo sviluppo interno ai circoli cabalistici. Nelle varie fonti nomi completamente diversi sono dati ai gradi superiori di queste potenze demoniache o sataniche. Tuttavia, tutti concordano nel collegare le schiere dei demoni nel mondo subumano, vale a dire, sulla terra, con il dominio di Samael e Lilith che appaiono per la prima volta in queste fonti in coppia. Numerosi particolari su questi gradi si ritrovano nel \"Sefer Ammud ha-Semali\" di Moses di Burgos.\nZohar e demonologia.\nAl contrario, lo Zohar, seguendo una leggenda talmudica, sottolinea l'origine dei demoni nei rapporti sessuali tra gli esseri umani e le potenze demoniache. Alcuni demoni, come Lilith, furono creati durante i sei giorni della Creazione, e in particolare alla vigilia dello Shabbat al crepuscolo, come spiriti disincarnati. Cercarono di assumere la forma corporea mediante l'associazione con gli umani, in un primo momento con Adamo quando si separ\u00f2 da Eva e poi con tutti i suoi discendenti. Tuttavia, i demoni che sono stati creati da tali unioni desiderano questo tipo di rapporto sessuale. L'elemento sessuale nel rapporto tra uomo e demoni occupa un posto di rilievo nella demonologia dello Zohar, cos\u00ec come in quella di alcune opere cabalistiche successive. Ogni inquinamento di sperma genera demoni. I dettagli di queste relazioni sono molto simili alle credenze della demonologia cristiana medievale su succubi e incubi. Si basano sul presupposto (contrariamente al parere talmudico), che questi demoni non abbiano nessuna capacit\u00e0 propria di procreare e hanno bisogno di sperma umano al fine di moltiplicarsi. Nella Cabala successiva si precisa che i demoni nati all'uomo da tali unioni sono considerati suoi figli illegittimi; sono chiamati \"banim shovavim\" (\"figli maligni\"). Alla morte e sepoltura vengono ad accompagnare il defunto, a lamentarsi di lui e a rivendicare la loro parte di eredit\u00e0; possono anche danneggiare e ferire i figli legittimi. Da qui l'usanza di fare girare il morto al cimitero per respingere i demoni e anche l'usanza (risalente al XVII secolo), in varie comunit\u00e0, di non permettere ai figli di accompagnare la salma del padre al cimitero per impedire loro di essere molestati dai fratellastri illegittimi.\nI termini \"shedim\" e \"mazzikim\" sono stati spesso utilizzati come sinonimi, ma in alcune fonti vi \u00e8 una certa differenziazione tra loro. Nello Zohar si ritiene che gli spiriti degli uomini malvagi diventino \"mazzikim\" dopo la loro morte. Tuttavia, ci sono anche demoni bonari che sono disposti ad aiutare e fare favori agli uomini. Ci\u00f2 dovrebbe essere particolarmente vero per quei demoni che sono governati da Ashmedai (Asmodeo) e che accettano la Torah e sono considerati \"demoni ebraici\". La loro esistenza \u00e8 menzionata dai Chassidei Ashkenaz nonch\u00e9 dallo Zohar. Secondo la leggenda, Caino e Abele, che contengono alcune delle impurit\u00e0 del serpente che aveva avuto rapporti sessuali con Eva, possedevano un certo elemento demoniaco e vari demoni provenivano da loro. In pratica, tuttavia, l'accoppiamento di demoni femminili con maschi umani e quello di demoni maschili con femmine umane \u00e8 proseguito nel corso della storia. Questi demoni sono mortali, ma i loro re e regine vivono pi\u00f9 a lungo degli esseri umani e alcuni di essi, in particolare Lilith e Naamah, esisteranno fino al Giorno del Giudizio (Zohar 1:55a). Varie speculazioni sono state fatte sulla morte dei re dei demoni, in particolare di Ashmedai. Un punto di vista popolare \u00e8 che Ashmedai \u00e8 solo il titolo del re dei demoni, cos\u00ec come Faraone \u00e8 il titolo dei re d'Egitto, e \"ogni re dei demoni si chiama Ashmedai\", come la parola Ashmedai nella Ghematria \u00e8 numericamente equivalente a Faraone. Nella demonologia giudeo-araba si riscontrano lunghe genealogie di demoni e delle loro famiglie.\nApparentemente l'autore dello Zohar distingue tra gli spiriti emanati dal \"lato sinistro\" ai quali sono assegnate le funzioni definite nei \"palazzi dell'impurit\u00e0 \", e diavoli nel senso esatto della parola, che si librarno nell'aria, a volte con fattezze di drago. Secondo fonti successive, questi ultimi riempiono con le loro schiere lo spazio del cielo fra la terra e la sfera della luna. La loro attivit\u00e0 si svolge principalmente di notte, prima di mezzanotte. Quei diavoli nati dalle polluzioni notturne sono chiamati \"i colpi di figli d'uomini\" (). A volte i demoni prendono in giro gli uomini. Dicono di loro menzogne sul futuro, e mescolano verit\u00e0 e bugie nei sogni. I piedi dei demoni sono storti (Zohar 3:229b). In numerose fonti sono citate quattro madri di demoni: Lilith, Naamah, Agrath e Mahalath (che \u00e8 a volte sostituita da Rahab). I demoni sotto il loro dominio escono a frotte in tempi stabiliti e costituiscono un pericolo per il mondo. A volte si riuniscono su una particolare montagna \"vicino alle montagne delle tenebre dove hanno rapporti sessuali con Samael\". Ci\u00f2 ricorda il sabba delle streghe nella demonologia cristiana. Streghe e stregoni si riuniscono in questo luogo, si dedicano ad azioni malefiche e imparano l'arte della stregoneria dal arcidemoni, che sono qui identici agli angeli ribelli caduti dal cielo (Zohar 3:194b, 212a). L'autore del \"Ra`aya Meheimna\" nello Zohar (3:253a) distingue fra tre tipi di demoni: (1) quelli simili agli angeli, (2) quelli che somigliano agli esseri umani e sono chiamati \"shedim Yehuda`im\" (\"diavoli ebrei\"), che si sottomettono alla Torah, (3) coloro che non hanno timore di Dio e sono come animali (simili a draghi, sciacalli, caproni alati, ecc.)\nHayim Vital narra di diavoli che sono composti da soltanto uno dei quattro elementi, in contrasto con l'opinione di Nachmanide citato sopra. tale opinione ha probabilmente origine nella demonologia europea del Rinascimento. La Cabala di Isaac Luria cita spesso vari \"qliphoth\" (\"gusci\") che devono essere sottomessi tramite l'osservanza della Torah e delle mitzvot, ma di solito non d\u00e0 loro nomi propri o li rappresenta come veri e propri diavoli. Questo processo ha raggiunto il suo picco nello \"Sefer Karnayim\" di Samson di Ostropol, che d\u00e0 a molti \"qliphoth\" nomi che non sono stati riscontrati in nessuna fonte antica. Questo libro \u00e8 l'ultimo testo originale di demonologia cabalistica.\nDescrizioni.\nSecondo Isaac d'Acri i diavoli hanno solo quattro dita e non hanno il pollice. Il libro \"Emek ha-Melekh\" (Amsterdam, 1648) cita demoni chiamati \"kesilim\" (\"spiriti ingannatori\"), che sviano l'uomo dalla sua strada e lo raggirano. Da ci\u00f2 quindi presumibilmente l'appellativo di \"lezim\" (\"buffoni\") che si verifica nella letteratura successiva e nell'uso popolare per un tipo inferiore di demoni, quelli che gettano scompiglio tra gli oggetti di casa e cose simili (poltergeist). Dall'inizio del XVII secolo viene citato il demone chiamato Sh. D. (), cio\u00e8 \"Shomer Dappim\" (\"guardiano delle pagine\"): colpisce colui che lascia aperto un libro sacro. Secondo una credenza popolare degli ebrei tedeschi, le quattro regine dei demoni governano le quattro stagioni dell'anno. Una volta ogni tre mesi al cambio di stagione, il loro sangue mestruale cade nelle acque e le avvelena, ed \u00e8 pertanto vietato bere acqua al cambio delle stagioni. Un posto speciale nella demonologia \u00e8 assegnato alla Regina di Saba, che era considerata una delle regine dei demoni ed \u00e8 talvolta identificata con Lilith - per la prima volta nel Targum (Giobbe, Cap. 1), e pi\u00f9 tardi nello Zohar e letteratura successiva. Il motivo della battaglia tra il principe e un drago o rettile demoniaco, che rappresenta il potere del \"qlippah\" che ha imprigionato la principessa, \u00e8 molto diffuso in varie forme nella demonologia dello Zohar. Drago \u00e8 il re dei demoni, che \u00e8 menzionato anche nel \"Sefer Hasidim\". Secondo Hayim Vital, quattro regine dei demoni regnano su Roma (Lilith), su Salamanca (Agrath), sull'Egitto (Raab) e su Damasco (Naama). Secondo il cabalista italiano Abraham Galante (m. 1560), fino al momento della confusione delle lingue, ne esistevano solo due: la lingua sacra (cio\u00e8 l'ebraico) e la lingua dei demoni. La credenza nei demoni \u00e8 rimasta una superstizione popolare tra alcuni ebrei in vari paesi.\nDemoni specifici.\nD\u00e8i stranieri nell'Ebraismo vengono chiamati \"shedim\" (; ; cfr. ), comunemente tradotto con \"dem\u00f2ni\" o \"diavoli\". La parola \u00e8 correlata all'accadico \"\u0161\u00eadu\" (\"demone\"; buono o cattivo).\nIl vampiro sembra sia menzionato in : \"La \"alukah (\u02bfaluqah)\" ha due figlie, che dicono: \u00abDammi, dammi!\u00bb.\" L'ebraico \"\u02bfaluqah\" pu\u00f2 significare semplicemente \"sanguisuga\", ma dato che \"\u02bfaulaq\" \u00e8 presente anche nelle letteratura araba come nome di un vampiro, tale creatura mitica e le sue due figlie potrebbero essere intese in questo difficile passo biblico."}
{"id": "4797625", "revid": "163662", "url": "https://it.wikipedia.org/wiki?curid=4797625", "title": "Maghrebina", "text": ""}
{"id": "4797631", "revid": "2110845", "url": "https://it.wikipedia.org/wiki?curid=4797631", "title": "Edoardo Lualdi Gabardi", "text": "Biografia.\nEbbe subito una certa famigliarit\u00e0 con l'automobile dato che i suoi nonni ne possedevano gi\u00e0 una, in un'epoca in cui si era agli albori dell'automobilismo. Inizi\u00f2 la sua carriera nel 1950, all'et\u00e0 di diciannove anni, partecipando alla Mille Miglia con una Fiat 500 C, poi, con la stessa macchina partecip\u00f2 alla Coppa d'Oro delle Dolomiti ottenendo la vittoria nella propria classe di vetture. Nel 1951 partecip\u00f2 alle pi\u00f9 importanti cronoscalate nazionali con una Dagrada Sport da 750 cc ottenendo quattro vittorie di classe.\nNel 1953 pass\u00f2 alle sport acquistando una Ferrari 166 MM da 2.700 cc, un po' datata, ma che gli permise di ottenere la prima vittoria assoluta alla \"Coppa Vi-Va\", gara di durata organizzata sul circuito di Monza.\nNel 1956 pass\u00f2 a una Ferrari 250 GT ottenendo diverse vittorie assolute del Campionato Italiano della Montagna e vincendo il \"Trofeo della Montagna\" riservato alla classe gran turismo con cilindrata oltre 2000 cc, ripetendo la vittoria del trofeo l'anno seguente, nello stesso anno si aggiudic\u00f2 anche la \"Coppa Carri\" a Monza, mentre nel 1958 vinse la \"Coppa Sant'Ambroes\" sul circuito monzese da 10\u00a0km che comprendeva l'anello ad alta velocit\u00e0.\nNel 1960 e 61 con la Ferrari 250 GT Berlinetta passo corto fu campione italiano velocit\u00e0 in circuito Gran Turismo nella classe oltre 2.500 cc, dal '62 al '67 vinse tutte le trentasette gare a cui partecip\u00f2 tra cronoscalate e in circuito, tra cui il \"Trofeo Gran Turismo\" e la \"Coppa d'Autunno\" a Monza nel '62, la Coppa della Consuma nel '63 e il \"Trofeo Bettoja\" a Vallelunga nel '66.\nNel 1967 con la Ferrari Dino 206S conquist\u00f2 il campionato italiano velocit\u00e0 Sport-Prototipi, affermandosi in undici gare su circuito.\nIn seguito gareggi\u00f2 con una Abarth 2000 Sport con cui vinse la cronoscalata Svolte di Popoli nel 1970, ma nel 1971 torn\u00f2 ad acquistare una Ferrari, la 212 E con cui Peter Schetty aveva vinto il Campionato Europeo della Montagna nel '69, che gli permise di aggiudicarsi il Trofeo della Montagna per gli Sport-Prototipi.\nChiuse l'attivit\u00e0 agonistica nel 1972, l'ultima vittoria con una Osella.\nComplessivamente ha ottenuto 83 vittorie assolute di cui 72 nel Campionato Italiano della Montagna. 76 vittorie sono state ottenute alla guida di vetture Ferrari, 3 con Abarth, 3 con Osca e una con Osella."}
{"id": "4797632", "revid": "253269", "url": "https://it.wikipedia.org/wiki?curid=4797632", "title": "Irene Tedrow", "text": "Partecip\u00f2 a moltissime produzioni per gli schermi televisivi, oltre 140 dal 1949 al 1989, e a oltre 40 produzioni cinematografiche dal 1940 al 1981.\nBiografia.\nIrene Tedrow nacque a Denver, in Colorado, il 3 agosto 1907. Fu una delle fondatrici dell'Old Globe Theater di San Diego. Cominci\u00f2 come interprete in teatro e alla radio. Debutt\u00f2 al cinema agli inizi degli anni quaranta e in televisione alla fine dello stesso decennio.\nPer il piccolo schermo interpret\u00f2, tra gli altri, Mrs. Lucy Elkins (il suo ruolo pi\u00f9 noto) in 26 episodi della serie \"Dennis the Menace\" dal 1959 al 1963, Miss Bellamy in due episodi della serie \"Il padre della sposa\" dal 1961 al 1962, Mrs. Healy in diversi episodi della serie \"Peyton Place\" nel 1966, Margaret Geddes in due episodi della serie \"Mary Tyler Moore Show\" dal 1973 al 1977, non Simpkins in due episodi della serie \"Adams of Eagle Lake\" nel 1975, Mary Alice Kline in due episodi della serie \"Le strade di San Francisco\" nel 1976 (pi\u00f9 altri due episodi con altri ruoli), Mrs. Foley in tre episodi della serie \"Dorothy\" nel 1979 e zia Martha Bronson in due episodi della serie \"Still the Beaver\" dal 1987 al 1988. Dagli anni cinquanta alla fine degli anni ottanta continu\u00f2 a collezionare numerose presenze in decine di serie televisive come guest star o personaggio minore, talvolta con ruoli diversi in pi\u00f9 di un episodio, come in cinque episodi di \"Dragnet\", tre episodi di \"Alfred Hitchcock presenta\", tre episodi di \"Death Valley Days\", cinque episodi di \"Bonanza\" e quattro episodi di \"Quincy\".\nPartecip\u00f2 inoltre, spesso non accreditata, a diverse produzioni cinematografiche per le quali interpret\u00f2 personaggi pi\u00f9 o meno secondari, come Mrs. MacAndrew in \"La luna e sei soldi\" del 1942, Julia Rhodes in \"Prediletta di nessuno\" del 1943, Mrs. Seeley in \"N.N. vigilata speciale\" del 1951, Ptewaquin in \"Satank, la freccia che uccide\" del 1955 e Mrs. Rudd in \"Cincinnati Kid\" del 1965.\nFu accreditata per l'ultima volta sugli schermi televisivi in un episodio trasmesso il 21 aprile 1988, intitolato \"Open Heart Perjury\" e facente parte della serie \"Avvocati a Los Angeles\", nel quale interpreta il ruolo di Katherine Crutcher, mentre per il grande schermo l'ultimo ruolo affidatogli fu quello della proprietaria di un appartamento nel film \"Tutta una notte\" del 1981.\nEra la madre della attrice Enid Kent. Mor\u00ec a North Hollywood il 10 marzo 1995 e fu seppellita al Westwood Memorial Park di Los Angeles."}
{"id": "4797633", "revid": "1573940", "url": "https://it.wikipedia.org/wiki?curid=4797633", "title": "Gallotia simonyi simonyi", "text": "La lucertola gigante di Roque Chico de Salmor (Gallotia simonyi simonyi ()) era la sottospecie nominale della lucertola gigante di Hierro (\"Galotia simonyi\"), attualmente estinta dal 1930.\nDistribuzione e habitat.\nQuesta sottospecie era presente unicamente a Roque Chico De Salmor, un piccolissimo isolotto di El Hierro, nelle Isole Canarie.\nConservazione.\nL'estinzione \u00e8 probabilmente da addebitarsi alla predazione da parte di animali introdotti, come il gatto, e dall'insediamento umano. Nel 1986 si \u00e8 iniziato un progetto di reintroduzione di questa specie sull'isola; attualmente esistono circa 100 esemplari."}
{"id": "4797634", "revid": "1573940", "url": "https://it.wikipedia.org/wiki?curid=4797634", "title": "Murina aenea", "text": "Murina aenea () \u00e8 un pipistrello della famiglia dei Vespertilionidi diffuso nell'Ecozona orientale.\nDescrizione.\nDimensioni.\nPipistrello di piccole dimensioni, con la lunghezza dell'avambraccio tra 34 e 38\u00a0mm, la lunghezza della coda tra 35 e 45\u00a0mm, la lunghezza del piede tra 7,6 e 8,2\u00a0mm, la lunghezza delle orecchie tra 13,5 e 15,5\u00a0mm e un peso fino a 8,5\u00a0g.\nAspetto.\nLe parti dorsali sono marroni scure con la punta dei peli dorata, mentre le parti ventrali sono pi\u00f9 chiare con la punta dei peli giallo-brunastra. Il muso \u00e8 stretto, allungato, con le narici protuberanti e tubulari. Gli occhi sono molto piccoli. Le orecchie sono ovali, ben separate tra loro e con una rientranza a met\u00e0 del bordo posteriore. Le ali sono attaccate posteriormente alla base dell'artiglio dell'alluce. La coda \u00e8 lunga ed inclusa completamente nell'ampio uropatagio, il quale \u00e8 densamente ricoperto di peli. I piedi sono piccoli e ricoperti di peli dorati. Il calcar \u00e8 lungo.\nEcolocazione.\nEmette ultrasuoni ad alto ciclo di lavoro sotto forma di impulsi di breve durata a frequenza modulata iniziale di 145,6-159,2\u00a0kHz, finale di 37,6-52,8\u00a0kHz e massima energia a 65,6-112,8\u00a0kHz\nBiologia.\nComportamento.\nSi rifugia nel denso fogliame.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nella Thailandia peninsulare, Penisola malese e in tre localit\u00e0 nell stato malese di Sabah, nel Borneo.\nVive nelle foreste di dipterocarpi e in quelle collinari.\nStato di conservazione.\nLa IUCN Red List, considerata il declino della popolazione di almeno il 30% negli ultimi 15 anni a causa della perdita del proprio habitat, classifica \"M.aenea\" come specie vulnerabile (VU)."}
{"id": "4797635", "revid": "1543377", "url": "https://it.wikipedia.org/wiki?curid=4797635", "title": "Jack Dee", "text": "In patria \u00e8 noto principalmente per aver scritto ed interpretato la sitcom \"Lead Baloon\", per essere stato il caposquadra di \"Shooting Stars\" dal 2008 al 2011 e per aver presentato gli show televisivi \"Jack Dee: Live at the Apollo\" (candidato a un BAFTA nel 2006), \"The Jack Dee Show\", \"Jack Dee's Saturday Night\" e \"Jack Dee's Happy Hour\".\nNel 2001 ha vinto il \"Celebrity Big Brother\".\nBiografia.\nInfanzia e giovent\u00f9.\nNato a Bromley, Kent, Inghilterra dal pittore Geoffrey T. Dee e da Rosemary A. Stamper, figlia degli attori Henry Lionel Pope Stamper e Edna May Howard Innes, \u00e8 l'ultimo di tre fratelli dopo Joanna Innes Dee e David Simon Innes Dee, trascorre l'infanzia a Petts Wood per poi trasferirsi a Winchester in giovane et\u00e0.\n\u00c8 il bisnipote di Charles William Stamper, ingegnere meccanico di Edoardo VII.\nHa frequentato sia scuole pubbliche che private, le elementari presso la \"The Pilgrims' School\" a Winchester, le medie alla \"Montgomery of Alamein School\" e, per un certo periodo, la \"Frensham Heights School\", mentre l'educazione superiore la frequenta al \"Peter Symonds College\". Successivamente progetta di frequentare una scuola di recitazione ma la madre lo convince invece ad entrare nel settore della ristorazione e, dunque , diventa un cameriere.\nVerso i vent'anni trova impiego verso il Ritz ed inizia a bere troppo. In quello stesso periodo frequenta la chiesa e, per un certo tempo, prende in considerazione l'opportunit\u00e0 di diventare un prete ma in seguito capisce che non fa per lui ed abbandona il proposito senza riuscire a smettere di bere, condizione che tuttavia descrive pi\u00f9 come abuso di alcolici che come alcolismo.\nFino da allora ha sostenuto e pubblicizzato la birreria \"John Smith's Bitter\".\nLa carriera.\nUna sera del 1986, recatosi al Comedy Store di Londra dopo il lavoro, Dee si esibisce in uno spettacolo improvvisato ottenendo numerosi incoraggiamenti dal pubblico e dai gestori del locale affinch\u00e9 ampliasse e replicasse lo spettacolo. Entusiasta di ci\u00f2, a partire dal 1990 inizia ad esibirsi, nel tempo libero, a numerosi spettacoli di stand-up comedy in giro per la capitale, ottenendo in breve una fama tale da arrivare al London Palladium ed all'Hammersmith Apollo. Vinto, nel 1991, il British Comedy Awards, all'uomo viene offerto un suo show personale: \"The Jack Dee Show\", che esordisce su Channel 4 nel febbraio 1992 consacrandolo alla fama internazionale. Lo stesso anno gli viene offerto di condurre il \"Jack Dee's Saturday Night\" su ITV; mentre BBC One lo mette prima alla conduzione di \"Jack Dee's Happy Hour\", nel 1997, e poi di \"Jack Dee: Live at the Apollo\" nel 2004.\nNel 1996, assieme a Jeremy Hardy, gira la collezione di mockumentari \"Jack and Jeremy's Real Lives\". Tuttavia la serie, simile al loro progetto precedente, \"Jack And Jeremy's Police 4\", ed incentrata sul duo che svolge varie tipologie di lavori, nonostante le premesse e la presenza di Sacha Baron Cohen nell'episodio pilota non riesce a ingranare e viene dapprima spostata alla programmazione notturna e poi cancellata.\nOltre alla carriera di presentatore, Dee partecipa come guest star a serie televisive quali \"The Grimleys\", \"Testimoni silenziosi\", \"Dalziel and Pascoe\" e \"Jonathan Creek\". Vinto nel 2001 il \"Celebrity Big Brother\" ha devoluto il premio per finanziare \"Comic Relief\". Nel corso del programma ha sempre mantenuto le valigie fatte sperando di essere eliminato il prima possibile ed \u00e8 fuggito diverse volte dalla casa senza farsi scoprire; inoltre ha dichiarato di non aver apprezzato affatto il trattamento impartito ai partecipanti ed ha declinato ogni invito per una possibile seconda partecipazione.\nNel 2004 partecipa al film \"The Deputy\", assieme a Warren Clarke e Dervla Kirwan, ricevendo numerosi commenti positivi. Nello stesso anno prende parte al film \"Tunnel of Love\" ed a un documentario su \"Fawlty Towers\".\nNel 2005 coordina uno spettacolo comico volto a raccogliere fondi per le vittime del maremoto dell'Oceano Indiano. Inoltre appare nella rubrica \"Star in a Reasonably-Priced Car\" della serie BBC Two \"Top Gear\", percorrendo il circuito in 1:53.5 minuti a bordo di una Suzuki Aerio. A ottobre del 2006 diviene co-sceneggiatore ed interprete della serie \"Lead Baloon\", ritenuta dalla critica \u00abla risposta britannica a \"Curb Your Enthusiasm\"\u00bb; nella quale Dee interpreta un ruolo quasi biografico. La prima stagione della serie \u00e8 stata trasmessa su BBC Four dal 4 ottobre 2005, mentre la seconda e la terza sono state trasmesse su BBC Two, rispettivamente dal 15 novembre 2007 e dal 13 novembre 2008. La quarta e ultima stagione \u00e8 stata infine trasmessa sul canale principale della BBC a partire dal 31 maggio 2011.\nSempre nel 2005 ha inoltre interpretato Harry nel film irlandese \"Short Order\". Mentre, dopo aver interpretato, nel 1998, il ruolo di Yvan nell'opera teatrale di Yasmina Reza vincitrice dell'Olivier Award \"Art\", nel 2006 torna, su richiesta stessa del regista, stavolta nel ruolo di Serge, per una nuova messa in scena dell'opera della durata di tredici settimane.\nIl 25 febbraio 2009 viene annunciato che Jack Dee, Stephen Fry e Rob Brydon sono stati scelti per sostituire il defunto Humphrey Lyttelton per la serie estiva di \"I'm Sorry I Haven't a Clue\". Successivamente Dee diviene il conduttore permanente del programma, apparendo di frequente come ospite anche a \"Quite Interesting\" e, soprattutto, a \"Have I Got News for You\", dove colleziona ben dieci presenze. Inoltre presenta il biannuale \"Comic Relief Telethon\" e continua a fare da testimonial per il \"John Smith's Bitter\", venendo soprannominato \"The Midget With The Widget\" (\"Il nano col widget\").\nIl 30 dicembre 2008 prende parte al quindicesimo anniversario di \"Shooting Stars\" sostituendo Will Self in qualit\u00e0 di caposquadra. La sua performance viene per\u00f2 tanto gradita da far s\u00ec che subentri definitivamente al ruolo nel 2009 e vi rimanga fino alla settima stagione dello show nel 2011. Il natale 2009 Dee interpreta invece John Tweedledum nello show BBC Radio 4 \"The News at Bedtime\".\nIl 30 marzo 2010 prende parte allo show benefico \"Channel 4's Comedy Gala\" raccogliendo fonti per il Great Ormond Street Children's Hospital. Nel 2013 partecipa invece a \"Through Hell and High Water\", raccolta benefica organizzata da \"Comic Relief\" nella quale Dee, Dara \u00d3 Briain, Chelsee Healey, Greg James, Melanie C e Philips Idowu percorrono in canoa le rapide dello Zambesi. Lo spettacolo raccoglie oltre un milione di sterline devolute poi in beneficenza.\nVita privata.\nDee incontra Susan Jane Hetherington nel 1986 mentre lavorava come cameriere per il Fulham e lei era una receptionist ad un albergo vicino. I due si sono sposati a Winchester, Hampshire, nel 1989 ed hanno avuto quattro figli.\nDee ha sofferto di depressione e considera il suo lavoro la migliore delle cure sostenendo che: \u00abSe hai l'impulso di essere creativo lo ignori a tuo rischio e pericolo\u00bb. Negli anni ottanta, ha inoltre abusato di bevande alcoliche, abitudine poi ripresentatasi durante il \"Celebrity Big Brother\", tuttavia, come da lui dichiarato in un'intervista, non si \u00e8 mai recato ad alcun incontro degli Alcolisti Anonimi per paura di venire perseguitato dai paparazzi.\nNel 2007 il Daily Express ha annunciato di aver iniziato le trattative per pubblicare la sua autobiografia, ad ogni modo Dee firma in seguito il contratto con Doubleday nel 2008 e fa pubblicare da essi il libro nell'ottobre 2009 sotto il titolo: \"Thanks For Nothing: The Jack Dee Memoirs\", assieme al relativo audiolibro. In accordo a Dee: \u00ab\u00c8 davvero la storia di come sono capitato nella commedia... Somiglia a un'autobiografia ma non lo \u00e8 perch\u00e9 si ferma circa venticinque anni fa. Arriva giusto alla prima volta che ho sperimentato la stand-up [comedy]\u00bb.\nNel febbraio 2009 Dee e molti altri artisti hanno scritto una lettera aperta al Times in sostegno ai leader Bah\u00e1'\u00ed allora sotto processo in Iran.\nDee \u00e8 inoltre il proprietario della Open Mike Productions, co-fondata assieme a Addison Cresswell, che ha prodotto spettacoli radiofonici e televisivi come \"Michael McIntyre's Comedy Roadshow\" e \"Alan Carr: Chatty Man\"."}
{"id": "4797640", "revid": "729019", "url": "https://it.wikipedia.org/wiki?curid=4797640", "title": "133\u00aa Squadriglia radar remota", "text": "La 133\u00aa Squadriglia radar remota (133\u00aa Sq.R.R.) (callsign: Fionda) \u00e8 un ente dell'Aeronautica Militare situato a San Giovanni Teatino (CH), precedentemente nota come 33\u00ba Gruppo radar dell'Aeronautica Militare.\nLo scopo della stazione \u00e8 quello di concorrere alla salvaguardia dello spazio aereo nazionale garantendo l'efficienza del sensore radar e concorrere alla capacit\u00e0 di comunicazione terra/bordo/terra. Per le attivit\u00e0 di gestione del personale e dei materiali affidati, la stazione si avvale del supporto logistico e amministrativo del 32\u00ba Stormo di Amendola.\nNell'ottica di un ridimensionamento delle risorse destinate all'Aeronautica nel decennio 2013-2024 la stazione radar \u00e8 stata remotizzata, ed \u00e8 posta alle dipendenze della 4\u00aa Brigata telecomunicazioni e difesa aerea di Borgo Piave (LT).\nAttualmente il sistema d'arma in dotazione alla Squadriglia \u00e8 il sensore radar AN/FPS-117, installato nel 1995 e di recente ammodernamento, collegato con le sale operative del GRCDA di Poggio Renatico (FE) e del 22\u00ba Gruppo radar di Licola (NA) alle quali trasmette i dati di avvistamento e tracciamento dei velivoli acquisiti.\nStoria.\nL\u00b4aeroporto di Pescara \u00e8 stata la sede logistica del 33\u00b0 Gr.R.A.M. (Gruppo radar Aeronautica Militare) dall'agosto del 1960, quando un nuovo sito radar fu costituito nel comune di San Giovanni Teatino e inizi\u00f2 ad operare l\u00b4anno successivo, alle dipendenze del Centro Operativo della Terza Regione Aerea.\nNel 1976 gran parte della superficie aeroportuale fu ceduta dall'Aeronautica Militare all\u00b4aviazione civile, fatta eccezione per il sedime occupato dalle strutture logistiche del 33\u00b0 CRC (Centro di riporto e controllo).\nNel 1984 il sito radar assunse la denominazione di 33\u00ba Gruppo Radar e continu\u00f2 a operare nell'ambito della Difesa Aerea e conservando sostanzialmente inalterato il proprio assetto fino all\u00b4aprile del 1994, anno in cui iniziarono una serie di lavori finalizzati all\u00b4aggiornamento tecnologico delle strutture radar esistenti.\nLa nuova configurazione operativa nella sede di San Giovanni Teatino, avvenuta con la sostituzione dei radar di ricerca AN/FPS-8 e di quota AN/FPS-89 e la dismissione della sala operativa, port\u00f2 alla trasformazione dell\u00b4ente da Gruppo radar a Testata radar remota, prevedendo anche una sostanziale riduzione di personale.\nIl 4 agosto 1995 il nuovo sistema radar tridimensionale a lungo raggio AN/FPS-117 divenne operativo.\nIl 1\u00ba giugno 1998 fu soppresso il Gruppo radar e la stazione fu rinominata 133\u00aa Squadriglia radar remota di San Giovanni Teatino posta, per il tramite gerarchico del 22\u00ba Gr.R.A.M. di Licola e della Brigata spazio aereo.\nSuccessivamente, il 1\u00ba maggio 2006 la Squadriglia pass\u00f2, dal Comando della squadra aerea, alle dipendenze della 3\u00aa Divisione del Comando logistico per confluire, il 31 dicembre 2006, nel nuovo 4\u00b0 RTM (reparto tecnico manutentivo) di Borgo Piave, poi 4\u00aa Brigata telecomunicazioni e difesa aerea."}
{"id": "4797644", "revid": "1543377", "url": "https://it.wikipedia.org/wiki?curid=4797644", "title": "Elizabeth Stuart Phelps Ward", "text": "Scrisse inoltre dei libri contro la vivisezione."}
{"id": "4797645", "revid": "123697473", "url": "https://it.wikipedia.org/wiki?curid=4797645", "title": "La Rivista di Firenze", "text": "La Rivista di Firenze, \"giornale politico e letterario\" fu un periodico pubblicato a Firenze dal 7 gennaio 1847 al 9 giugno 1849. Fu la continuazione de \"La Rivista, giornale artistico, letterario, drammatico e musicale\", che a sua volta continuava la \"Rivista Musicale\" fondata nel 1840.\nStoria.\nIl primo direttore fu \"Enrico Montazio\", pseudonimo di Enrico Valtancoli, in carica sino al 3 luglio 1847 (in seguito rimase come collaboratore). Venne poi diretta da Leopoldo Cempini e in seguito affidata ad un comitato di redazione con il Cempini, Napoleone Giotti, Torquato Menchelli, Cirillo Monzani, Enrico Sambolino. Con collaboratori Emiliani Giudici, Celestino Bianchi, Fabio Uccelli, Paolo Giacometti.\nDopo l'editto granducale del 6 maggio 1847 sulla stampa la rivista cambi\u00f2 ancora una volta nome chiamandosi \"Rivista Indipendente\", il 3 luglio 1848. Si aggiunsero ai collaboratori Giuseppe Arcangeli, Eugenio Ademollo, Adriano Biscardi, Silvestro Centofanti, Antonio Galletti e Giuseppe Giusti. La Rivista contrast\u00f2 ferocemente il triumvirato di Guerrazzi, Mazzoni e Montanelli. Sotto la direzione di Cempini si avvicin\u00f2 alla parte moderata e vari collaboratori, tra cui Napoleone Giotti e Torquato Menchelli, abbandonarono la rivista. \nIl 1\u00ba gennaio 1849 divenne direttore Antonio Galletti. Il 1\u00ba marzo sospese le pubblicazioni sino al 1\u00ba maggio. Il 9 giugno la \"Rivista Indipendente\" cambi\u00f2 ancora una volta nome e si chiam\u00f2 \"Il Costituzionale\".\nAlla Rivista collaborarono anche: Filippo De Boni, Carlo Tenca, Francesco Costantino Marmocchi, Giuseppe Montanelli, Tommaso Gherardi del Testa, Cesare Correnti, Pietro Fanfani, Pietro Castiglia, Giuseppe Giusti, Francesco Dall'Ongaro, Atto Vannucci, l'Arcangeli, Gustavo Modena, Giovanni Prati, Angelo Brofferio, \"Enrico Bindi\", Pietro Selvatico, Piero Cironi, lo \"Zoncada\", il \"Mauri\"."}
{"id": "4797647", "revid": "158913", "url": "https://it.wikipedia.org/wiki?curid=4797647", "title": "Elizabeth Stuart Phelps", "text": ""}
{"id": "4797651", "revid": "123570940", "url": "https://it.wikipedia.org/wiki?curid=4797651", "title": "Anna Savva", "text": "Biografia.\nNativa di Londra, Anna Savva ha mosso i primi passi nella recitazione giovanissima, iniziando, nella prima met\u00e0 degli anni ottanta a prendere parte a serie televisive come \"Minder\", \"Prime Suspect\" e \"Planespotting\", nonch\u00e9 al film \"La piccola bottega degli orrori\".\nPi\u00f9 recentemente ha vestito i panni di Anna Pappas in \"EastEnders\"."}
{"id": "4797662", "revid": "61051", "url": "https://it.wikipedia.org/wiki?curid=4797662", "title": "Enoplognatha thoracica", "text": "Enoplognatha thoracica () \u00e8 un ragno appartenente alla famiglia Theridiidae.\nDistribuzione.\nLa specie \u00e8 stata reperita in diverse localit\u00e0 della regione olartica.\nTassonomia.\nNon sono stati esaminati esemplari di questa specie dal 2007.\nAttualmente, a dicembre 2013, non sono note sottospecie"}
{"id": "4797664", "revid": "1543377", "url": "https://it.wikipedia.org/wiki?curid=4797664", "title": "Kyle Williams (giocatore di football americano 1983)", "text": "Carriera professionistica.\nBuffalo Bills.\nMalgrado una carriera di successo al college, Williams non era considerato un'alta scelta del draft a causa della sua scarsa altezza e di una certa percepita mancanza di atletismo. Alla fine fu scelto nel corso del quinto giro dai Buffalo Bills. Divenne titolare nella sua stagione da rookie, partendo dall'inizio 11 volte e mettendo a segno 53 tackle. Il 3 luglio 2008 firm\u00f2 un'estensione contrattuale triennale coi Bills del valore massimo di 14,5 milioni di dollari.\nDopo la stagione 2010, Williams fu convocato per il suo primo Pro Bowl in sostituzione dell'infortunato Richard Seymour. Fu premiato con l'inserimento nel Second-team All-Pro e Pro Football Focus, un sito che classifica ogni giocata di ogni singolo giocatore nella stagione, nomin\u00f2 Williams il miglior difensore di quell'annata.\nPrima della stagione 2011, Williams firm\u00f2 un nuovo contratto di sei anni del valore massimo di 39 milioni di dollari. Dopo una sconfitta nella settimana 9 contro i New York Jets fu inserito in lista infortunati per tutto il resto della stagione.\nPrima della stagione 2012, Williams fu spostato nel ruolo di defensive tackle dopo aver giocato per tre stagioni come nose tackle. Nel nuovo ruolo fu sempre convocato per il Pro Bowl tra il 2012 e il 2014, venendo votato dopo quest'ultima stagione al 32\u00ba posto nella NFL Top 100 dai suoi colleghi. Nel 2016 Williams prese parte a 15 partite della stagione regolare, collezionando 64 tackle (di cui 11 con perdita di yard) e 5 sack, che gli permisero di salire a quota 40,5 sack in carriera, nuovo record per un defensive tackle di Buffalo. Contestualmente, dopo la rinuncia di Ndamukong Suh, venne convocato per il 5\u00ba Pro Bowl in carriera, anche questo miglior risultato di sempre per un defensive tackle della franchigia.\nLa stagione 2018 fu l'ultima della carriera per Williams che mise a segno 35 tackle e 5 sack, venendo convocato per il sesto Pro Bowl al posto dell'infortunato Jurrell Casey."}
{"id": "4797668", "revid": "307923", "url": "https://it.wikipedia.org/wiki?curid=4797668", "title": "Episodi di Due ragazzi e una ragazza (prima stagione)", "text": "La prima stagione della sitcom statunitense Due ragazzi e una ragazza \u00e8 andata in onda negli Stati Uniti dal 10 marzo al 22 luglio 1998."}
{"id": "4797670", "revid": "110734818", "url": "https://it.wikipedia.org/wiki?curid=4797670", "title": "Campionato mondiale vetture sport 1955", "text": "Il Campionato mondiale vetture sport 1955, la cui denominazione ufficiale \u00e8 \"World Sports Car Championship\", \u00e8 stata la 3\u00aa edizione del Campionato mondiale vetture sport.\nOrganizzato dalla Federazione Internazionale dell'Automobile tramite la Commissione Sportiva Internazionale e riservato alle vetture sport senza limitazioni di cilindrata, \u00e8 stato vinto dalla Mercedes-Benz con la 300 SLR pilotata da Stirling Moss, Peter Collins e John Fitch.\nRegolamento.\nVengono assegnati punti solo alla vettura meglio classificata per ogni costruttore. Al primo costruttore classificato vengono attribuiti 8 punti, 6 al secondo, 4 al terzo, 3 al quarto, 2 al quinto, 1 al sesto. Per la classifica finale vengono conteggiati solo i migliori quattro risultati. Le vetture turismo e gran turismo non ottengono punti.\nResoconto.\nPer il 1955 il Campionato si articola ancora su sei prove. Le prime due, la 1000 km di Buenos Aires e la 12 Ore di Sebring, si disputano in America, mentre in Europa si corrono la Mille Miglia, la 24 Ore di Le Mans, il Tourist Trophy e viene inserita per la prima volta in calendario la Targa Florio.\nLe prime tre corse vedono trionfare tre diversi costruttori. La Ferrari vince a Buenos Aires, la Jaguar a Sebring e la Mercedes-Benz alla Mille Miglia. La 24 Ore di Le Mans, vinta dalla Jaguar di Mike Hawthorn e Ivor Bueb, viene segnata dal pi\u00f9 grave incidente nella storia dell'automobilismo. Nel disastro di Le Mans perdono la vita 84 persone, il pilota Pierre Levegh e 83 spettatori, e altre 120 rimangono ferite ma la gara non viene interrotta.\nLa Mercedes vince le ultime due prove, Tourist Trophy e Targa Florio, e si aggiudica il Titolo costruttori con due punti di vantaggio sulla Ferrari."}
{"id": "4797672", "revid": "522912", "url": "https://it.wikipedia.org/wiki?curid=4797672", "title": "Oleksandr Nedovyesov", "text": ""}
{"id": "4797673", "revid": "767487", "url": "https://it.wikipedia.org/wiki?curid=4797673", "title": "Anderson Grasiane de Mattos Silva", "text": "Carriera.\nAnderson \u00e8 diventato professionista con l'Americano nel 2006. Il difensore, che brillava giocando al Brasile\u00e3o 2011 con l'Atl\u00e9tico-GO, passa al Gama e al Cear\u00e1. Poi passa al Flumiense, dove gioca per 2 anni (esordendo con un gol).\nIl 14 dicembre del 2013 ritorna al Cear\u00e1, dove aveva gi\u00e0 militato dal 2009 al 2011."}
{"id": "4797674", "revid": "767487", "url": "https://it.wikipedia.org/wiki?curid=4797674", "title": "Franchoys Elout", "text": "Biografia.\nAnche se nella letteratura si trova denominato come Elout, tuttavia l'artista era solito firmarsi come Elaut. Il 30 giugno 1616 fu dichiarato maggiorenne dal padre e pot\u00e9 cos\u00ec iniziare a lavorare. Nel 1627 fu testimone al battesimo di uno dei figli di Frans Hals, fatto che ci indica la sua amicizia e/o la sua collaborazione artistica con gli Hals. Il 17 dicembre 1628 spos\u00f2 Anneken Jans, da cui ebbe una figlia, Willemke, battezzata il 17 marzo 1632.\nElout rappresent\u00f2 principalmente scene di genere, in particolare banchetti, nature morte e ritratti, generalmente del solo viso. Fu seguace di Pieter Claesz.\nMor\u00ec nel 1635, probabilmente di peste."}
{"id": "4797676", "revid": "247222", "url": "https://it.wikipedia.org/wiki?curid=4797676", "title": "Episodi di Due ragazzi e una ragazza (seconda stagione)", "text": "La seconda stagione della sitcom statunitense Due ragazzi e una ragazza \u00e8 andata in onda negli Stati Uniti dal 23 settembre 1998 al 26 maggio 1999."}
{"id": "4797680", "revid": "253269", "url": "https://it.wikipedia.org/wiki?curid=4797680", "title": "June Vincent", "text": "\u00c8 apparsa in quasi 30 film dal 1943 al 1959 ed ha recitato in pi\u00f9 di 70 produzioni per gli schermi televisivi dal 1951 al 1976.\nBiografia.\nJune Vincent nacque a Harrods, in Ohio, il 17 luglio 1920. Debutt\u00f2 al cinema agli inizi degli anni quaranta e in televisione agli inizi degli anni cinquanta.\nBionda attrice caratterista, interpret\u00f2 quasi sempre i ruoli della donna ingenua o della avvenente rubacuori (\"TV Guide\" la defin\u00ec con l'epiteto \"Television's Favorite Homewrecker\", la \"miglior sfasciafamiglie della televisione\"). Per la TV vanta una lunga serie di partecipazioni a serie televisive in veste di guest star o di interprete di personaggi perlopi\u00f9 minori in numerosi episodi e spesso interpretando pi\u00f9 personaggi per serie. Si possono citare due episodi di \"I'm the Law\", quattro episodi di \"Matinee Theatre\", quattro episodi di \"The Ford Television Theatre\", due episodi di \"Il tenente Ballinger\", cinque episodi di \"Perry Mason\", due episodi di \"Il fuggiasco\", due episodi di \"Il virginiano\" e due episodi di \"F.B.I.\".\nLa sua carriera per gli schermi cinematografici conta diverse partecipazioni; tra i personaggi a cui diede vita si possono citare Carol Sterling Crump in \"Honeymoon Lodge\" del 1943, Muriel Crane in \"Sing a Jingle\" del 1944, Mary Frances Wright in \"Cinque maniere di amare\" del 1944, Marcellina in \"La voce magica\" del 1944, Miss McLean in \"California\" del 1944. Interpret\u00f2 poi il ruolo da protagonista di Diane Kirkland nel film comico \"Gianni e Pinotto fra le educande\" del 1945 e prosegu\u00ec con numerosi altri ruoli minori come quelli di Libby Cawthorne Gogarty in \"Meravigliosa illusione\" del 1945, Catherine Bennett in \"L'angelo nero\" del 1946, Eve Allen in \"Song of Idaho\" del 1948, Vivian Bailey in \"The Challenge\" del 1948, Doris Bradley in \"Trapped by Boston Blackie\" del 1948, Edna Grover in \"Shed No Tears\" del 1948, Pamela Trent in \"Arkansas Swing\" del 1948, Gwen Runstrom in \"The Creeper\" del 1948, Grace Duffy in \"The Lone Wolf and His Lady\" del 1949, Jenny in \"Il gigante della foresta\" del 1949, Estelle Byron in \"Mary Ryan, Detective\" del 1949, Barbara Taylor in \"Counterspy Meets Scotland Yard\" del 1950, Stella Strutzenbacher in \"Secrets of Monte Carlo\" del 1951, Carrie Hurley in \"Colorado Sundown\" del 1952, Emily Morton in \"Notte di perdizione\" del 1952, Doris Vail in \"The WAC from Walla Walla\" del 1952, Doreen Thompson in \"Clipped Wings\" del 1953, Miss Craig in \"Il bisbetico domato\" del 1953, Linda Fairaday in \"Allarme sezione omicidi\" del 1955 e Mrs. Leonard (il suo ultimo ruolo cinematografico) in \"The Miracle of the Hills\" del 1959.\nNel 1976 recit\u00f2 nell'episodio \"The Election\" della serie \"Maude\", che resta la sua ultima apparizione per il teleschermo. Mor\u00ec ad Aurora, in Colorado, il 20 novembre 2008."}
{"id": "4797686", "revid": "21583", "url": "https://it.wikipedia.org/wiki?curid=4797686", "title": "Manifattura della Savonnerie", "text": "La manifattura della Savonnerie era la pi\u00f9 prestigiosa manifattura europea di tappeti annodati a pelo, godendo il suo maggior fulgore nel periodo 1650-1685; in quel periodo il timbro della manifattura veniva casualmente applicato a molti tappeti annodati fatti anche in altri centri. La manifattura ebbe origine in una fabbrica di tappeti creata in una dismessa fabbrica di sapone (in lingua francese \"savon\") sul Quai de Chaillot a Parigi nel 1615 da \"Pierre DuPont\" ritornato da Costantinopoli\nOttenuto un brevetto (\"privil\u00e8ge\") di diciotto anni, nel 1627 fu confermato il monopolio, da Luigi XIII, a DuPont e al suo ex apprendista \"Simon Lourdet\", produttori di tappeti \"fa\u00e7on de Turquie\" (\"alla maniera della Turchia\"). Fino al 1768, i prodotti della manifattura rimasero esclusivamente di propriet\u00e0 della Corona ed erano fra i maggiori doni diplomatici francesi.\nI tappeti erano realizzati in lana e seta, in alcuni piccoli dettagli, annodati con circa novanta nodi per pollice quadrato. Alcuni dei primi modelli di tappeti imitavano, a grandi linee, i tappeti persiani, ma lo stile Savonnerie si afferm\u00f2 presto con disegni pi\u00f9 prettamente francesi, medaglioni incorniciati o stemmi, fiori densamente ammassati in mazzi o fogliame frondoso, contro il blu profondo, il nero o profondi motivi marroni, all'interno dei bordi.\nStoria della manifattura.\nLa pre-storia della fabbrica della Savonnerie ebbe radici nelle preoccupazioni di Enrico IV di far rivivere le arti francesi del lusso, andate perse nei disordini della violenza civile delle guerre di religione. L'argento francese veniva trasferito nel Levante e in Persia per l'acquisto di tappeti annodati a pelo. Tra gli artigiani a cui il re forniva studi e laboratori, nelle gallerie del Louvre, vi era Pierre Dupont. \"La Stromatourgie, ou Trait\u00e9 de la Fabrication des tapis de Turquie\" (\"Trattato sulla produzione di tappeti turchi\", Parigi 1632) fu una delle prime fonti di informazioni sulla produzione di tappeti francesi agli inizi del XVII secolo (Standen).\nDupont e Lourdet ebbero una lite che dur\u00f2 fino alla successiva generazione. I lavoratori erano bambini orfani forniti dal\"'Hospital de Bon Port\", e Lourdet acquis\u00ec il possesso dell'immobile in cui era ospitata una fabbrica di sapone, mentre Dupont continu\u00f2 ad operare presso la \"Galeries du Louvre\" fino alla sua morte nel 1640. Le due manifatture si svilupparono entrambe, fornendo, sia al Cardinale Mazzarino che ad Anna d'Austria, tappeti a pelo e arazzi, con orgoglio realizzati \"fa\u00e7on de France\" (\"alla francese\").\nI migliori tappeti della Savonnerie furono prodotti sotto il nuovo marchio concesso nel 1664, sotto la direzione generale di Jean-Baptiste Colbert, organizzata per linee generali simili a quelle dei Gobelins, a cui venne commissionata una serie di tredici tappeti per la \"Galerie d'Apollon\" e novantatr\u00e9 per la \"Grande Galerie\" del Louvre tutti completati nel 1683, non vennero mai utilizzati da Luigi XIV poich\u00e9 la sua attenzione fu rivolta a Versailles, mentre la Grande Galleria veniva ora utilizzata per la visualizzazione di mappe e piani di fortificazioni Invece di essere adibita a dimora reale. Tuttavia, venne spesa una fortuna per la loro fabbricazione. Vennero realizzati su disegni del pittore del re Charles Le Brun che disegn\u00f2 i cartoni, poi realizzati in scala naturale da due pittori dei Gobelins. Le Brun, nel frattempo, stava realizzando degli affreschi sul soffitto delle stesse gallerie. La tessitura inizi\u00f2 nel 1668 ed i primi tappeti per la \"Grande Galerie\" vennero consegnati verso la fine di quell'anno (catalogo Wrightsman n. 277). Trentacinque tappeti rimangono oggi nella \"French Mobilier National\".\nNel suo periodo di massimo splendore, la Savonnerie prendeva sessanta orfani, di et\u00e0 compresa tra i 10-12 anni, come apprendisti per sei anni; alla fine del periodo ad \"uno\" di essi sarebbe stato concesso il \"controllo\" del gruppo, mentre gli altri sarebbero rimasti come operai. Ai ragazzi veniva insegnata l'arte del disegno e della pittura da un pittore della Acad\u00e9mie che veniva mensilmente ad ispezionare i loro progetti. Pi\u00f9 tardi, sotto le ristrettezze finanziarie derivanti dalle guerre di Luigi XIV, la Savonnerie cadde in oblio, la gestione venne unita a quella dei Gobelins sotto la guida dell'architetto degli edifici del re, Robert de Cotte, i lavoratori spesso rimanevano senza salario e i telai lavoravano al minimo delle possibilit\u00e0 fino al 1712, quando venne creata una \"Manufacture Royale\".\nDurante il XVIII secolo vennero fatti alcuni tentativi per aggiornare la manifattura con il recupero dei vecchi disegni, alleggerendo e schiarendo i colori e con l'introduzione di elementi rococ\u00f2. Nel tardo XVIII secolo, la Savonnerie produsse pannelli e arazzi. La Rivoluzione port\u00f2 all'eliminazione di corone reali, cifrari della fabbrica e \"fleurs-de-lys\" dai tappeti che rimasero come memoria di \"feudalesimo\". Il rilancio della Savonnerie fu dovuto al patrocinio di Napoleone che commission\u00f2 tappeti in stile impero dopo il 1805. Nuovi disegni vennero approntati da Percier and Fontaine e i vecchi disegni vennero trasferiti nelle collezioni del nuovo Museo del Louvre. Nel 1825 la Savonnerie venne incorporata nella manifattura dei Gobelins ponendo fine alla sua indipendenza."}
{"id": "4797688", "revid": "1005847", "url": "https://it.wikipedia.org/wiki?curid=4797688", "title": "Democrazia Solidale - Centro Democratico", "text": "Democrazia Solidale - Centro Democratico (Demo.S-CD), originariamente Per l'Italia, \u00e8 stato un gruppo parlamentare italiano della XVII Legislatura di orientamento centrista formatosi nel 2013 alla Camera dei deputati da esponenti dell'area cristiano sociale fuoriuscita di Scelta Civica e dai membri eletti dall'Unione di Centro.\nNel novembre 2014 il medesimo gruppo al Senato si scioglie a causa della fuoriuscita di tutti i suoi membri e quello alla Camera, con l'adesione dei deputati di Centro Democratico, muta il nome in Per l'Italia - Centro Democratico. Infine l'11 gennaio 2015 in Democrazia Solidale - Centro Democratico.\nStoria.\nLa scissione da Scelta Civica.\nIl 15 novembre 2013 la maggioranza dell'Assemblea nazionale del partito Scelta Civica decide di porre fine all'alleanza con l'Unione di Centro di Pier Ferdinando Casini.\nL'area popolare-democratica cristiana, guidata dall'allora ministro della Difesa Mario Mauro e con tra gli altri Lorenzo Dellai e Andrea Olivero, in disaccordo con questa decisione, abbandona i lavori dell'assemblea, e decide di lasciare il partito.\nIl successivo 23 novembre i fuoriusciti da Scelta Civica organizzano un convegno insieme all'UdC per varare il cantiere di un nuovo soggetto politico d'ispirazione cristiano democratica ed europeista collegato al Partito Popolare Europeo.\nSenato: nascita e scioglimento.\nAl Senato la maggioranza del gruppo Scelta Civica per l'Italia, dodici senatori su venti, decide di aderire al nuovo progetto \"popolare\". Il 27 novembre 2013 viene cambiato il nome del gruppo in \"Per l'Italia\" e ne rimane capogruppo Lucio Romano. Il successivo 10 dicembre i sette senatori intenzionati a rimanere in Scelta Civica e Mario Monti lasciano il gruppo e ne fondano uno nuovo, denominato \"Scelta Civica con Monti per l'Italia\".\nIl 3 marzo 2014 Gabriele Albertini lascia il gruppo ed aderisce a Nuovo Centrodestra. Il successivo 24 aprile Maurizio Rossi lascia il gruppo ed aderisce al Gruppo misto fondando la componente \"Liguria Civica\".\nAlla fine del 2014 il gruppo si scioglie ufficialmente: Angela D'Onghia e Mario Mauro, esponenti dei Popolari per l'Italia, aderiscono al gruppo Grandi Autonomie e Libert\u00e0; Salvatore Di Maggio inizialmente aderisce ai Popolari per l'Italia e quindi al gruppo GAL, tuttavia il 3 giugno 2015 abbandona la maggioranza di governo e aderisce al nuovo gruppo di Raffaele Fitto Conservatori, Riformisti italiani; Andrea Olivero e Lucio Romano, esponenti di Democrazia Solidale, assieme a Maria Paola Merloni aderiscono al gruppo Per le Autonomie - PSI - MAIE; Antonio De Poli e Pier Ferdinando Casini dell'Unione di Centro e Aldo Di Biagio e Luigi Marino aderiscono al gruppo Area Popolare (NCD-UDC).\nCamera: \"Democrazia Solidale - Centro Democratico\".\nAlla Camera, invece, sono stati i venti deputati \"popolari\" ad uscire dal gruppo Scelta Civica per l'Italia per fondarne uno nuovo denominato \"Per l'Italia\" con presidente Lorenzo Dellai.\nNegli ultimi mesi del 2014, con la nascita dell'associazione Democrazia Solidale di Lorenzo Dellai, le distanze tra quest'ultimo e gli altri membri dei Popolari per l'Italia si acuiscono.\nAlla fine del 2014 i deputati eletti nella lista Centro Democratico di Bruno Tabacci, fino ad allora iscritti al Gruppo misto, aderiscono al gruppo \"Per l'Italia\", che cambia contestualmente il suo nome in \"Per l'Italia - Centro Democratico\".\nIn seguito, con nascita del gruppo Area Popolare, i sei deputati eletti dall'UdC fuoriescono dal gruppo per allearsi con il Nuovo Centrodestra ed aderire ad Area Popolare; i due esponenti dei Popolari per l'Italia, Domenico Rossi e Mario Caruso, abbandonano il partito e rimangono nel gruppo.\nAd agosto 2015, infine, il deputato Carmelo Lo Monte abbandona il gruppo per aderire al gruppo misto.\nIl 18 settembre 2015 aderisce al gruppo il deputato Maurizio Baradello, proclamato in sostituzione del deputato di Scelta Civica per l'Italia Paolo Vitelli, dimessosi il giorno precedente.\nL'11 gennaio 2017 il gruppo muta nome in Democrazia Solidale - Centro Democratico.\nIl 26 gennaio 2017 aderisce al gruppo Mario Catania (deputato indipendente, proveniente dal gruppo \"Civici e Innovatori\").\nIl 9 maggio 2017 Maurizio Baradello muore improvvisamente a soli 56 anni e gli subentra Ernesto Auci, rimasto in Scelta Civica.\nIl 20 giugno 2017 Fucsia Fitzgerald Nissoli abbandona il gruppo e aderisce a Forza Italia.\nIn vista delle politiche del 2018 Centro Democratico di Tabacci, concedendo il proprio simbolo, esenta Emma Bonino dalla raccolta firme mentre Dellai di Democrazia Solidale con Unione per il Trentino si federa nella lista Civica Popolare con Alternativa Popolare, Centristi per l'Europa, Italia dei Valori e L'Italia \u00e8 Popolare.\nNelle istituzioni.\nCamera dei deputati.\n\"Democrazia Solidale - Centro Democratico\"\nComposizione.\nEx membri"}
{"id": "4797691", "revid": "1543377", "url": "https://it.wikipedia.org/wiki?curid=4797691", "title": "Emanoul Aghasi", "text": "Padre del tennista Andre Agassi, anglicizz\u00f2 il cognome dopo il trasferimento negli USA\nBiografia.\nIl padre era un assiro che aveva lasciato Kiev per trasferirsi prima in Russia e poi in Iran. In giovent\u00f9 Emanoul pratic\u00f2 la disciplina del pugilato e partecip\u00f2, con poca fortuna, alle Olimpiadi di Londra 1948 (nei pesi gallo) e di Helsinki 1952 (nei pesi piuma).\nDopo aver falsificato il passaporto, prese un volo sotto falso nome per New York, trasferendosi poi a Chicago. A Chicago Mike ebbe come allenatore Tony Zale, con cui vinse i Chicago Golden Gloves.\nVita privata.\nSpos\u00f2 Elizabeth Dudley, da cui ebbe quattro figli, l'ultimo dei quali \u00e8 il tennista Andre Agassi."}
{"id": "4797692", "revid": "817132", "url": "https://it.wikipedia.org/wiki?curid=4797692", "title": "Mahamadou-Naby Sarr", "text": ""}
{"id": "4797693", "revid": "1543377", "url": "https://it.wikipedia.org/wiki?curid=4797693", "title": "Kerin O'Keefe", "text": "\u00c8 Italian Editor della rivista USA \"Wine Enthusiast\" dal maggio 2013. Dal 2002 al 2013 ha scritto sul vino italiano per \"Decanter\". I suoi articoli appaiono anche su \"The World of Fine Wine\". \u00c8 stata anche Contributing Editor per \"The Wine News\" dal 2003 al 2009.\nIl suo primo libro \u00e8 stato pubblicato in italiano da Luigi Veronelli nel 2004: \"Franco Biondi Santi. Il gentleman del Brunello\". Ha scritto la versione in inglese del libro nel 2005, \"Franco Biondi Santi. The Gentleman of Brunello\", premiato con il \"Gourmand Wine Books Award\". Ha vinto il Premio Consorzio Brunello di Montalcino nel 2008 per il suo articolo \"Brunello de-con-structed\". Nel 2012 \u00e8 uscito \"Brunello di Montalcino - Understanding and Appreciating One of Italy's Greatest Wines\", (University of California Press, 2012). Il suo ultimo libro \u00e8 \"Barolo and Barbaresco - The King and Queen of Italian Wine\", (University of California Press, 2014). Ha ricevuto l'investitura di Cavaliere Onorario dall'Ordine dei Cavalieri del Tartufo e dei Vini di Alba nell'aprile del 2017.\nCarriera.\nKerin O\u2019Keefe si \u00e8 laureata in Letteratura Inglese presso la University of Massachusetts Amherst e ha anche studiato Letteratura Inglese e Americana per un anno all\u2019University of East Anglia. O'Keefe si \u00e8 sposata e trasferita in Italia ed \u00e8 subito rimasta affascinata dai vini del paese. O'Keefe ha un particolare interesse per i vini italiani prodotti da uve autoctone.\n\u00c8 stata descritta come \"un autore che non solo conosce la sua materia in grande dettaglio, ma scrive in modo coinvolgente e non esita a prendere posizione\" e \"una voce critica che scrive del Brunello con l\u2019affetto e l\u2019attenzione ordinariamente riservati ai vini della Borgogna\".\n\"Brunello di Montalcino - Understanding and Appreciating One of Italy's Greatest Wines\" \u00e8 stato definito \"uno dei rari libri sul vino che \u00e8 veramente importante\", \"autorevole\", \"affascinante, ben scritto\", \"franco, tagliente, vivace, tutto tranne noioso\", \"frutto di ricerche esaustive\", \"caldamente raccomandato\", \"molto elegante e meravigliosamente opinionato\", \"una fonte preziosa\", \"una pietra miliare nella nostra comprensione del Brunello\", \"il lavoro di riferimento su Montalcino\", \"se mai un libro sul vino potesse essere un mozzafiato, questo lo \u00e8\", \"come una miniera di informazioni: pi\u00f9 si sfogliano le pagine pi\u00f9 si entra in profondit\u00e0 nel mondo del Brunello e nella terra di Montalcino\", \"prosa convincente e che invita a leggere\".\n\"Barolo and Barbaresco - The King and Queen of Italian Wine\" ha ricevuto i seguenti commenti: \"ha colmato una lacuna nella letteratura sul vino...con inestimabile livello sia di narrativa sia di dettaglio\", \"aiuta i consumatori a capire le differenze tra le varie sottozone del Barolo e del Barbaresco, \"una storia complicata che O'Keefe ha ricercato come giornalista professionista in modo molto efficace\", \"misurato, informativo e molto leggibile\" \"se ami il Barolo e il Barbaresco, questo libro \u00e8 indispensabile\", \"un \"tour de force\", un magnifico, onnicomprensivo tomo che ha richiesto molta ricerca\", \"chiunque ami i profumi del Nebbiolo, insieme alla complessit\u00e0 ed espressivit\u00e0 di una bottiglia invecchiata, godr\u00e0 di questo libro\", \"un volume certamente utilissimo per tutti coloro che desiderano approfondire la conoscenza di questi due grandi vini e dei loro \u201cmaestri\u201d, che meriterebbe di essere tradotto anche in italiano\".\nArgomenti.\n\u00c8 stata inserita da Tim Crane, professore di filosofia alla Cambridge University, nel campo dei critici enologici Clive Coates/Michael Broadbent, piuttosto che in quello di Robert Parker fatto di \"descrizioni rumorose e fruttate\".\nIl suo articolo \"Rebels without a cause? The demise of Super-Tuscans\" \u00e8 stato definito \"affascinante\" da Eric Asimov sul \"New York Times\" e ha suscitato un animato dibattito sui meriti dei \"Super-Tuscans\".\nSecondo Franco Ziliani, giornalista enologico, O'Keefe \"a differenza di tanti altri suoi colleghi di lingua inglese non ha abboccato alle sirene dell\u2019ineluttabilit\u00e0 dell\u2019internazionalizzazione del vino italiano, e dei vini italiani sa apprezzare e raccontare, con intelligenza, buon gusto e garbo, l\u2019originalit\u00e0 e quella diversit\u00e0 che ne contribuisce a creare il fascino e la grandezza\".\nLo scandalo Brunellopoli non \u00e8 stato una sorpresa per O'Keefe, dato che aveva messo in dubbio per anni alcuni Brunello dal colore troppo scuro e senza i tipici aroma del Sangiovese in purezza. O'Keefe scrisse nel 2003 che molti Brunello 1997 che aveva assaggiato: \"erano cos\u00ec marmellatosi che era difficile credere che fossero Brunello\", nel 2006 che: \"uvaggi illeciti che rendono il rubino luminoso innaturalmente scuro vengono strenuamente negati su tutti i fronti ufficiali\" e nel 2007 che: \"Dubbi non possono che rimanere alla luce di alcuni scuri, impenetrabili Brunello\".\nO'Keefe spiega in un\u2019intervista alla rivista indiana \"Ambrosia\": \"Ho assaggiato il Brunello per la prima volta durante un viaggio in Toscana. In quel viaggio non solo mi sono innamorata del mio futuro marito, ma anche del vino Brunello di Montalcino. Poi mentre svolgevo la ricerca per il libro su Franco Biondi Santi, ho realizzato la grandezza dei vini e capito la necessit\u00e0 di scrivere un libro da una differente prospettiva.\"\nLa ricerca delle pure espressioni di Sangiovese la spinsero a scrivere il libro sul Brunello, come ha spiegato in un\u2019intervista a \"JancisRobinson.com\": \"Non ho scritto una classica guida sul vino e il mio obiettivo non \u00e8 stato di includere tutte le aziende con le valutazioni pi\u00f9 alte. Volevo scrivere invece delle sotto-zone e ho scelto di proposito i vini che meglio esprimono i rispettivi territori, mentre ho di proposito omesso di includere quei Brunello che riflettono meramente la \u201cmano pesante\u201d utilizzata in cantina ma non le proprie origini, anche se questi ultimi sono i preferiti di molti altri critici\".\nO'Keefe ha scritto contro \"il concetto di Palato Americano \u2013 ovvero che un singolo stile pu\u00f2 catturare le papille gustative di un\u2019intera nazione\" e il \"rozzo stereotipo del Palato Americano\". Ha argomentato invece che \"nessuno pu\u00f2 negare il crescente interesse negli USA, e nel mondo, in vini pi\u00f9 bevibili ed espressivi del territorio\"."}
{"id": "4797694", "revid": "585241", "url": "https://it.wikipedia.org/wiki?curid=4797694", "title": "Emmanuel Aghassian", "text": ""}
{"id": "4797695", "revid": "585241", "url": "https://it.wikipedia.org/wiki?curid=4797695", "title": "Mike Agassi", "text": ""}
{"id": "4797697", "revid": "287204", "url": "https://it.wikipedia.org/wiki?curid=4797697", "title": "Bruno Franceschetti", "text": "Biografia.\nCarriera agonistica.\nBruno Franceschetti inizia a praticare ginnastica artistica nel 1955; vince due volte il Campionato italiano assoluto juniores. Passato nella categoria seniores, entra nel giro della Nazionale, con la quale, a fine carriera, conter\u00e0 nove presenze.\nNel 1964 \u00e8 convocato per le Olimpiadi di Tokyo dove la Nazionale italiana \u00e8 chiamata a difendere la medaglia di bronzo conquistata quattro anni prima, alle Olimpiadi di Roma. Questa volta la squadra si classifica ai piedi del podio (quarto posto) e Franceschetti \u00e8 75\u00ba nel concorso generale individuale. \nDue anni dopo, Franceschetti \u00e8 convocato ai Campionati Mondiali di Dortmund e, nel 1967, ai V Giochi del Mediterraneo, disputati a Tunisi, dove contribuisce alla conquista della medaglia d'oro della Nazionale italiana nel concorso a squadre. \nFranceschetti fa parte della Nazionale anche ai Giochi della XIX Olimpiade (Citt\u00e0 del Messico 1968), dove la squadra soffre la penalizzazione dell'infortunio capitato a Franco Menichelli durante l'esecuzione dell'esercizio al corpo libero e si classifica soltanto dodicesima. Nel concorso generale individuale Franceschetti si classifica al 72\u00ba posto.\nCarriera di allenatore.\nDopo la sua seconda Olimpiade, Bruno Franceschetti si \u00e8 ritirato dall'attivit\u00e0 agonistica e ha iniziato una brillante carriera di allenatore con gli allievi della Societ\u00e0 Ginnastica Borgo Prati di Roma.\nNel 1973 \u00e8 stato assunto dal CONI che gli ha conferito la responsabilit\u00e0 del Centro tecnico di Varese e, poi, della squadra maschile juniores e seniores. \u00c8 stato lo scopritore e il \u201cmentore\u201d di Jury Chechi nell'arco della sua carriera.\nHa preso anche il brevetto di giudice ed ha fatto parte di giurie alle Universiadi, ai Giochi del Mediterraneo e ai Campionati del Mondo."}
{"id": "4797714", "revid": "1573940", "url": "https://it.wikipedia.org/wiki?curid=4797714", "title": "Diapherodes gigantea", "text": "Diapherodes gigantea \u00e8 un insetto della famiglia dei Phasmatidae, ordine dei Fasmidi, diffuso nei Caraibi.\nDescrizione.\nLa specie presenta un marcato dimorfismo sessuale negli adulti.\nLa femmina pu\u00f2 raggiungere i 16\u00a0cm di lunghezza, \u00e8 microttera, presenta un colore verde chiaro molto acceso ed un esoscheletro pi\u00f9 robusto rispetto a quello del maschio. L'interno delle zampe \u00e8 seghettato e il tarso presenta due piccoli uncini e una sorta di cuscinetto che aiuta l'insetto a mantenere la presa.\nIl maschio adulto, invece, di colore marrone chiaro, raggiunge la lunghezza di 11\u00a0cm circa e presenta ali rossicce sviluppate ma inadatte al volo.\nBiologia.\nLe uova, che vengono lanciate al suolo dalla femmina, sono di forma ovoidale, leggermente rugose, lunghe all'incirca 5\u00a0mm. In cattivit\u00e0, dopo circa 8-9 mesi di incubazione a 22 gradi e mantenendo un'umidit\u00e0 mai inferiore al 60%, le uova si schiudono.\nLe neanidi di prima et\u00e0 (L1) sono lunghe circa 3 centimetri e di colore verde chiaro acceso. A partire dalla seconda muta, ovvero allo stato L3, raggiunto circa dopo 40 giorni, \u00e8 possibile discernere il sesso dell'insetto in base alla presenza dell'ovopositore: in caso di un piccolo rigonfiamento, allora l'insetto \u00e8 un maschio, altrimenti \u00e8 una femmina.\nDopo la quinta muta, all'incirca 6 mesi dopo la nascita, l'insetto diventa adulto ed il maschio acquisisce la tipica colorazione marroncina ed un aspetto decisamente differente dallo stato precedente. Solitamente i maschi raggiungono prima delle femmina lo stato adulto, ma muoiono prima, dopo circa un anno. La femmina, invece, pu\u00f2 vivere circa 18 mesi.\nAppena raggiunto lo stadio adulto, gli esemplari inizieranno l'accoppiamento, e dopo alcune settimane le femmine inizieranno la deposizione delle uova, circa una al giorno. Le uova vengono espulse e gettate al suolo con un movimento a frusta dell'addome, cos\u00ec come le feci.\nAlimentazione.\nSi nutre preferibilmente di foglie di eucalipto, ma anche di foglie di rovo, quercia e leccio.\nDistribuzione e habitat.\nIl \"Diapherodes gigantea\" \u00e8 diffuso nei Caraibi ."}
{"id": "4797717", "revid": "124434192", "url": "https://it.wikipedia.org/wiki?curid=4797717", "title": "Negozio Olivetti (Parigi)", "text": "Il Negozio Olivetti di Parigi \u00e8 stata un'architettura ubicata al 91 della rue du Faubourg St. Honor\u00e9, a pochi metri dal palazzo dell'Eliseo.\nFu realizzato nel 1959 da Franco Albini e poi modificato nel 1966 da Gae Aulenti.\nQuesto negozio insieme gli altri showroom dell'Olivetti sparsi per il mondo (come il negozio Olivetti di Venezia), con la loro raffinatezza e qualit\u00e0 architettonica, sono stati un modello di studio.\nProgetto di Franco Albini.\nIl primo progetto viene commissionato a Franco Albini, architetto che gi\u00e0 aveva lavorato per la Olivetti, che crea un ambiente caldo e accogliente, in contrasto con la facciata esterna del palazzo, ed espone le macchine da scrivere su dei ripiani triangolari regolabili in altezza. \nL'intero negozio \u00e8 visibile dall'esterno.\nAll'interno viene allestito anche un piccolo museo pubblico, con opere di Paul Klee, Marc Chagall, Giorgio Morandi, Mario Mafai, Ottone Rosai, Giorgio Morandi, Massimo Campigli.\nIl negozio venne inaugurato l'8 aprile 1959 alla presenza di diverse personalit\u00e0 del governo e cultura francesi."}
{"id": "4797718", "revid": "767487", "url": "https://it.wikipedia.org/wiki?curid=4797718", "title": "Hard Cookin'", "text": "Hard Cookin' \u00e8 un doppio album raccolta di Art Taylor, pubblicato dalla Prestige Records nel 1964, i dischi contengono i brani tratti dai precedenti album: \"Taylor's Wailers\" e \"Taylor's Tenors\"."}
{"id": "4797719", "revid": "130040", "url": "https://it.wikipedia.org/wiki?curid=4797719", "title": "Bertrando II di Forcalquier", "text": "Origine.\nEra il figlio primogenito del Conte di Forcalquier, Bertrando I d'Urgell e di Josserande de Flotte, figlia di Arnoldo di Flotte e della moglie, Adelaide di Comps.Bertrando I di Forcalquier era il figlio secondogenito del Conte di Forcalquier, Guglielmo III e di Garsenda d'Albon, figlia del conte d'Albon, Ghigo III e della moglie, Matilda (o Regina), nobile inglese di cui non si conoscono gli ascendenti, ma che secondo alcuni era figlia di Edgardo Atheling.\nBiografia.\nDi Bertrando si hanno poche notizie. Bertrando succedette al padre, Bertrando I, nel 1151, in quanto era il figlio primogenito.\nSecondo la \"Gallia Christiana Novissima, Province d'Aix, Aix Arles Embrunes, parte I\", nel 1168, Bertrando II fece donazione del castello di Manosque e di tutto ci\u00f2 che era contenuto nel castello e di tutte le sue dipendenze, ai Cavalieri Ospitalieri di San Giovanni in Gerusalemme.Sempre secondo la \"Gallia Christiana Novissima, Province d'Aix, Aix Arles Embrunes, parte I\", nel 1173, Guglielmo, il fratello di Bertrando II, citato anche lui col titolo di conte fece diversi scambi di propriet\u00e0 con Alfonso II, re d'Aragona, conte di Barcellona e conte di Provenza.\nBertrando II govern\u00f2 la contea a lungo, per oltre cinquant'anni; secondo l\"'Obituaire du chapitre de Saint-Mary de Forcalquier\", Bertrando mor\u00ec il 13 maggio del 1207. Secondo la nota dello stesso \"Obituaire du chapitre de Saint-Mary de Forcalquier\", il conte Bertrando, dato che riporta solo il nome, senza precisare l'anno potrebbe essere il padre, Bertrando I d'Urgell.A Bertrando che aveva solo figlie femmine succedette il fratello, Guglielmo IV.\nMatrimonio e discendenti.\nBertrando II aveva sposato Cecilia di Bezieres, di cui non si conoscono gli ascendenti. Bertrando II da Cecilia ebbe due figlie:\nCollegamenti esterni.\n "}
{"id": "4797723", "revid": "1318658", "url": "https://it.wikipedia.org/wiki?curid=4797723", "title": "Constance de Th\u00e9is", "text": "Biografia.\nConstance-Marie de Th\u00e8is nacque a Nantes il 7 novembre del 1767 dal padre Mary Alexander Theis (1738-1796), magistrato della \"Acque e delle Foreste\" della contea di Nantes, il quale sostenne l'educazione della figlia e la sua inclinazione per lo studio delle materie letterarie.\nNel 1785 furono pubblicato, sul \u00abJournal de France\u00bb e sull'\u00abAlmanach des Gr\u00e2ces\u00bb, alcune delle sue prime poesie, fra le quali ebbe notoriet\u00e0 \"Bouton de rose\", divenuta una canzone particolarmente conosciuta.\nNel 1789 Constance spos\u00f2 Jean-Baptiste Pipelet, un giovane chirurgo, col quale ebbe nell'anno successivo un'unica figlia, Agathe Cl\u00e9mence. I due divorziarono nel 1799.\nNel 1794 fu rappresentata con grande clamore la sua tragedia lirica \"Sapho\"\nTre anni dopo pubblic\u00f2 l\"'\u00cap\u00eetre aux femmes\", contribuendo al dibattito scatenatosi tra il 1795 ed il 1796 dall'articolo scritto dal poeta Ponce-Denis \u00c9couchard-Lebrun (Parigi 1729 - 1807) contro le donne autrici. Questa \"epistola\", con la quale Constance volle affermare il diritto delle donne ad essere autrici, venne letta pubblicamente presso il \"Lyc\u00e9e des Arts\", dove la Salm era stata la prima donna ad essere ammessa nel 1795. Il successo dell'opera permise alla Th\u00e8is di entrare nei pi\u00f9 prestigiosi circoli letterari dell'epoca.\nMor\u00ec il 13 aprile 1845.\nPoetica e Pensiero.\nIn molte opere l'autrice denuncia l'oppressione maschile nei confronti delle donne, in particolare a seguito delle drammatiche vicende di Marie Gouze (1755 - 1793) e di Th\u00e9roigne de M\u00e9ricourt (pseudonimo di Anne-Joseph Terwagne), protagoniste della lotta per la difesa dei diritti femminili durante la Rivoluzione francese.\nNumerose sono le opere di Constance de Th\u00e9is ad essere animate da un acuto spirito di rivendicazione, a partire dallo studio sulla \"Condition del femmes dans une r\u00e9publique \"(1800) sino alle \"\u00c9p\u00eetres de Sophie\" (lette pubblicamente nel 1801 presso il \"Lyc\u00e9e de la rue de Valois)\". Significativa \u00e8 l\"'\u00c9p\u00eetre \u00e0 l'empereur Napol\u00e9on\" del 1810, dove la poetessa attacc\u00f2 con vigore gli articoli 324 e 339 del Codice penale emanati dal Consiglio di Stato, in quanto gravemente discriminanti per le donne dell'epoca."}
{"id": "4797732", "revid": "767487", "url": "https://it.wikipedia.org/wiki?curid=4797732", "title": "Mr. A.T.", "text": "Mr. A.T. \u00e8 un album di Art Taylor e del suo gruppo musicale gli \"Art Taylor's Wailers\", pubblicato dalla Enja Records nel 1991. Il disco fu registrato il 9 dicembre 1991 al \"Rudy Van Gelder Studio\" di Englewood Cliffs, New Jersey (Stati Uniti)."}
{"id": "4797741", "revid": "438678", "url": "https://it.wikipedia.org/wiki?curid=4797741", "title": "Wailin' at the Vanguard", "text": "Wailin' at the Vanguard \u00e8 un album live di Art Taylor con il suo gruppo musicale, gli \"Art Taylor's Wailers\", pubblicato dalla Verve Records nel 1992. Il disco fu registrato dal vivo il 29 e 30 agosto del 1992 al \"Village Vanguard\" di New York."}
{"id": "4797748", "revid": "767487", "url": "https://it.wikipedia.org/wiki?curid=4797748", "title": "Il segreto di Babbo Natale", "text": "Il segreto di Babbo Natale (\"Saving Santa\") \u00e8 un film d'animazione realizzato in CGI del 2013, diretto da Leon Joosen.\nTrama.\nBernard \u00e8 un elfo che lavora come spalatore nel villaggio di Babbo Natale. Vorrebbe diventare inventore, cos\u00ec ogni anno presenta un'invenzione che per\u00f2 non funziona mai come dovrebbe. Un giorno Bernard presenta una nuova invenzione: la macchina dei ricordi natalizi, in grado di proiettare i ricordi pi\u00f9 belli di una vita, evitando cos\u00ec la perdita dello spirito natalizio nella gente. L'invenzione per\u00f2 causa un black-out in tutto il villaggio e Bernard viene cacciato via.\nTorna cos\u00ec triste ma Babbo Natale lo consola e gli mostra la sfera del tempo, un marchingegno in grado di far viaggiare nel tempo, che Babbo Natale usa nelle sue consegne. Il villaggio viene per\u00f2 attaccato da Neville Baddington, uomo a capo di una organizzazione di spedizione internazionale ossessionato dal trovare la slitta di Babbo Natale e il suo segreto. Bernard attiva quindi la sfera del tempo e torna indietro, per impedire che il villaggio venga trovato da Baddington.\nL'unico modo per impedire che il villaggio venga trovato \u00e8 fermare la presentazione della macchina dei ricordi, dato che ha causato il black-out, facendo scoprire il villaggio. La prima volta Bernard finisce per essere catturato da una squadra di agenti segreti di Babbo Natale, ma riesce a scappare, riprendere la sfera del tempo e ritornare nuovamente indietro. La seconda volta fallisce ancora; alla fine Bernard capisce che non pu\u00f2 cambiare il passato, quindi non pu\u00f2 fermare la presentazione. Allora decide di utilizzare la sua invenzione della macchina dei ricordi."}
{"id": "4797749", "revid": "124822624", "url": "https://it.wikipedia.org/wiki?curid=4797749", "title": "Palazzo Passarini Falletti", "text": "Il palazzo Passarini Falletti \u00e8 un palazzo nobiliare sito in via Panisperna a Roma nel rione Monti, attualmente propriet\u00e0 dei Falletti di Villafalletto.\nStoria.\nIl palazzo come lo conosciamo oggi fu costruito nella prima met\u00e0 del Settecento, sulle ceneri di un precedente insediamento architettonico del Seicento. La fabbrica fu ordinata da Felice Passarini di Roffiano, che da Norcia, si trasfer\u00ec Roma nel 1715, dove fu chierico di camera per il papa Benedetto XIV e conservatore in Campidoglio.\nSi ricorda anche che colpito da violenta polmonite il Cardinale Giuseppe Maria Tomasi (Santo per la Chiesa Cattolica) si spense nel suo appartamento del palazzo il 1\u00b0 Gennaio 1713.\nArchitettura.\nL'edificio consta di tre piani pi\u00f9 un ammezzato.\nLa facciata si presenta con un portale rettangolare sovrastato da un balcone retto da mensoloni decorati da ghirlande; ai suoi lati quattro finestre architravate con davanzali poggiati su mensole e sottostanti finestrelle.\nLa finestre si aprono al piano nobile architravate con timpani, mentre ai piani superiori incorniciate. \nIl portale immette in un cortile ornato da una fontana, inserita in una nicchia affiancata da due erme di satiro. La fontana \u00e8 costituita da una doppia valva di conchiglia, una aderente al muro e l'altra che funge da vasca poggiante su massi di tufo, dalla quale l'acqua, attraverso alcune scanalature, deborda nella sottostante vasca di raccolta semicircolare in laterizio.\nDal cortile si giunge alla scalinata principale che conduce alle sale del piano nobile, dove hanno avuto luogo imponenti restauri. La pi\u00f9 ampia \u00e8 la sala del trono, con soffitto a cassettone e lampadari di Murano, seguita dalle affrescate sala dei cherubini, del cavaliere e delle ninfe. Gli affreschi sono stati realizzati da esponenti della scuola barocca romana, tra cui Carlo Maratta."}
{"id": "4797750", "revid": "62748", "url": "https://it.wikipedia.org/wiki?curid=4797750", "title": "Palazzo Falletti di Villafalletto", "text": ""}
{"id": "4797752", "revid": "2048388", "url": "https://it.wikipedia.org/wiki?curid=4797752", "title": "Joanna Moore", "text": "Per gli schermi cinematografici collezion\u00f2 dal 1957 al 1986 17 partecipazioni mentre per il piccolo schermo diede vita a numerosi personaggi in oltre 70 produzioni dal 1956 al 1980.\nBiografia.\nFiglia di uno scienziato atomico, Henry Anderson Cook III, e dell'insegnante Dorothy Martha English, durante l'adolescenza studi\u00f2 pianoforte e altri strumenti musicali, oltre a praticare il canto e la pittura. Fece il suo debutto al cinema e in televisione a met\u00e0 degli anni cinquanta.\nPer la TV interpret\u00f2, tra gli altri, Peggy \"Peg\" McMillan, uno degli interessi amorosi del protagonista Andy Taylor, in quattro episodi della serie \"The Andy Griffith Show\" (1962). Dagli anni cinquanta fece numerose apparizioni in veste di guest star o interpretando personaggi perlopi\u00f9 minori in numerosi episodi di serie televisive, come \"Route 66\", \"Hawaiian Eye\", \"Alcoa Premiere\", \"L'ora di Hitchcock\", \"Il fuggiasco\", \"Il virginiano\" e \"F.B.I.\".\nTra i personaggi a cui diede vita sul grande schermo, pur senza giungere a ruoli da protagonista, si possono ricordare Penny Spencer in \"L'assassino sul tetto\" (1957), Marcia Linnekar in \"L'infernale Quinlan\" (1958) di Orson Welles, Little Brandy in \"Il sentiero della rapina\" (1958) di Jesse Hibbs, Miss Precious in \"Anime sporche\" (1962) di Edward Dmytryk, Desiree de la Roche in \"Professore a tuttogas\" (1963) di Robert Stevenson, Angie Coe, la ragazza del saloon, in \"Nevada Smith\" (1966) di Henry Hathaway, Melanie Smooth in \"L'incredibile furto di Mr. Girasole\" (1968) di Jerry Paris e Mrs. Channing in \"Hindenburg\" (1975) di Robert Wise. \nFu sposata dal 1963 al 1967 con l'attore Ryan O'Neal, dal quale ebbe due figli: gli attori Griffin e Tatum O'Neal. In questo periodo la Moore cominci\u00f2 a far uso di alcol e droghe, in particolare anfetamine. Continu\u00f2 a recitare, ma la sua depressione peggior\u00f2 con il divorzio da O'Neal. Nel 1970 fu ricoverata nel Camarillo State Hospital. L'anno successivo venne arrestata per guida in stato di ubriachezza dopo una furibonda lite con O'Neal davanti ai loro figli nella casa di lui a Malib\u00f9. Dopo l'arresto, perse la custodia dei figli. Dagli anni settanta venne sostenuta finanziariamente dalla figlia Tatum, che era intanto diventata un'attrice di successo sin dall'et\u00e0 di 10 anni. La Moore continu\u00f2 ad abusare di droghe e alcol e fu arrestata altre cinque volte durante gli anni ottanta.\nNel febbraio del 1975, spos\u00f2 l'appaltatore Gary L. Reeves da cui poi divorzi\u00f2 nel 1977. Si ritir\u00f2 dalle scene televisive dopo l'apparizione in un episodio della serie \"Poliziotto di quartiere\" (1976), mentre per il grande schermo l'ultimo ruolo affidatole fu quello nel film \"Run Chrissie Run!\" (1986). Mor\u00ec a Indian Wells, in California, il 22 novembre 1997 e fu seppellita all'Oak Grove Cemetery di Americus, Georgia."}
{"id": "4797754", "revid": "28592", "url": "https://it.wikipedia.org/wiki?curid=4797754", "title": "Adolf Brodsky", "text": ""}
{"id": "4797755", "revid": "31886", "url": "https://it.wikipedia.org/wiki?curid=4797755", "title": "Boys (The Shirelles)", "text": "Boys \u00e8 una canzone scritta da Luther Dixon e da Wes Farrel; la prima incisione \u00e8 delle Shirelles, ma \u00e8 rimasta celebre la cover dei Beatles.\nLa canzone.\nLa versione delle Shirelles.\n\u00c8 stata pubblicata come lato B del singolo \"Will You Love Me Tomorrow\" nel novembre 1960; il singolo \u00e8 diventato una hit minore del rhythm and blues.\nLa versione dei Beatles.\nVenne registrata l'11 febbraio 1963 in una sola take, con Ringo come cantante principale; non \u00e8 l'unica canzone che appare sull'album \"Please Please Me\" delle Shirelles: della band femminile \u00e8 anche \"Baby It's You\". I Beatles non pensarono di cambiare qualche verso del testo: essendo stato scritto per interpreti femminili, sarebbe stata prassi del periodo cambiarlo se cambiava il genere dell'interprete. McCartney l'ha ricordata come una canzone un po'imbarazzante da eseguire per il testo, ma anche che quando la eseguirono non ci badarono.. Fu una delle canzoni che davano a Ringo il \"numero del batterista\" nei \"live\" della band: le altre furono \"I Wanna Be Your Man\", \"Honey Don't\" e \"Act Naturally\".\nEra uno dei \u201cnumeri del batterista\u201d dei Beatles quando c'era ancora nella formazione Pete Best; anche Ringo la cantava nella sua band, Rory Storm and the Hurricanes. In alcuni casi anche Cilla Black la cantava con Ringo. Compare nel videogioco \"\". \u00c8 stata inclusa nella raccolta \"Rock and Roll Music\", e nei live \"The Beatles at the Hollywood Bowl\" e \"On Air - Live at the BBC Volume 2\", e nell'EP live \"Baby It's You\" ."}
{"id": "4797756", "revid": "28592", "url": "https://it.wikipedia.org/wiki?curid=4797756", "title": "Museo di arte multimediale di Mosca", "text": ""}
{"id": "4797761", "revid": "599013", "url": "https://it.wikipedia.org/wiki?curid=4797761", "title": "Thomas Leota", "text": ""}
{"id": "4797762", "revid": "773636", "url": "https://it.wikipedia.org/wiki?curid=4797762", "title": "Brodsky", "text": ""}
{"id": "4797763", "revid": "695564", "url": "https://it.wikipedia.org/wiki?curid=4797763", "title": "Thunder (singolo)", "text": ""}
{"id": "4797764", "revid": "28592", "url": "https://it.wikipedia.org/wiki?curid=4797764", "title": "Sinagoga Brodsky di Kiev", "text": ""}
{"id": "4797771", "revid": "640469", "url": "https://it.wikipedia.org/wiki?curid=4797771", "title": "Ovite Lepou", "text": ""}
{"id": "4797777", "revid": "984922", "url": "https://it.wikipedia.org/wiki?curid=4797777", "title": "Ovite Ace Lepou", "text": ""}
{"id": "4797780", "revid": "580197", "url": "https://it.wikipedia.org/wiki?curid=4797780", "title": "Mohamed Amine Aoudia", "text": ""}
{"id": "4797782", "revid": "63270201", "url": "https://it.wikipedia.org/wiki?curid=4797782", "title": "Personal Jesus 2011", "text": ""}
{"id": "4797783", "revid": "729019", "url": "https://it.wikipedia.org/wiki?curid=4797783", "title": "Castel Pienzenau", "text": "Castel Pienzenau (in tedesco \"Schloss Pienzenau\") \u00e8 un castello che si trova nel quartiere di Maia Alta del comune di Merano in Alto Adige.\nI primi documenti scritti riguardanti il castello risalgono al 1394. Fino al XVIII secolo fu utilizzato dai monaci benedettini dell'abbazia di Ettal in Baviera come luogo di riposo e preghiera. Furono loro a trasformare i vasti terreni del castello in un giardino con varie specie vegetali anche rare.\nDopo vari passaggi, il maniero fu acquistato da Paul Kuh-Chrobak, che vi ebbe come ospite anche Richard Strauss. Nel 1969 divenne di propriet\u00e0 della famiglia Sch\u00f6lzhorn che lo rinnov\u00f2 completamente.\nOggi il castello \u00e8 adibito ad albergo e vi si svolgono anche matrimoni e altre manifestazioni."}
{"id": "4797784", "revid": "1005847", "url": "https://it.wikipedia.org/wiki?curid=4797784", "title": "Gruppo di Azione Popolare", "text": ""}
{"id": "4797785", "revid": "767487", "url": "https://it.wikipedia.org/wiki?curid=4797785", "title": "Pietro Scamuzzi", "text": "Biografia.\nCestista in giovent\u00f9, fu poi preparatore e allenatore di squadre di calcio professionistiche e insegnante di educazione fisica nelle scuole alessandrine.\nMor\u00ec a 83 anni per un infarto.\nCarriera.\nPallacanestro.\nGiocatore.\nIn giovent\u00f9 fu cestista nelle file della Saves Alessandria, compagine militante nei principali campionati nazionali negli anni Quaranta; fu compagno di squadra dell'azzurro Ezio Mantelli.\nCalcio.\nPreparatore ed allenatore.\nPreparatore dell'Alessandria nei primi anni Cinquanta, colse poi vari successi alla prima esperienza da allenatore con la , con cui vinse il campionato ligure di Promozione 1953-1954 e consegu\u00ec il secondo posto nel successivo campionato di IV Serie.\nAll'inizio della stagione 1955-1956 fu reingaggiato dall' nel ruolo di allenatore, primo tecnico della gestione di Silvio Sacco; per \"La Stampa\" dell'epoca Scamuzzi confidava nel \u00abpoter portare il suo complesso ad un rendimento d'insieme tale da potergli garantire vita tranquilla nel campionato di Serie B\u00bb. Il giornalista Gianni Pignata ne parl\u00f2 come di un \u00aballenatore appassionato, ma non dotato di sufficiente autorit\u00e0\u00bb, e una negativa partenza in campionato (un pareggio e quattro sconfitte) lo spinsero alle dimissioni, il successivo 17 ottobre. Fu rimpiazzato da Mario Sperone.\nNel 1956-1957 fu ingaggiato dalla Pro Vercelli, in IV Serie; anche in questa occasione fu esonerato e sostituito in aprile da Paolo Todeschini, che al termine del campionato conquist\u00f2 la promozione in C.\nNella stagione 1958-1959 allen\u00f2 la , nel Campionato Dilettanti, in un campionato dai \u00abrisultati non molto brillanti\u00bb.\nTorn\u00f2 in seguito a lavorare per l'Alessandria nella stagione 1963-1964, sostituendo dal 4 dicembre 1963 fino a fine stagione Valentino Sala nel ruolo di direttore tecnico."}
{"id": "4797786", "revid": "1745361", "url": "https://it.wikipedia.org/wiki?curid=4797786", "title": "Paglione", "text": "Il Paglione (in francese Paillon, in occitano ed in dialetto nizzardo Palhon secondo la norma classica della lingua occitana o Palhoun secondo la norma mistraliana) \u00e8 un fiume costiero delle Prealpi mediterranee, dalle caratteristiche torrentizie, che si getta nella baia degli Angeli a Nizza, sul lungomare della passeggiata degli Inglesi (\"Promenade des Anglais\").\nCaratteristiche.\nLa lunghezza del suo corso d'acqua \u00e8 di 36.3 chilometri, e costituisce il principale bacino idrografico nizzardo, che ha la sorgente a 1.300 metri d'altitudine sui pendii del \"Monte Auri\" (\"Mont Auri\"), prossima al Colle di Braus, ad una trentina di chilometri a nord di Nizza.\nIl suo bacino principale di 250\u00a0km\u00b2 si divide in quattro diversi affluenti: il Paglione di Levenzo (\"Paillon de Levens\"), il Paglione di Conti (\"Paillon de Contes\"), il Paglione di Scarena (\"Paillon de l'Escar\u00e8ne\") ed il Paglione di Laghetto (\"Paillon de Laguet\" o \"Laghet\") per formare, a livello del comune di Drap, il \"Paglione di Nizza\" (\"le Paillon de Nice\").\nCi\u00f2 nondimeno, il Paglione di Levenzo raggiunge gli altri Paglioni a livello del comune di Nizza, e la riunione dei quattro corsi d'acqua in un solo canale, a forte pendenza, in una vallata incassata, rende le sue piene massive e devastatrici allorch\u00e9 esse arrivano in prossimit\u00e0 dell'agglomerato nizzardo.\nLa sua portata pu\u00f2 raggiungere 500\u00a0m\u00b3/s per le piene decennali e ben 1000\u00a0m\u00b3/s per le centennali. In occasione delle piene, la popolazione era avvertita da un dispositivo di vedette a cavallo al galoppo sulle riva al grido di \u00abPai\u00f9n v\u00e8n! Pai\u00f9n v\u00e8n!\u00bb, cio\u00e8 il \"Paglione viene\", vale a dire che \u00e8 in arrivo l'ondata di piena.\nLe principali piene sopraggiungono nel 1241, 1530, 1635, 1681, 1702, 1715, 1750, 1773, 1775, 1788, 1852, 1862, 1882, 1886, 1911, 1913, 1940, 1979 e 1994.\nMalgrado i suoi straripamenti, il Paglione \u00e8 intimamente legato alla vita quotidiana dei nizzardi, poich\u00e9 esso rappresentava in passato la sua principale fonte d'energia. E fino al XIX secolo per controllare meglio la portata irregolare del torrente, la citt\u00e0 di Nizza derivava, per mezzo di sbarramenti, chiamati in gergo tecnico idraulico \"bastardi\" o \u201cbastardacci\", il suo corso d'acqua verso gallerie di captazione, scavate attraverso la muraglia. L'acqua del Paglione, cos\u00ec stornata per deviazione all'interno dei baluardi, alimentava i canali all'aperto e sotterranei azionando le ruote dei mulini per la macinazione della farina, a \"tanno\" per la concia delle pelli, a carta] protette dietro le fortificazioni.\nIl Paglione \u00e8 un torrente focoso, ma pi\u00f9 di sovente \u00e8 pacifico e quieto, ed in estate il suo letto diviene pressoch\u00e9 inesistente perch\u00e9 costantemente in secca, e ci\u00f2 fa dire ai cronisti dell'epoca che il Paglione appariva come un fiume astratto e puramente mitico. Prima della sua copertura, il torrente era il regno delle lavandaie o \u201cbucataie\u201c (\"bugadi\u00e8res\"), le quali utilizzavano il suo magro braccio d'acqua come \"lavatoio pubblico\", offrendo cos\u00ec ai visitatori lo spettacolo d'un fiume che serviva soltanto a lavare e asciugare la biancheria e le lenzuola.\nArginatura e Copertura.\nL'arginamento del Paglione \u00e8 sempre stato una priorit\u00e0 per le diverse amministrazioni della citt\u00e0. Sin dal periodo medievale e fino al principio del periodo classico, la riva sinistra \u00e8 stata canalizzata dalle fortificazioni \"Vecchia Nizza\" dal \"Ponte Nuovo\" della citt\u00e0 a \"Piazza Vittorio\", oggi \"Piazza Garibaldi\".\nFin dal 1828, sotto il regno di Sardegna e Piemonte, la municipalit\u00e0 decise di riadattare tali antiche fortificazioni in \"boulevard\" sul modello dei \"quai\" francesi della Senna a Parigi e dei lungarno a Firenze e Pisa. Nello stesso tempo, il problema si pose a valle del Ponte nuovo, con l'estensione dei sobborghi (\"faubourg\" in francese) su entrambe le rive. L'annesso allegato al \"Piano Regolatore\", con lettere patenti del 26 maggio 1832 del \"Consiglio d'Ornato\", decise l'arginatura del Paglione sulle rive destra e sinistra fino alla foce a partire dai muri del Ponte Nuovo, i cui lavori sono stati realizzati dal 1832 al 1836. Le rive furono allora riadattate in lungofiume tipo banchina italiana o \"quai\" parigino secondo il modello stabilito nel 1828. I lavori delle banchine fluviali verso il mare terminarono nel 1863, e formarono, all'incontro con le banchine marine, nell'angolo d'intersezione, il giardinetto pubblico dei Focesi in onore dei coloni greci fondatori di Marsiglia, e sulla riva destra il giardino pubblico Alberto I.\nNel 1868 la prima copertura diede origine all'attuale giardinetto pubblico, G\u00e9n\u00e9ral Leclerc. Poi, il Casin\u00f2 municipale di Nizza fu costruito nel 1884 tra il \"Giardinetto G\u00e9n\u00e9ral Leclerc\" ed il \"Ponte Nuovo\".\nNel 1891 i lavori proseguirono verso la foce, permettendo la riunione delle due parti, allora opposte, di \"Piazza Massena\" (\"Place Mass\u00e9na\"), e nel 1893, la creazione dell'attuale giardino pubblico Alberto I di Monaco. Nel 1921, il Paglione \u00e8 stato coperto dal giardinetto \"Leclerc\" a \"Via Tondutti\" di Scarena (\"L'Escar\u00e8ne\"), comportando cos\u00ec la distruzione del leggendario \"Ponte Vecchio\" di Nizza. Nel 1931 \u00e8 stata inaugurata l'Esplanade Risso che, dopo la seconda Guerra mondiale, \u00e8 stata congiunta al troncone situato a valle. La copertura del Paglione ha avuto termine nel 1972, con la demolizione dello storico \"Ponte Barla\".\nToponimia.\nUn'ipotesi creativa del toponimo, anche se assai probabile e forse verosimile, ma non sufficientemente documentata storicamente, vuole un'origine locale del nome, che proverrebbe suggestivamente dalle \u00abpagliuzze\u00bb d'oro, in francese \"paillettes\", nel significato anche di lustrini, raccolte nell'alveo del fiume durante l'Antichit\u00e0."}
{"id": "4797810", "revid": "830939", "url": "https://it.wikipedia.org/wiki?curid=4797810", "title": "Vittorio Gnecchi", "text": "Biografia.\nVittorio Gnecchi era figlio di un ricco industriale. Grazie alla solida posizione finanziaria, pot\u00e9 seguire lezioni private, ed ebbe tra i suoi insegnanti Michele Saladino (che fu anche maestro di Pietro Mascagni e Victor de Sabata), Tullio Serafin, Gaetano Coronaro e Carlo Gatti.\nAppena diciannovenne, consegu\u00ec un buon successo con l'azione pastorale \"Virt\u00f9 d'amore\", e ci\u00f2 gli consent\u00ec di pubblicare i suoi lavori con il prestigioso editore Ricordi. Il lavoro seguente fu l'opera \"Cassandra\", il cui libretto, tratto dall'\"Orestea\" di Eschilo, fu dapprima impostato dallo stesso Gnecchi, poi affidato al librettista Luigi Illica. \"Cassandra\" fu completato nel 1903 e debutt\u00f2 il 5 dicembre 1905 al Teatro Comunale di Bologna con la direzione di Arturo Toscanini con Solomiya Krushelnytska e Giuseppe Borgatti.\nPoco dopo la prima rappresentazione dell'\"Elektra\" di Richard Strauss (25 gennaio 1909), apparve in Italia un articolo dal musicologo Giovanni Tebaldini, dal titolo \"Telepatia Musicale\". In questo articolo venivano messe a confronto \"Cassandra\" ed \"Elektra\", e l'autore giungeva alla conclusione che Strauss doveva avere conosciuto il lavoro di Gnecchi, e poteva forse averlo plagiato. Strauss neg\u00f2 il plagio e, anche se sembrano essere accertati contatti epistolari a proposito dell'opera tra lui e Gnecchi, la critica \u00e8 incline a ritenere che le somiglianze siano casuali. Gnecchi non si pronunci\u00f2 mai sul caso, ma il suo nome fu legato ad esso per tutta la vita. Il clamore causato dall'articolo fren\u00f2 la circolazione di \"Cassandra\" in Italia, mentre all'estero si ebbero diverse rappresentazioni fino al 1933 (tra cui alla Volksoper di Vienna, a Filadelfia e in numerosi teatri tedeschi). In tempi pi\u00f9 recenti, l'opera venne ripresa a Montpellier il 13 luglio 2000, in un concerto che diede luogo ad una registrazione discografica. Giunse poi nel 2011 al Teatro Bellini di Catania, con interpreti Giovanna Casolla (Clitennestra), John Treleaven (Agamennone) e Maria Pentcheva (Cassandra) e direttore Donato Renzetti.\nL'opera successiva di Gnecchi fu \"La Rosiera\", del 1927, che fu seguita dal balletto \"Atlanta\" (1929). Il compositore, il cui stile \u00e8 caratterizzato dall'impiego di armonie cromatiche post-wagneriane all'interno di forme classiche, giunse tardi agli onori del Festival di Salisburgo, nel quale furono rappresentati alcuni dei suoi lavori, tra cui la \"Missa Salisburgensis\" (1933), la \"Cantata Biblica\" (1934) e l'opera \"Giuditta\" (1953), anch'essa come \"Cassandra\" con libretto di Illica, la cui composizione era cominciata quasi quarant'anni prima, nel 1914."}
{"id": "4797811", "revid": "929200", "url": "https://it.wikipedia.org/wiki?curid=4797811", "title": "Campionato mondiale vetture sport 1956", "text": "Il Campionato mondiale vetture sport 1956, la cui denominazione ufficiale \u00e8 \"World Sports Car Championship\", \u00e8 stata la 4\u00aa edizione del Campionato mondiale vetture sport.\nOrganizzato dalla Federazione Internazionale dell'Automobile tramite la Commissione Sportiva Internazionale e riservato alle vetture sport senza limitazioni di cilindrata, \u00e8 stato vinto dalla Ferrari con le 860 Monza e 290 MM pilotate da Juan Manuel Fangio, Eugenio Castellotti, Phil Hill e Maurice Trintignant.\nRegolamento.\nVengono assegnati punti solo alla vettura meglio classificata per ogni costruttore. Al primo costruttore classificato vengono attribuiti 8 punti, 6 al secondo, 4 al terzo, 3 al quarto, 2 al quinto, 1 al sesto. Per la classifica finale vengono conteggiati solo i migliori tre risultati. Le vetture turismo e gran turismo non ottengono punti.\nResoconto.\nNel 1956 le prove in calendario vengono ridotte a cinque: la 1000 km di Buenos Aires, 12 Ore di Sebring, la Mille Miglia, la 1000 km del N\u00fcrburgring e il nuovo Gran Premio di Svezia.\nLa stagione vede la sfida tutta italiana tra Ferrari e Maserati con i costruttori inglesi e tedeschi a fare da comparsa. La Maserati vince a Buenos Aires e al N\u00fcrburgring, la Ferrari a Sebring, alla Mille Miglia e in Svezia. Con 24 punti la Ferrari vince il suo terzo titolo iridato battendo la Maserati ferma a 18, con la Jaguar terza classificata e lontanissima con solo 7 punti."}
{"id": "4797816", "revid": "599013", "url": "https://it.wikipedia.org/wiki?curid=4797816", "title": "Cesare Migliorini", "text": "Carriera.\nInizia la carriera guidando per una stagione nel F.B.C. Roma in Prima Divisione; successivamente, durante la stagione 1932-1933 siede sulla panchina della Ternana nel campionato di Prima Divisione, la terza serie dell'epoca; nella stagione 1933-1934 passa al Perugia, con cui vince il girone B di Serie B mancando per\u00f2 la promozione in massima serie a seguito del 6\u00ba posto su sei squadre partecipanti nel girone finale, vinto dalla Sampierdarenese. Rimane al Perugia anche nella stagione 1934-1935, che si chiude con la retrocessione nel nascente campionato di Serie C. Passa quindi al Catanzaro, con cui vince la Serie C 1935-1936, venendo riconfermato anche per la stagione successiva, la prima in seconda serie nella storia del club calabrese, che si conclude con un 14\u00ba posto in classifica e la retrocessione in Serie C. L'anno seguente inizia la stagione al Messina, in Serie B, venendo per\u00f2 esonerato dopo otto giornate di campionato, chiuse con un bilancio di una vittoria, tre pareggi e quattro sconfitte. Dal 1938 al 1942 allena la , in Serie C; dopo aver vinto il proprio girone sena per\u00f2 ottenere la promozione a causa dei piazzamenti ottenuti nel Girone Finale nella stagione 1938-1939 e nella stagione 1939-1940, nella stagione 1941-1942 la squadra romana vince il campionato, ottenendo la prima (ed unica) promozione in Serie B nella storia della societ\u00e0.\nDopo la Seconda guerra mondiale Migliorini passa al Brindisi, con cui nella stagione 1946-1947 conclude il campionato di Serie B all'8\u00ba posto in classifica. L'anno successivo \u00e8 al Pisa, con cui ottiene un 2\u00ba posto nel girone C di Serie B, mentre nella stagione 1948-1949 allena il Siracusa, ottenendo un 11\u00ba posto in classifica nella serie cadetta, per la prima volta dopo la fine della guerra nuovamente a girone unico. Nella stagione 1949-1950 Migliorini allena il Lecce in Serie C, venendo esonerato dopo 25 giornate di campionato.\nDopo un anno di inattivit\u00e0 passa al Foggia, subentrando a Tony Cargnelli nella Serie C 1951-1952, campionato chiuso con la retrocessione in IV Serie dei rossoneri. Dopo aver allenato per una stagione il Pisa in Serie C torna sulla panchina del Foggia nella stagione 1953-1954, quando vince il girone G del campionato di IV Serie e chiude al 4\u00ba posto nel girone finale per la promozione in Serie C. In seguito allen\u00f2 anche per due stagioni consecutive il Marsala e poi la Torres in IV Serie, venendo per\u00f2 esonerato a stagione in corso, e, nella parte finale della stagione 1959-1960, la Reggina in Serie C."}
{"id": "4797823", "revid": "767487", "url": "https://it.wikipedia.org/wiki?curid=4797823", "title": "Giovanna (film)", "text": "Giovanna \u00e8 un film girato nel 1955, il primo diretto da Gillo Pontecorvo, interpretato da attori non professionisti e ambientato tra le operaie tessili di Prato.\nTrama.\nUn gruppo di operaie lotta per difendere il posto di lavoro dai licenziamenti voluti dalla propriet\u00e0. Le donne occupano la fabbrica. Giovanna guida le sue compagne nella protesta contro i padroni e anche contro i loro stessi mariti che disapprovano l'occupazione della fabbrica e che chiedono la fine dell'occupazione e il ritorno a casa delle lavoratrici.\nProduzione.\nCostitu\u00ec il contributo italiano di un film a episodi internazionale intitolato \"La rosa dei venti\".\nLa protagonista (Giovanna) fu Armida Gianassi, reclutata nella sala da ballo di una Casa del Popolo della citt\u00e0.\nIl film fu girato prevalentemente nel Lanificio Giulio Berti allora posto fuori citt\u00e0 in un ambiente semirurale. La fabbrica, che oggi non esiste pi\u00f9, era detta anche \u201cLa Romita\u201d perch\u00e9 costruita intorno all'antico \u201cMolino della Romita\u201d sulla gora omonima che infatti si vede nel film.\nDistribuzione.\nFu presentato al Festival di Venezia del 1956, ma non fu distribuito e non usc\u00ec nelle sale."}
{"id": "4797826", "revid": "729019", "url": "https://it.wikipedia.org/wiki?curid=4797826", "title": "Guerra seminole (1835-1842)", "text": "La guerra seminole (1835-1842), anche nota come seconda guerra seminole, segn\u00f2 il riaccendersi della contesa tra il governo degli Stati Uniti d'America e l'insieme di etnie di nativi americani collettivamente conosciuti come Seminole. Fu il pi\u00f9 lungo e costoso conflitto sostenuto dagli USA durante le guerre indiane.\nSvolgimento.\nLa campagna del generale Scott.\nNel 1840, lo US Army cambi\u00f2 tattica. Da Cuba vennero importati i locali \"bracchi da sangue\" con relativi conduttori per snidare gli indiani dalle paludi. In quel clima eccezionalmente umido, i cani non risposero per\u00f2 alle aspettative. Oltretutto, il segretariato militare USA, su pressioni dell'opinione pubblica, aveva imposto che i cani, noti per la ferocia con cui aggredivano la preda umana dopo la fuga, fossero sempre tenuti al guinzaglio e dotati di museruola acciocch\u00e9 non potessero nuocere a donne e bambini."}
{"id": "4797827", "revid": "375960", "url": "https://it.wikipedia.org/wiki?curid=4797827", "title": "Seconda guerra seminole", "text": ""}
{"id": "4797839", "revid": "729019", "url": "https://it.wikipedia.org/wiki?curid=4797839", "title": "Antonio Zannetti", "text": "Biografia.\nNino Zannetti nacque a Civitella di Romagna il , figlio di Giuseppe, di professione decoratore, e Clara Rolli Fantini.; insieme a lui nacque il suo fratello gemello Guido \"Ido\".\nDurante l'adolescenza i due gemelli si rivelarono ragazzi esuberanti, interessati pi\u00f9 allo sport e al gioco che allo studio, e per questo la famiglia decise di mandarli per due anni presso il collegio \"Domeng\u00e9-Rossi\" di Firenze. Terminarono entrambi gli studi presso il Liceo scientifico \"Alfredo Oriani\" di Ravenna, dove nel 1932 conseguirono il diploma di maturit\u00e0. La passione per lo sport e per l'avventura port\u00f2 i due gemelli ad appassionarsi al volo, e prima ancora di completare gli studi presentarono domanda per l'arruolamento volontario nella Regia Aeronautica. Superate le prove, nell'ottobre dello stesso anno vennero ammessi al Corso Marte della Regia Accademia Aeronautica di Caserta. In occasione della prima licenza trascorsero alcuni giorni di vacanza a Sestriere dove ebbero modo di conoscere il principe ereditario Umberto di Savoia.\nConsegu\u00ec il brevetto A da aliantista il 6 agosto 1933 e tre giorni dopo il brevetto B, venendo nominato pilota di aeroplano il 28 gennaio 1935 e pilota militare il 5 luglio dello stesso anno, volando su velivolo Ansaldo A.300. Dopo la nomina a sottotenente pilota fu destinato a prestare servizio presso l'8\u00ba Stormo Bombardamento Terrestre di Poggio Renatico.\nDal novembre 1935 fu destinato a operare in Africa orientale, nella operazioni contro l'Etiopia. Imbarcatosi a Napoli raggiunse Mogadiscio il giorno 20 dello stesso mese, assegnato alle forze aeree di stanza in Somalia, dove divenne Aiutante maggiore del generale Ettore Faccenda, comandante del Comando settore aeronautico sud. Il 16 aprile 1936 ricevette la promozione al grado di tenente.\nTornato in Patria l'11 ottobre 1937 per godersi una lunga licenza dopo il servizio reso. Deciso a raggiungere il fratello Ido in Spagna, present\u00f2 domanda per essere trasferito in quel settore. La sua domanda fu accettata e il 18 marzo 1938 part\u00ec per la Spagna, assegnato alla 280\u00aa Squadriglia del XXIX Gruppo Bombardamento Veloce equipaggiata con velivoli Savoia-Marchetti S.79 Sparviero su cui non aveva mai volato. Dopo un breve periodo di ambientamento, favorito dal fatto di volare sistematicamente insieme al colonnello Aleardo Martire (comandante del 111\u00ba Stormo), al tenente colonnello Renato Poli (comandante del XXIX Gruppo) e al capitano Ildebrando Ercolani (comandante della 280\u00aa Squadriglia) riusc\u00ec in breve tempo a padroneggiare perfettamente il nuovo velivolo.\nIl 5 maggio ebbe modo di incontrare il fratello Ido a Saragozza, e con lui il 26 giugno effettu\u00f2 una missione bellica volando sullo stesso velivolo S.79 nel settore di Castell\u00f3n de la Plana. Nel mese di luglio il capitano Ercolani lo propose per una promozione ma la Commissione superiore di avanzamento non concesse l'autorizzazione, in quanto non aveva ancora maturato i previsti cinque mesi in zona di guerra richiesti come requisito. Il 1\u00ba novembre il fratello Ido non rientr\u00f2 alla base dopo aver compiuto una crociera di interdizione tra Flix e Mora de Ebro alla testa di una formazione di otto caccia Fiat C.R.32. Con l'apparecchio in preda alle fiamme, Ido si era lanciato con il paracadute finendo in territorio controllato dal nemico, venendo catturato e portato all'ospedale Plat\u00f3n di Barcellona dove mor\u00ec a causa delle ustioni e delle ferite riportate.\nDovendo informare la famiglia dell'accaduto, diede dapprima la notizia del fratello fatto prigioniero e poi della sua possibile morte. Rimpatriato il 12 gennaio 1939, inoltr\u00f2 subito domanda per poter tornare in Spagna e proseguire le ricerche, rientrando in terra iberica il 25 febbraio, con la promozione a capitano per merito di guerra ottenuta il 20 marzo, per divenire istruttore presso l'Escuela de Caza dell'Aviaci\u00f3n Nacional, dapprima a Villanubla e poi a Reus.\nAccompagnato dal cappellano militare don Nicola Stardero altern\u00f2 l'attivit\u00e0 di istruttore con la raccolta di notizie sulla sorte del fratello, ricercando eventuali testimoni, e compiendo viaggi in zone e paesi sconvolti dalla guerra.\nRientrato in Italia, ritorn\u00f2 nuovamente in Spagna come istruttore per un periodo che va dal 10 marzo alla fine di agosto. Ritorn\u00f2 definitivamente in Italia il 5 settembre 1939, assegnato al 52\u00ba Stormo Caccia Terrestre sulla base di Mirafiori.\nPoco prima dell'entrata in guerra del Regno d'Italia, il 1\u00ba giugno 1940 torn\u00f2 alla specialit\u00e0 bombardamento, assegnato come comandante alla 204\u00aa Squadriglia del 41\u00ba Gruppo Autonomo Bombardamento Terrestre del maggiore Ettore Muti. Tale reparto era di stanza all'aeroporto di Ciampino Nord e prese parte alla breve campagna contro la Francia, trasferendosi dalla met\u00e0 di luglio sull'aeroporto di Gadurr\u00e0 a Rodi, operando sul Mediterraneo orientale. Con un velivolo CANT Z.1007bis Alcione il 20 settembre comp\u00ec una ricognizione strategica sul porto di Alessandria d'Egitto, dimostrando abilit\u00e0 di pilotaggio fuori dalla norma. Partecip\u00f2 successivamente a raid offensivi a lungo raggio che portarono i bombardieri Savoia-Marchetti S.M.82 Marsupiale su obiettivi lontanissimi, fino a colpire le raffinerie di Haifa (22 settembre) e sulle isole Bahrein (18-19 ottobre).\nIl 20 gennaio 1941 il reparto rientr\u00f2 in Italia per convertirsi alla specialit\u00e0 aerosiluranti, abbandonando i CANT Z.1007bis sull'aeroporto di Brindisi in Puglia per raggiungere Littoria, dove si riequipaggi\u00f2 con i nuovi trimotori Savoia-Marchetti S.M.84. Come comandante della 204\u00aa Squadriglia ottenne l'abilitazione al pilotaggio del nuovo velivolo il 10 febbraio e prosegu\u00ec nell'addestramento all'impiego come aerosilurante dell'S.M.84. Il 18 marzo decoll\u00f2 dall'aeroporto di Littoria alle 01:00 per effettuare un volo di addestramento notturno, ma dieci minuti dopo, mentre tornava al campo d'aviazione, l'aereo che volava a pochi metri di quota urt\u00f2 con l'ala un albero alto circa tre metri sul ciglio della via Appia. Il velivolo precipit\u00f2 al suolo e si incendi\u00f2 con la perdita di tutto l'equipaggio. Alla memoria gli fu conferita la Medaglia d'oro al valore aeronautico. A quell'epoca il suo medagliere contava sei Medaglie d'argento e una di bronzo al valor militare, due Croci al Merito di Guerra, una promozione per merito di guerra e svariate decorazioni spagnole.\nLa sezione dell'Associazione Arma Aeronautica di Forl\u00ec \u00e8 intitolata ai fratelli Nino e Ido Zannetti."}
{"id": "4797842", "revid": "287204", "url": "https://it.wikipedia.org/wiki?curid=4797842", "title": "Il signore delle tenebre", "text": ""}
{"id": "4797843", "revid": "287204", "url": "https://it.wikipedia.org/wiki?curid=4797843", "title": "Shenzhen Open 2014 - Singolare", "text": "Na Li era la detentrice del titolo e si \u00e8 confermata battendo la connazionale Peng Shuai in finale per 6-4, 7-5."}
{"id": "4797846", "revid": "599013", "url": "https://it.wikipedia.org/wiki?curid=4797846", "title": "La'Roi Glover", "text": "Carriera professionistica.\nOakland Raiders.\nGli Oakland Raiders scelsero Glover nel corso del quinto giro del Draft 1996. Debutt\u00f2 nella NFL il 19 novembre, mettendo a segno due tackle contro i Minnesota Vikings. L'unica altra gara della stagione la disput\u00f2 la domenica successiva contro i Seattle Seahawks nella defensive line e negli special team. Nella stagione 1997 gioc\u00f2 in prestito ai Barcelona Dragons della NFL Europa.\nNew Orleans Saints.\nIl giorno dopo che fu svincolato dai Raiders, Glover firm\u00f2 coi New Orleans Saints il 25 agosto 1997. Anche se disput\u00f2 come titolare solo due gare su 15 nel 1997, Glover fece registrare 6,5 sack, un fumble forzato, uno recuperato e 24 tackle. Nel 1998, Glover gioc\u00f2 15 partite come titolare e totalizz\u00f2 59 tackle, 10 sack, tre fumble forzati e un intercetto, venendo inserito nel Second-team All-Pro dall'Associated Press.\nGlover fu un solido titolare per tre stagioni sotto la direzione di Mike Ditka ma la sua carriera ebbe una svolta quando Jim Haslett fu assunto come capo-allenatore dei Saints nel 2000. Quell'anno guid\u00f2 la NFL con 17 sack, un'impresa rara e solo la seconda della storia per un defensive tackle, venendo premiato come difensore dell'anno della NFC. Fu anche unanimemente inserito nel First-team All-Pro, venendo convocato per il Pro Bowl, contribuendo alla prima vittoria nei playoff della storia della franchigia.\nDallas Cowboys.\nDopo cinque annate d'alto livello coi Saints, i Dallas Cowboys gli fecero firmare un contratto pluriennale. Durante il suo periodo nel Texas, Glover cementific\u00f2 il suo status di uno dei migliori defensive tackle della NFL, contribuendo con il suo carisma nello spogliatoio a fare tornare la squadra ai playoff dopo due stagioni terminate con un record di 5-11. Mentre si trovava a Dallas fu convocato per quattro Pro Bowl consecutivi (2002-2005) e nominato All-Pro nel 2002 e 2003. Disput\u00f2 tutte le 64 gare disponibili nei quattro anni coi Cowboys, totalizzando 21,5 sack e 5 fumble forzati.\nSt. Louis Rams.\nNel 2006 Glover firm\u00f2 come free agent coi St. Louis Rams, riunendosi con Jim Haslett. Il 22 giugno 2009 annunci\u00f2 il suo ritiro dal football professionistico. Dopo una decorata carriera, fu inserito nella formazione ideale della NFL degli anni 2000.\nCollegamenti esterni.\n "}
{"id": "4797858", "revid": "124335831", "url": "https://it.wikipedia.org/wiki?curid=4797858", "title": "Edward Jones (statistico)", "text": "Specializzato in statistica, \u00e8 noto soprattutto per essere stato il \"Jones\" nel Dow Jones Industrial Average.\nLaureatosi alla Worcester Academy di Worcester, ha cofondato la Dow, Jones &amp; Company nel 1882 insieme a Charles Dow e Charles Bergstresser."}
{"id": "4797859", "revid": "1856513", "url": "https://it.wikipedia.org/wiki?curid=4797859", "title": "Fiat Ottimo", "text": "La Fiat Ottimo \u00e8 una berlina media a due volumi, derivata dalla Fiat Viaggio, costruita in Cina e venduta nel mercato locale a partire dal 2013 fino al 2017.\nSi tratta sostanzialmente della versione a due volumi della Fiat Viaggio, da cui deriva, avendo in comune il pianale, l'abitacolo, e la meccanica.\nBasata sul pianale CUSW \u00e8 disponibile con due motori (montati in posizione anteriore trasversale) turbo 16 valvole a benzina, il 1.4 T-Jet da 120 CV (1368 cc, 120 CV, 88\u00a0kW) e il 1.4 T-Jet da 150 CV (1368 cc, 150 CV, 110\u00a0kW).\nNel 2015 viene presentata al salone di Shangai una versione Cross, che rimane per\u00f2 allo stadio di concept. "}
{"id": "4797860", "revid": "765341", "url": "https://it.wikipedia.org/wiki?curid=4797860", "title": "Shenzhen Open 2014 - Doppio", "text": "Le detentrici del titolo erano Chan Hao-ching e Chan Yung-jan, ma solo la seconda ha partecipato a questa edizione del torneo in coppia con Janette Hus\u00e1rov\u00e1, ma sono state eliminate ai quarti di finale.\nMonica Niculescu e Kl\u00e1ra Zakopalov\u00e1 hanno battuto in finale Ljudmyla Ki\u010denok e Nade\u017eda Ki\u010denok per 6-3, 6-4."}
{"id": "4797865", "revid": "729019", "url": "https://it.wikipedia.org/wiki?curid=4797865", "title": "Quarterback titolari dei Jacksonville Jaguars", "text": "Questi quarterback sono partiti come titolari per i Jacksonville Jaguars della National Football League. Sono inseriti in ordine di data a partire dalla prima partenza come titolari nei Jaguars.\nQuarterback titolari.\nLista di tutti i quarterback titolari dei Jacksonville Jaguars. Il numero tra parentesi indica il numero di gare da titolare giocate nella stagione:"}
{"id": "4797867", "revid": "1573940", "url": "https://it.wikipedia.org/wiki?curid=4797867", "title": "Murina aurata", "text": "Murina aurata () \u00e8 un pipistrello della famiglia dei Vespertilionidi diffuso nel Subcontinente indiano.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 33 e 35\u00a0mm, la lunghezza dell'avambraccio tra 28 e 32\u00a0mm, la lunghezza della coda tra 29 e 31\u00a0mm, la lunghezza del piede tra 7 e 8\u00a0mm, la lunghezza delle orecchie tra 10 e 12\u00a0mm e un peso fino a 7\u00a0g.\nAspetto.\nLa pelliccia \u00e8 lunga e si estende sulle ali fino all'altezza dei gomiti e delle ginocchia. Le parti dorsali sono bruno-giallastre con la base dei peli nerastra, mentre le parti ventrali sono nerastre con la punta dei peli bianco argentata. Il muso \u00e8 stretto, allungato, con le narici protuberanti e tubulari. Gli occhi sono molto piccoli. Le orecchie sono corte, ovali e ben separate tra loro. Il trago \u00e8 lungo, affusolato, con la punta bianca e con una protuberanza alla base del margine posteriore. Le ali sono attaccate posteriormente alla base dell'artiglio dell'alluce. I piedi sono piccoli e ricoperti di peli. La punta della lunga coda si estende leggermente oltre l'ampio uropatagio, il quale \u00e8 densamente ricoperto di peli e con il margine libero frangiato. Il calcar \u00e8 lungo.\nBiologia.\nComportamento.\nSi rifugia nel fogliame degli alberi.\nAlimentazione.\nSi nutre di insetti catturati in prossimit\u00e0 del suolo.\nDistribuzione e habitat.\nQuesta specie \u00e8 diffusa nel Nepal centrale ed orientale e nello Stato indiano del Sikkim.\nVive nelle foreste sempreverdi collinari o montane, in zone agricole tra 2.000 e 4.154 metri di altitudine.\nTassonomia.\nLa popolazione dell'Indocina \u00e8 stata recentemente trasferita nella nuova specie \"M.eleryi\".\nStato di conservazione.\nLa IUCN Red List, considerato il vasto areale e la popolazione presumibilmente numerosa, classifica \"M.aurata\" come specie a rischio minimo (LC)."}
{"id": "4797868", "revid": "1573940", "url": "https://it.wikipedia.org/wiki?curid=4797868", "title": "Murina suilla", "text": "Murina suilla () \u00e8 un pipistrello della famiglia dei Vespertilionidi diffuso nell'Ecozona orientale.\nDescrizione.\nDimensioni.\nPipistrello di piccole dimensioni, con la lunghezza totale tra 68 e 80\u00a0mm, la lunghezza dell'avambraccio tra 27 e 33\u00a0mm, la lunghezza della coda tra 26 e 35\u00a0mm, la lunghezza del piede tra 8 e 10\u00a0mm, la lunghezza delle orecchie tra 12,5 e 16\u00a0mm e un peso fino a 6\u00a0g.\nAspetto.\nLa pelliccia \u00e8 lunga e si estende sulle ali fino all'altezza dei gomiti e delle ginocchia. Le parti dorsali sono bruno-grigiastre chiare con la punta dei peli marrone scura, mentre le parti ventrali sono bruno-grigiastre chiare. Il muso \u00e8 stretto, allungato, con le narici protuberanti e tubulari. Gli occhi sono molto piccoli. Le orecchie sono arrotondate, ben separate tra loro e con una vistosa rientranza a circa met\u00e0 del bordo posteriore. Il trago \u00e8 lungo, affusolato, leggermente piegato in avanti e con una piccola protuberanza alla base del margine posteriore, immediatamente seguita da un piccolo incavo. Le ali sono attaccate posteriormente alla base dell'artiglio dell'alluce. I piedi sono piccoli e ricoperti di peli. La punta della lunga coda si estende leggermente oltre l'ampio uropatagio, il quale \u00e8 densamente ricoperto di peli alla base. Il calcar \u00e8 lungo.\nEcolocazione.\nEmette ultrasuoni ad alto ciclo di lavoro sotto forma di impulsi di breve durata a frequenza modulata iniziale di 143,2-180\u00a0kHz, finale di 33,6-73,6\u00a0kHz e massima energia a 44,8-127,2\u00a0kHz\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa nella Thailandia peninsulare, Penisola malese, Sumatra, Giava, Borneo e Nias.\nVive nelle foreste pluviali e di dipterocarpi fino a 1.540 metri di altitudine. Sembra tollerare gli ambienti disturbati come piantagioni di banane.\nTassonomia.\nSono state riconosciute 2 sottospecie:\nStato di conservazione.\nLa IUCN Red List, considerato che si tratta di una specie ampiamente diffusa e comune, sebbene possa essere in declino in alcune parti del suo areale, classifica \"M.suilla\" come specie a rischio minimo (LC)."}
{"id": "4797873", "revid": "1573940", "url": "https://it.wikipedia.org/wiki?curid=4797873", "title": "Lasiurus insularis", "text": "Lasiurus insularis () \u00e8 un pipistrello della famiglia dei Vespertilionidi endemico di Cuba.\nDescrizione.\nDimensioni.\nPipistrello di medie dimensioni, con la lunghezza dell'avambraccio tra 57 e 64\u00a0mm, la lunghezza della coda tra 65 e 81\u00a0mm, la lunghezza delle orecchie tra 13 e 15\u00a0mm e un peso fino a 30\u00a0g.\nAspetto.\nLa pelliccia \u00e8 lunga e densa. Il colore generale del corpo \u00e8 giallo-dorato con la base dei peli pi\u00f9 scura. Il muso \u00e8 appuntito e largo, dovuto alla presenza di due masse ghiandolari sui lati. Le orecchie sono corte, arrotondate e ben separate. Il trago \u00e8 corto, stretto, con l'estremit\u00e0 arrotondata e curvato in avanti. La punta della lunga coda si estende leggermente oltre l'ampio uropatagio, il quale \u00e8 densamente ricoperto di lunghi peli dello stesso colore del dorso. \nBiologia.\nComportamento.\nSi rifugia solitariamente tra il fogliame di palme del genere \"Thrinax\".\nAlimentazione.\nSi nutre di insetti catturati in volo, particolarmente coleotteri, omotteri e ditteri.\nRiproduzione.\nLe femmine danno alla luce fino a tre piccoli alla volta all'anno nel mese di maggio.\nDistribuzione e habitat.\nQuesta specie \u00e8 conosciuta soltanto sull'isola di Cuba e sull'Isola della Giovent\u00f9.\nStato di conservazione.\nLa IUCN Red List, considerato l'areale limitato e il declino della popolazione, classifica \"L.insularis\" come specie vulnerabile (VU)."}
{"id": "4797874", "revid": "1573940", "url": "https://it.wikipedia.org/wiki?curid=4797874", "title": "Lasiurus pfeifferi", "text": "Lasiurus pfeifferi () \u00e8 un pipistrello della famiglia dei Vespertilionidi endemico di Cuba.\nDescrizione.\nDimensioni.\nPipistrello di medie dimensioni, con la lunghezza dell'avambraccio tra 40 e 50\u00a0mm, la lunghezza della coda tra 42 e 71\u00a0mm, la lunghezza delle orecchie tra 7 e 11\u00a0mm e un peso fino a 14\u00a0g.\nAspetto.\nLa pelliccia \u00e8 lunga e densa. Le parti dorsali sono rossastre, con la base dei peli pi\u00f9 scura ed una parte centrale biancastra, mentre le parti ventrali sono pi\u00f9 chiare con i peli bicolori, con la base pi\u00f9 scura. Sulle spalle sono presenti delle macchie bianco-giallastre. Il muso \u00e8 appuntito e largo, dovuto alla presenza di due masse ghiandolari sui lati. Le orecchie sono corte, arrotondate e ben separate. Il trago \u00e8 corto, stretto, con l'estremit\u00e0 arrotondata e curvato in avanti. Le ali sono attaccate posteriormente alla base delle dita dei piedi. La punta della lunga coda si estende leggermente oltre l'ampio uropatagio, il quale \u00e8 densamente ricoperto di lunghi peli dello stesso colore del dorso. \nBiologia.\nComportamento.\nSi rifugia in piccoli gruppi tra il denso fogliame degli alberi. L'attivit\u00e0 predatoria inizia subito dopo il tramonto.\nAlimentazione.\nSi nutre di insetti catturati in volo, particolarmente lepidotteri e talvolta anche di frutta come il mango.\nRiproduzione.\nLe femmine danno alla luce 2-3 piccoli alla volta all'anno nei mesi di febbraio, aprile e maggio.\nDistribuzione e habitat.\nQuesta specie \u00e8 conosciuta soltanto sull'isola di Cuba.\nStato di conservazione.\nLa IUCN Red List, considerato il declino significativo della popolazione di circa il 30% negli ultimi 10 anni a c ausa della conversione ambientale e della pressione umana, classifica \"L.pfeifferi\" come specie prossima alla minaccia (NT)."}
{"id": "4797875", "revid": "767487", "url": "https://it.wikipedia.org/wiki?curid=4797875", "title": "Comiche dell'altro mondo", "text": "Comiche dell'altro mondo (\"Slapstick of Another Kind\") \u00e8 un film del 1982 per la regia di Steven Paul. \u00c8 una commedia fantascientifica interpretata da Jerry Lewis e liberamente tratta dal romanzo satirico \"Comica finale ovvero Non pi\u00f9 soli\" (\"Slapstick\") di Kurt Vonnegut.\nTrama.\nCaleb Swain e sua moglie Lutetia sono una ricca coppia considerata la pi\u00f9 bella di tutte le belle persone da parte della stampa. Questo cambia quando Lutetia d\u00e0 alla luce due gemelli deformi chiamati Wilbur ed Eliza. I gemelli sono in realt\u00e0 una squadra aliena di fratello e sorella impiantata in Lutetia per risolvere i problemi del mondo. Quando sono separati non sono molto pi\u00f9 intelligenti di una pianta in vaso, ma insieme sono una forza intellettuale da non sottovalutare. La loro intimit\u00e0 \u00e8 messa alla prova quando una serie di eventi rischia di mantenere i gemelli separati. Mischiato a tutto questo c'\u00e8 un ambasciatore cinese in miniatura che ha bisogno dell'aiuto dei gemelli per fare un accordo per la vendita della gravit\u00e0.\nAccoglienza e critica.\nIl film, uscito nelle sale statunitensi a marzo del 1984, fu un fiasco sia di pubblico sia di critica e valse a Jerry Lewis una candidatura al Razzie Award al peggior attore protagonista (vinto da Sylvester Stallone per \"Nick lo scatenato\").\nFantafilm scrive:"}
{"id": "4797876", "revid": "287204", "url": "https://it.wikipedia.org/wiki?curid=4797876", "title": "Nord Torino", "text": "Il Nord Torino \u00e8 stata una squadra di hockey su ghiaccio di Torino. Faceva parte di un circolo sportivo rinomato in particolar modo nell'ambito del tennis.\nStoria.\nL'attivit\u00e0 della sezione hockeystica del Nord Torino venne avviata nel dicembre 1929, su iniziativa del marchese Spinola, discendente di una nobile famiglia genovese, e gi\u00e0 il mese successivo la fondazione la squadra partecip\u00f2 alle qualificazioni per il campionato italiano di hockey del 1930, venendo eliminata per mano del CP Valentino Torino. Successivamente la squadra disput\u00f2 solo alcune partite amichevoli, anche contro compagini di Serie A, sino a quando si iscrisse alle eliminatorie per disputare la serie B nella stagione 1938 riuscendo a qualificarsi grazie alla vittoria per 3-0 in trasferta contro l'Asiago Hockey. Non riusc\u00ec a qualificarsi per la Serie A ma conquist\u00f2 comunque il terzo posto della cadetteria battendo per la finale per la terza piazza l'HC Ortisei.\nNel dicembre 1940 i giocatori del Nord Torino, cos\u00ec come quelli del G.U.F. Torino, confluiranno nella neonata sezione hockeystica della polisportiva Juventus, ossia nella Juventus Torino. Sette giocatori del Nord Torino fonderanno inoltre, nel 1949, assieme ad alcuni altri giocatori, l'HC Torino."}
{"id": "4797879", "revid": "767487", "url": "https://it.wikipedia.org/wiki?curid=4797879", "title": "Luiz Ant\u00f4nio de Souza Soares", "text": "Caratteristiche tecniche.\nMediano dal buon contrasto e dal grande pressing, ma anche capace di gestire il gioco."}
{"id": "4797882", "revid": "1305772", "url": "https://it.wikipedia.org/wiki?curid=4797882", "title": "Honey Don't", "text": "Honey Don't \u00e8 un brano di Carl Perkins, pubblicato come lato B di \"Blue Suede Shoes\" nel 1956; \"Honey Don't\" ha avuto molte cover, tra cui una dei Beatles.\nIl brano.\nLa versione di Carl Perkins.\nSecondo David McGee, autore del libro \"Go, Cat, Go! The Life and Times of Carl Perkins, the King of Rockabilly\", Carl Perkins la prov\u00f2 con la sua band, formata da lui, i suoi due fratelli Jay e Clayton e W.S. Holland. Suo fratello Jay cerc\u00f2 di far cambiare alcuni passaggi dell'armonia della canzone, ma Carl rifiut\u00f2. La canzone, assieme a \"Blue Suede Shoes\", venne suonata nel debutto televisivo, sempre con i suoi due fratelli e con Holland, il 17 marzo 1956. Paul McCartney detiene i diritti della canzone, ed anche di \"Blue Suede Shoes\".\nLa versione dei Beatles.\nRegistrata su cinque nastri il 26 ottobre 1964, \u00e8 stata pubblicata in Europa su \"Beatles for Sale\" ed in America su \"Beatles '65\". \u00c8 il \"numero del batterista\", e quindi di Ringo Starr, di \"Beatles for Sale\". Ringo Starr ha ricordato la canzone come una di quelle che tutti i gruppi di Liverpool conoscevano ed interpretavano. Ha raccontato anche che \"Honey Don't' faceva parte del suo spettacolino di cinque o sei canzoni, nelle quali era compresa anche \"Boys\". Inizialmente, il brano era cantato da John Lennon: ci\u00f2 lo attesta anche una versione, pubblicata su \"Live at the BBC\", con Lennon alla voce. Il brano venne messo nelle scalette dei concerti per un breve tempo, dalla pubblicazione di \"Beatles for Sale\" fino ad \"Help!\". \u00c8 stato anche incluso nel secondo volume del live alla BBC."}
{"id": "4797884", "revid": "767487", "url": "https://it.wikipedia.org/wiki?curid=4797884", "title": "Predatore (Patricia Cornwell)", "text": "Predatore (\"Predator\") \u00e8 un romanzo della scrittrice statunitense Patricia Cornwell pubblicato nel 2005.\nTrama.\nKay Scarpetta lavora a Miami ed \u00e8 aiutata nelle sue indagini su un serial killer dalla nipote Lucy e dal poliziotto Pete Marino. Sulle tracce del misterioso HOG (hand of god) che sta seminando una scia di dolore e morte in Florida, Kay raggiunger\u00e0 il marito Benton Wesley a Boston dove lui studia in maniera innovativa crimini seriali."}
{"id": "4797892", "revid": "767487", "url": "https://it.wikipedia.org/wiki?curid=4797892", "title": "Il libro dei morti (Patricia Cornwell)", "text": "Il libro dei morti (\"Book of the dead\") \u00e8 un romanzo della scrittrice statunitense Patricia Cornwell pubblicato nel 2007.\nTrama.\nKay Scarpetta trasferitasi a Charleston (Carolina del Sud) \u00e8 aiutata nel suo lavoro dalla nipote Lucy e dal poliziotto Pete Marino.\nL'omicidio della nascente stella del tennis mondiale, Drew Martin a Roma sembra collegato ad un serial killer che ha colpito nella Carolina, cos\u00ec Kay ed il marito Benton Wesley si recano in Italia affiancando la polizia e trovando i primi indizi per la soluzione del caso."}
{"id": "4797898", "revid": "110157", "url": "https://it.wikipedia.org/wiki?curid=4797898", "title": "Major League Soccer 2014", "text": "La Major League Soccer 2014 \u00e8 stata la diciannovesima edizione del campionato di calcio nordamericano, iniziata l'8 marzo 2014 e conclusa il 7 dicembre 2014.\nFormula.\nLe squadre sono divise in due \"conference\", la \u201cWestern Conference\u201d e la \u201cEastern Conference\u201d, in base alla loro posizione geografica.\nLo svolgimento del torneo avviene in due fasi. La prima fase \u00e8 la stagione regolare. Il campionato non si svolge con la formula dell'andata e ritorno ma ogni club incontra gli altri un numero variabile di volte: nel 2014 ogni squadra incontra una volta le squadre dell'altra conference, due volte quelle della propria conference, una in casa e una fuori, pi\u00f9 una terza volta alcune squadre della propria conference fino ad arrivare a un totale di 34 partite, 17 in casa e 17 fuori. Vengono assegnati tre punti per ogni vittoria e un punto per ogni pareggio.\nInvariati rispetto alla stagione precedente i criteri per accedere ai play-off per il titolo: le prime tre squadre di ogni conference si qualificano direttamente, mentre la quarta e la quinta disputano uno spareggio in partita secca. Vengono disputati incontri di andata e ritorno nei quarti di finale e nelle semifinali, mentre la finale \u00e8 in gara unica e si disputa sul campo della formazione meglio piazzatasi nel corso della stagione regolare.\nSimilmente alle altre grandi leghe americane di sport professionistici, non \u00e8 prevista alcuna retrocessione n\u00e9 promozione.\nSi qualificano alla CONCACAF Champions League la vincitrice della MLS Cup, la vincitrice del Supporters' Shield (cio\u00e8 la squadra con pi\u00f9 punti al termine della stagione regolare) e l'altra vincitrice di conference. A queste si aggiunge la vincitrice della coppa nazionale, la Lamar Hunt U.S. Open Cup. Se una squadra occupa pi\u00f9 di una di queste posizioni si scorre la classifica della stagione regolare fino alla prima non qualificata. Stesso procedimento se una posizione utile \u00e8 occupata da una squadra canadese, visto che queste ultime solitamente si qualificano alla Champions League tramite il Canadian Championship. Eccezionalmente per questa stagione, la squadra canadese a qualificarsi alla competizione continentale sar\u00e0 la meglio piazzata al termine della stagione regolare in MLS: infatti lo slittamento in calendario del Canadian Championship 2015, dovuto allo svolgimento dei mondiali femminili di calcio in Canada, non porta all'individuazione in tempo utile della rappresentante canadese.\nClassifiche Regular Season.\nClassifica generale.\nLegenda:\nIn caso di arrivo a pari punti:\nRisultati.\nLeggendo per riga si avranno i risultati casalinghi della squadra indicata in prima colonna, mentre leggendo per colonna si avranno i risultati in trasferta della squadra in prima riga.\nPlay-off.\nSemifinali di Conference.\nAndata\nRitorno\nFinali di Conference.\nAndata\nRitorno\nStatistiche.\nRegular Season.\nRecord.\nSquadre\nPartite"}
{"id": "4797901", "revid": "767487", "url": "https://it.wikipedia.org/wiki?curid=4797901", "title": "AHOLA", "text": "Gli AHOLA sono un gruppo rock finlandese fondato nell'agosto del 2011 dal cantante metal finlandese Jarkko Ahola.\nL'album di debutto della band \"Stoneface\" viene pubblicato nel 2012.\nNell'estate del 2013 la band rende noto tramite il sito ufficiale di aver iniziato la lavorazione del suo secondo album, la cui uscita \u00e8 prevista nel 2014. Il 14 gennaio 2014, Jarkko Ahola in un'intervista alla radio finlandese Radio Rock rivela il titolo del secondo album: \"Tug of War\", pubblicato il 21 marzo 2014."}
{"id": "4797904", "revid": "767487", "url": "https://it.wikipedia.org/wiki?curid=4797904", "title": "Ocean Avenue (Santa Monica)", "text": "Ocean Avenue \u00e8 una strada di Santa Monica in California che inizia dalla Adelaide Drive a nord di Santa Monica e termina sulla Pico Boulevard.\n\"Ocean Avenue\" \u00e8 la strada pi\u00f9 ad ovest di Santa Monica e per la maggior parte della sua lunghezza scorre parallela al parco denominato Palisades Park che a sua volta si affaccia sulla spiaggia di Santa Monica (Santa Monica State Beach).\nAffacciandosi sull'oceano, sulla \"Ocean Avenue\" sono presenti sia hotel che appartamenti in genere lussuosi.\nLa Third Street Promenade \u00e8 due blocchi ad est, mentre all'intersezione tra la Ocean e la Colorado il porto di Santa Monica (Santa Monica Pier) \u00e8 una delle attrazioni pi\u00f9 conosciute e visitate.\nL'intersezione con la \"California Avenue\" porta alla Pacific Coast Highway."}
{"id": "4797911", "revid": "767487", "url": "https://it.wikipedia.org/wiki?curid=4797911", "title": "Tianyusaurus zhengi", "text": "Il tianyusauro (Tianyusaurus zhengi) \u00e8 un rettile estinto, appartenente agli squamati. Visse nel Cretaceo superiore (Maastrichtiano, circa 66 milioni di anni fa) e i suoi resti fossili sono stati ritrovati in Cina. \u00c8 l'unico squamato dotato di barra temporale inferiore.\nDescrizione.\nQuesto animale \u00e8 noto per alcuni esemplari; l'olotipo \u00e8 rappresentato da uno scheletro incompleto, comprendente il cranio, la mandibola, le prime otto vertebre cervicali e le ossa del cinto scapolare. Il cranio dell'esemplare \u00e8 leggermente deformato. Altri esemplari scoperti successivamente comprendono tre crani, pi\u00f9 completi e meno distorti dell'esemplare tipo.\n\"Tianyusaurus \"era simile a una grossa lucertola; il solo cranio, nell'esemplare pi\u00f9 grande, era lungo quasi 9 centimetri, e si suppone che la lunghezza dell'intero animale fosse di circa 1,5 metri. Il cranio era molto robusto, ma la caratteristica morfologica pi\u00f9 rilevante di \"Tianyusaurus \"era data dalla presenxa di una barra temporale inferiore, caso unico tra gli squamati. I denti premascellari erano 6 o 7, mentre quelli sul mascellare erano 24 e di piccole dimensioni. Unica eccezione erano due denti superiori di grandi dimensioni, simili a canini, molto appuntiti. Il cranio \u00e8 tipico dei diapsidi, con una piccola finestra superiore.\nClassificazione.\n\"Tianyusaurus \"\u00e8 stato descritto per la prima volta nel 2008, sulla base di un fossile incompleto rinvenuto nella formazione Qiupa, nella provincia di Henan, risalente alla fine del Maastrichtiano. Altri tre esemplari sono stati descritti nel 2010, provenienti dalla formazione coeva Nanxiong, nella provincia di Jiangxi. Questi esemplari, meglio conservati, hanno permesso di riconoscere alcune caratteristiche peculiari, tra le quali la presenza di una barra temporale inferiore. Questa caratteristica \u00e8 assente negli altri squamati, ed \u00e8 invece presente negli sfenodonti. Fino alla descrizione dei tre esemplari di \"Tianyusaurus\", si pensava che l'assenza di questa struttura fosse un carattere evoluto degli squamati, ma la presenza in \"Tianyusaurus \"potrebbe indicare che la barra temporale si sia sviluppata in seguito.\nLa morfologia di \"Tianyusaurus \"indica che questo animale era un membro dei Boreoteiioidea, un clade di grandi lucertole erbivore di grande successo evolutivo, che si diffusero in Asia orientale, in Europa e in Nordamerica nel corso del Cretaceo superiore, ma che si estinsero al termine del periodo. Tra le forme pi\u00f9 note di questo gruppo sono da ricordare i poliglifanodontidi e il curioso \"Sineoamphisbaena\".\nPaleobiologia.\nDallo studio del cranio, si suppone che \"Tianyusaurus \"fosse un animale erbivoro od onnivoro, che poteva spalancare le fauci per inghiottire grandi quantit\u00e0 di cibo. I due \"canini\" allungati potrebbero essere stati utili nell'insorgere di dispute territoriali o per strappare grandi bocconi."}
{"id": "4797913", "revid": "22356", "url": "https://it.wikipedia.org/wiki?curid=4797913", "title": "Tianyusaurus", "text": ""}
{"id": "4797915", "revid": "697352", "url": "https://it.wikipedia.org/wiki?curid=4797915", "title": "Il barone di M\u00fcnchhausen", "text": ""}
{"id": "4797918", "revid": "287204", "url": "https://it.wikipedia.org/wiki?curid=4797918", "title": "Il barone di M\u00fcnchhausen (film)", "text": ""}
{"id": "4797922", "revid": "380453", "url": "https://it.wikipedia.org/wiki?curid=4797922", "title": "University of Minnesota Women's Volleyball", "text": "La University of Minnesota Women's Volleyball \u00e8 la squadra pallavolo femminile appartenente alla University of Minnesota, con sede a Minneapolis (Minnesota): milita nella Big Ten Conference della NCAA Division I.\nStoria.\nIl programma di pallavolo femminile della University of Minnesota inizia nel 1972. Il programma passa poi tra le mani di Linda Wells, Rosie Wegrich e poi di nuovo Linda Wells, sotto la quale avviene il passaggio dall'AIAW alla NCAA; \u00e8 tuttavia sotto la guida di Stephanie Schleuder che la squadra si qualifica per la prima volta alla post-season, uscendo di scena al secondo round della NCAA Division I 1989. La seconda partecipazione in post-season arriva invece nella stagione 1993.\nDopo una sola stagione con Pam Miller-Dombeck sulla panchina delle \"Golden Gophers\", dal 1996 al 2010 la squadra viene affidata a Mike Hebert, che riesce a far fare un notevole salto di qualit\u00e0 al programma centrando ogni stagione, ad eccezione della NCAA Division I 1998, la qualificazione in post-season. Nella stagione 2003, dopo aver vinto il primo titolo di conference nel campionato precedente, il programma disputa per la prima volta una Final Four, perdendo in semifinale con un perentorio 3-0 dalle future campionesse della . Nella stagione successiva centrano ancora una volta la Final Four, scontrandosi nuovamente in semifinale contro le \"Trojans\" della University of Southern California, ma questa volte sono le \"Golden Gophers\" a vincere per 3-0 ed andare per la prima volta nella loro storia in finale, perdendo per\u00f2 per 3-0 contro la .\nLa terza partecipazione ad una Final Four arriva nella stagione 2009, ma questa volta a sbarrare la strada alle \"Golden Gophers\" in semifinale \u00e8 la . Dopo il ritiro di Mike Hebert, nella stagione 2011 viene nominata allenatrice Laura Bush ad interim, sostituita dalla stagione successiva dall'ex tecnico della nazionale statunitense, sia maschile che femminile, il neozelandese Hugh McCutcheon: sotto la squadra il programma raggiunge tre volte le \"final-4\", uscendo sempre in semifinale."}
{"id": "4797924", "revid": "529641", "url": "https://it.wikipedia.org/wiki?curid=4797924", "title": "Stoneface", "text": "Stoneface \u00e8 l'album di debutto del gruppo hard rock finlandese AHOLA, pubblicato nel 2012 dall'etichetta Playground Music."}
{"id": "4797926", "revid": "222571", "url": "https://it.wikipedia.org/wiki?curid=4797926", "title": "Hockey Club Torino", "text": ""}
{"id": "4797927", "revid": "1573940", "url": "https://it.wikipedia.org/wiki?curid=4797927", "title": "Lasiurus egregius", "text": "Lasiurus egregius () \u00e8 un pipistrello della famiglia dei Vespertilionidi diffuso in America centrale e meridionale.\nDescrizione.\nDimensioni.\nPipistrello di medie dimensioni, con la lunghezza della testa e del corpo di 70\u00a0mm, la lunghezza dell'avambraccio tra 48 e 50\u00a0mm, la lunghezza della coda di 60\u00a0mm, la lunghezza del piede di 12\u00a0mm, la lunghezza delle orecchie di 20\u00a0mm e un peso fino a 20\u00a0g.\nAspetto.\nLa pelliccia \u00e8 lunga e soffice. Le parti dorsali sono rossastre, con la parte centrale dei peli color crema, pi\u00f9 marcata su quelli della testa e del collo e la base marrone scura, mentre le parti ventrali sono arancione brillante con la base dei peli scura. Il muso \u00e8 appuntito e largo, dovuto alla presenza di due masse ghiandolari sui lati. Le orecchie sono lunghe, triangolari e con l'estremit\u00e0 smussata. Il trago \u00e8 corto, stretto, dritto e con l'estremit\u00e0 arrotondata. Le membrane alari sono nerastre, leggermente ricoperte di peli in prossimit\u00e0 dei fianchi e attaccate posteriormente sui metatarsi. La coda \u00e8 inclusa completamente nell'ampio uropatagio, il quale \u00e8 quasi completamente ricoperto di peli. Il calcar \u00e8 lungo e carenato.\nBiologia.\nAlimentazione.\nSi nutre di insetti catturati in volo negli spazi aperti.\nRiproduzione.\nUna femmina gravida con due embrioni \u00e8 stata catturata a febbraio a Panama.\nDistribuzione e habitat.\nQuesta specie \u00e8 diffuso a Panama, Guyana francese e negli stati brasiliani di Minas Gerais, Par\u00e1, Pernambuco, Santa Catarina e Rio Grande do Sul.\nVive nelle foreste mature secondarie miste a foreste tropicali.\nStato di conservazione.\nLa IUCN Red List, considerato che questa specie \u00e8 conosciuta soltanto attraverso pochi esemplari e ci sono poche informazioni circa la sua distribuzione, l'abbondanza l'ecologia e le minacce, classifica \"L.egregius\" come specie con dati insufficienti (DD)."}
{"id": "4797932", "revid": "22356", "url": "https://it.wikipedia.org/wiki?curid=4797932", "title": "Boreoteiioidea", "text": ""}
{"id": "4797944", "revid": "1442080", "url": "https://it.wikipedia.org/wiki?curid=4797944", "title": "Qatar ExxonMobil Open 2014 - Singolare", "text": "Il detentore del titolo era Richard Gasquet ma \u00e8 stato eliminato al secondo turno.\nRafael Nadal ha sconfitto in finale Ga\u00ebl Monfils per 6-1, 65-7, 6-2."}
{"id": "4797946", "revid": "93556", "url": "https://it.wikipedia.org/wiki?curid=4797946", "title": "Quarterback titolari dei New Orleans Saints", "text": "Questi quarterback sono partiti come titolari per i New Orleans Saints della National Football League. Sono inseriti in ordine di data a partire dalla prima partenza come titolari nei Saints.\nQuarterback titolari.\nLista di tutti i quarterback titolari dei New Orleans Saints. Il numero tra parentesi indica il numero di gare da titolare giocate nella stagione:"}
{"id": "4797948", "revid": "22475", "url": "https://it.wikipedia.org/wiki?curid=4797948", "title": "Lasiurus ebenus", "text": "Lasiurus ebenus () \u00e8 un pipistrello della famiglia dei Vespertilionidi endemico del Brasile.\nDescrizione.\nDimensioni.\nPipistrello di piccole dimensioni, con la lunghezza della testa e del corpo di 57\u00a0mm, la lunghezza dell'avambraccio di 45,7\u00a0mm, la lunghezza della coda di 58\u00a0mm, la lunghezza del piede di 8\u00a0mm e un peso fino a 14\u00a0g.\nAspetto.\nLa pelliccia \u00e8 lunga e densa. Il colore generale del corpo \u00e8 nerastro, con la porzione centrale dei peli dorsali castano scura e la base dei peli ventrali marrone. Il muso \u00e8 appuntito e largo, dovuto alla presenza di due masse ghiandolari sui lati. Le orecchie sono grandi, arrotondate e ben separate. Il trago \u00e8 corto, stretto, con l'estremit\u00e0 arrotondata e curvato in avanti. Le membrane alari sono nerastre. La punta della lunga coda si estende leggermente oltre l'ampio uropatagio, il quale \u00e8 quasi completamente ricoperto di lunghi peli leggermente pi\u00f9 chiari del dorso.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 conosciuta soltanto da due esemplari catturati nei parchi statali da Ihla do Cardoso e Carlos Botelho, entrambi nello stato brasiliano di San Paolo.\nStato di conservazione.\nLa IUCN Red List, considerato che questa specie \u00e8 conosciuta soltanto attraverso un individuo catturato in un'area protetta ma all'interno di una regione soggetta ad un forte sviluppo, classifica \"L.ebenus\" come specie con dati insufficienti (DD)."}
{"id": "4797956", "revid": "1573940", "url": "https://it.wikipedia.org/wiki?curid=4797956", "title": "Lasiurus castaneus", "text": "Lasiurus castaneus () \u00e8 un pipistrello della famiglia dei Vespertilionidi diffuso nell'America centrale e meridionale.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 59 e 61\u00a0mm, la lunghezza dell'avambraccio tra 43 e 46\u00a0mm, la lunghezza della coda tra 47 e 52\u00a0mm, la lunghezza del piede di 10\u00a0mm, la lunghezza delle orecchie tra 14 e 17\u00a0mm e un peso fino a 17\u00a0g.\nAspetto.\nLa pelliccia \u00e8 lunga e densa. Le parti dorsali sono castane, mentre le parti ventrali sono nerastre, cosparse di peli giallastri. Su ogni spalla, in prossimit\u00e0 dell'attaccatura alare, \u00e8 presente una macchia biancastra. Il muso \u00e8 nero, corto, appuntito e largo, dovuto alla presenza di due masse ghiandolari sui lati. La fronte \u00e8 alta. Le orecchie sono nerastre, corte e arrotondate. Il trago \u00e8 corto, stretto, con l'estremit\u00e0 arrotondata e curvato in avanti. Le membrane alari sono nerastre. La punta della lunga coda si estende leggermente oltre l'ampio uropatagio, il quale \u00e8 quasi completamente ricoperto di lunghi peli dello stesso colore del dorso.\nBiologia.\nAlimentazione.\nSi nutre di insetti.\nDistribuzione e habitat.\nQuesta specie \u00e8 diffusa in Costa Rica, a Panama e nello stato brasiliano di Amazonas.\nVive nelle foreste primarie umide fino a 1.500 metri di altitudine.\nStato di conservazione.\nLa IUCN Red List, considerata l'assenza di informazioni recenti circa il suo areale, le minacce, lo stato della popolazione e i requisiti ecologici, classifica \"L.castaneus\" come specie con dati insufficienti (DD)."}
{"id": "4797957", "revid": "22475", "url": "https://it.wikipedia.org/wiki?curid=4797957", "title": "Pianeta stregato", "text": "Pianeta stregato (titolo originale: \"The Flying Sorcerers\") \u00e8 un romanzo umoristico di fantascienza scritto da David Gerrold e Larry Niven e pubblicato nel 1970 a puntate sulla rivista \"If\" come \"The Misspelled Magishun\", quindi in volume nel 1971 col titolo definitivo \"The Flying Sorcerers\".\nLa storia, narrata dal punto di vista dell'alieno, narra in tono ironico dei tentativi messi in atto da un astronauta, naufragato su un pianeta primitivo, per fare ritorno alla propria civilt\u00e0, e degli esiti spesso tragicomici che essa provoca nella societ\u00e0 locale, permeata di credenze magiche.\nAmbientazione.\nIl pianeta su cui \u00e8 ambientato il racconto \u00e8 illuminato da due soli, uno azzurro (Virn) e l'altro rosso (Ouells). Il pianeta orbita attorno a uno dei due astri, che nella stagione invernale appaiono in congiunzione e in quella estiva in opposizione. Quando il pianeta transita tra i due soli, durante la stagione estiva, si sciolgono le calotte polari e vengono sommerse da acqua dolce vaste aree delle terre abitate nella stagione invernale.\nIl giorno \u00e8 calcolato sulla base del moto di Virn. Durante l'oscurit\u00e0, in cielo sono visibili quasi esclusivamente le lune del pianeta, ma ben poche stelle. Il sistema, infatti, \u00e8 circondato da una nebulosa che impedisce la vista delle stelle della galassia. Le numerose lune sono i frammenti di un preesistente corpo celeste.\nIl pianeta \u00e8 abitato da umanoidi ricoperti da pelliccia, organizzati in piccole comunit\u00e0 retta da un Portavoce e da un Mago. La magia regola ogni aspetto della quotidianit\u00e0. \u00c8 praticata la poligamia e le donne, cui \u00e8 affidato il compito di cercare il cibo e curare la casa, sono oggetto di sfruttamento e trattate come esseri inferiori. Per contro sono sconosciuti crimini quali il furto.\nIl romanzo indaga, in tono ironico, il modo in cui potrebbe essere percepita una tecnologia avanzata da una civilt\u00e0 primitiva, ispirandosi al celebre assunto di Arthur Charles Clarke (1958) secondo il quale \"ogni tecnologia sufficientemente avanzata \u00e8 indistinguibile dalla magia\"..\nTrama.\nNel libro sono descritti i tentativi messi in atto da un geologo/antropologo, Porpora, giunto su un pianeta primitivo e l\u00ec naufragato, per fare ritorno alla propria civilt\u00e0. Gli eventi sono descritti dalla prospettiva dell'autoctono Lant, che nel corso del racconto viene nominato Portavoce della sua gente.\nAll'inizio del racconto, Porpora atterra in un veicolo dalla forma a uovo in prossimit\u00e0 del villaggio abitato da Lant. Involontariamente, sminuisce lo scontroso e irascibile mago del villaggio, Shoogar, che nel cercare vendetta distrugge l'astronave, causando un'esplosione atomica. La maggior parte degli abitanti del villaggio ne sono uccisi o feriti; i sopravvissuti, tra i quali Lant e Shoogar, sono costretti a lasciare le proprie terre e presumono che Porpora sia morto.\nDopo una lunga peregrinazione attraverso terre desertiche (il letto asciutto dell'oceano estivo), i sopravvissuti raggiungono una fertile penisola dove si stabiliscono con uno stratagemma: la terra con l'avvicinarsi dell'estate si trasforma in un'isola, dalla quale non c'\u00e8 modo di essere scacciati dagli altri abitanti. Lant e la sua gente scoprono con sorpresa che l'inefficiente mago locale \u00e8 quel Porpora che loro credevano morto.\nL'ostilit\u00e0 tra i due maghi \u00e8 palese e solo l'abilit\u00e0 diplomatica di Lant, nominato Portavoce per la propria gente, riesce a convincere i due maghi a stringere un accordo di pace e permettere cos\u00ec la coabitazione dell'isola da parte delle due comunit\u00e0.\nScopo comune diventa aiutare Porpora - del quale tutti sembrano desiderosi di liberarsi - a contattare la nave madre, in orbita attorno al pianeta. Affinch\u00e9 sia per\u00f2 possibile stabilire la comunicazione, \u00e8 necessario che Porpora raggiunga una latitudine pi\u00f9 settentrionale. Le due comunit\u00e0, guidate da Porpora stesso, si imbarcano quindi nella costruzione di un dirigibile, da utilizzare per il viaggio.\nLa tecnologia autoctona \u00e8 per\u00f2 primitiva e Porpora \u00e8 costretto a superare le numerose superstizioni locali per insegnare agli abitanti dei villaggi ad utilizzare una tecnologia pi\u00f9 avanzata, finendo per rivoluzionare le metodologie di produzione, con l'introduzione anche di nuovi prodotti, e modificando l'organizzazione stessa della societ\u00e0 - alterando l'equilibrio tra i sessi, introducendo il denaro, producendo il primo inquinamento e determinando l'insorgenza dei primi episodi di criminalit\u00e0.\nCostruita una macchina volante, il Falcopardo, Lant accompagna Porpora, Shoogar e due suoi figli nel viaggio verso nord. Porpora riesce a contattare la nave madre e a lasciare il pianeta. Segue quindi un breve epilogo, nel quale Lant testimonia il progredire di quella rivoluzione industriale avviata da Porpora.\nOnomastica.\nLa maggior parte dei nomi che compaiono nel romanzo derivano dall'universo della fantascienza, fenomeno indicato in inglese come \"Tuckerization\". David Langford ha detto:"}
{"id": "4797958", "revid": "958063", "url": "https://it.wikipedia.org/wiki?curid=4797958", "title": "Jeric-Show", "text": ""}
{"id": "4797959", "revid": "767487", "url": "https://it.wikipedia.org/wiki?curid=4797959", "title": "Iscrizione di El-Kerak", "text": "L'iscrizione di El-Kerak \u00e8 un frammento di iscrizione redatto in moabita, che fu scoperto nel 1958 in Giordania, nei pressi dello uadi Al-Karak.\nDescrizione.\nL'iscrizione \u00e8 stata iscritta su basalto e il frammento rinvenuto misura 12,5\u00a0cm in altezza per 14\u00a0cm in larghezza.\nL'iscrizione \u00e8 stata datata alla fine del IX secolo a.C. e contiene 3 righe incomplete.\nLa forma delle lettere \u00e8 molto simile a quelle presenti nella stele di Mesha, ma presentano una caratteristica particolare.\nLa lettera \"He\" ha quattro tratti orizzontali che si muovono verso sinistra a partire dal tratto verticale, mentre una tipica \"He\" delle iscrizioni semitiche nordoccidentali dal X al V secolo a.C. contiene solamente tre tratti che si muovono verso sinistra.\nQuesta lettera compare nell'iscrizione almeno 3 volte ed ogni volta compare con quattro tratti orizzontali.\nTraslitterazione e traduzione.\nDi seguito si riporta la traslitterazione in caratteri ebraici e la traduzione dell'iscrizione.\nLe parole fra parentesi non si sono conservate nell'iscrizione, ma sono state ricostruite, in parte mediante confronto con la stele di Mesha."}
{"id": "4797967", "revid": "104458", "url": "https://it.wikipedia.org/wiki?curid=4797967", "title": "Sylwia Ja\u015bkowiec", "text": "Biografia.\nIn Coppa del Mondo ha esordito il 18 gennaio 2004 a Nov\u00e9 M\u011bsto na Morav\u011b (55\u00aa), il 28 dicembre 2013 ha ottenuto il primo podio di tappa in una competizione intermedia - il Tour de Ski - a Oberhof (3\u00aa) e il 18 gennaio 2015 ha colto a Otep\u00e4\u00e4 il primo podio, classificandosi al 3\u00ba posto nella sprint a squadre a tecnica libera disputata assieme a Justyna Kowalczyk.\nIn carriera ha preso parte a tre edizioni dei Giochi olimpici invernali, (28\u00aa nella 10 km, 24\u00aa nella 30 km, 34\u00aa nell'inseguimento), (33\u00aa nella 30 km, 63\u00aa nella sprint, 5\u00aa nella sprint a squadre, 7\u00aa nella staffetta) e (24\u00aa nella 10 km, 37\u00aa nella sprint, 30\u00aa nell'inseguimento, 7\u00aa nella sprint a squadre, 10\u00aa nella staffetta), e a tre dei Campionati mondiali, vincendo una medaglia di bronzo."}
{"id": "4797968", "revid": "287204", "url": "https://it.wikipedia.org/wiki?curid=4797968", "title": "Sylwia Jaskowiec", "text": ""}
{"id": "4797969", "revid": "767487", "url": "https://it.wikipedia.org/wiki?curid=4797969", "title": "Brute Force (film 1914)", "text": "Brute Force \u00e8 un cortometraggio muto del 1914 diretto da D.W. Griffith.\nTrama.\nUn giovane gentiluomo si addormenta leggendo un libro sugli uomini primitivi: sogna di vivere ai tempi dell'uomo delle caverne e si trova al centro di avventure spaventose, con trib\u00f9 nemiche all'attacco e mostri alati che minacciano i suoi. Riuscir\u00e0 a vincere i mostri utilizzando una nuova arma: l'arco e le frecce.\nProduzione.\nIl film fu prodotto dalla Biograph Company. Venne girato a Los Angeles, a Chatsworth Park.\nDistribuzione.\nDistribuito dalla General Film Company, il film - un cortometraggio in due bobine - fu presentato nelle sale cinematografiche statunitensi il 25 aprile 1914. Ne venne fatta una riedizione che usc\u00ec nel 1915."}
{"id": "4797970", "revid": "1573940", "url": "https://it.wikipedia.org/wiki?curid=4797970", "title": "Icosteus aenigmaticus", "text": "Icosteus aenigmaticus \u00e8 un pesce d'acqua salata, unico rappresentante del genere Icosteus, della famiglia Icosteidae e del sottordine Icosteoidei.\nDistribuzione e habitat.\nQuesta specie \u00e8 diffusa nell'area settentrionale del Pacifico boreale, dal Giappone alla California. Gli esemplari giovani vivono vicini alla superficie, gli adulti prediligono i fondali.\nDescrizione.\nAdulti e giovani hanno un aspetto cos\u00ec diverso tanto da essere scambiati, in passato, per due specie diverse, e cos\u00ec descritte. \nI giovani presentano un corpo allungato e robusto, compresso ai fianchi, con testa piccola e profilo dorsale e ventrale prominenti e convessi. Le pinne sono robuste e arrotondate, la pinna dorsale e quella anale sono alte e ampie, le pinne ventrali sono piccole; la livrea giovanile ha fondo rosa-marroncino con piccole screziature nere semitrasparenti su dorso, testa e radice della pinna anale. Gli adulti sono pi\u00f9 snelli, molto compressi ai fianchi, con corpo pi\u00f9 allungato e profili pi\u00f9 orizzontali, come una punta di lancia. Le pinne sono piccole, dorsale e anale sono sottili e basse. Il peduncolo caudale \u00e8 pi\u00f9 allungato, la pinna caudale a mezzaluna. Assenti le pinne ventrali e le scaglie. La livrea prevede un fondo rosato, pi\u00f9 o meno scuro, con chiazze e aree color ruggine-bruno. \nRaggiunge una lunghezza massima di 213 cm. \nRiproduzione.\nSi riproduce in inverno e in estate, deponendo fino a 430.000 piccole uova giallo-arancio.\nPredatori.\n\u00c8 preda abituale dei capodogli.\nAlimentazione.\n\"I. aenigmaticus\" si nutre di pesci, meduse, molluschi (polpi e calamari)."}
{"id": "4797971", "revid": "125767473", "url": "https://it.wikipedia.org/wiki?curid=4797971", "title": "Bruno Siciliano (ingegnere)", "text": " Professore ordinario di automatica all\u2019Universit\u00e0 di Napoli Federico II, Direttore del Centro ICAROS, Coordinatore del PRISMA Lab presso il Dipartimento di Ingegneria Elettrica e delle Tecnologie dell\u2019Informazione, \u00e8 anche Professore onorario all'Universit\u00e0 di \u00d3buda da cui ha ricevuto la cattedra intitolata a Rudolf K\u00e1lm\u00e1n.\nBiografia.\nProfilo accademico.\nNel 1982 si \u00e8 laureato in Ingegneria Elettronica all'Universit\u00e0 degli Studi di Napoli Federico II dove poi ha conseguito nel 1987 il Dottorato di Ricerca in Ingegneria Elettronica e Informatica. Affascinato dalle letture dei libri di Isaac Asimov sulla fantascienza e la cibernetica, decide di approcciare quelli che all'epoca erano solo gli inizi della robotica in termini di ricerca. Da settembre 1985 a giugno 1986 \u00e8 stato visiting scholar presso la George W. Woodruff School of Mechanical Engineering del Georgia Institute of Technology dove si \u00e8 interessato ai problemi di modellistica e controllo dei robot flessibili.\nDivenuto Ricercatore di Automatica nel 1989 presso il Dipartimento di Informatica e Sistemistica dell'Universit\u00e0 di Napoli e quindi Professore Associato nel 1992, passa al ruolo di Ordinario nel 2000 per il Dipartimento di Ingegneria Elettronica e Informatica dell'Universit\u00e0 di Salerno. Dal 2003 \u00e8 Professore Ordinario di Automatica presso il Dipartimento di Informatica e Sistemistica, diventato poi Dipartimento di Ingegneria Elettrica e delle Tecnologie dell'Informazione.\nDal 2016 \u00e8 Professore onorario dell\u2019Universit\u00e0 di \u00d3buda (una universit\u00e0 tecnica di Budapest) da cui ha ricevuto nel 2019 la cattedra intitolata a Rudolf Emil K\u00e1lm\u00e1n.\nAttivit\u00e0 di ricerca.\nLe sue attivit\u00e0 di ricerca riguardano la manipolazione e il controllo di robot, la cooperazione tra robot e umani e la robotica di servizio.\nDirige ICAROS, il Centro Interdipartimentale di Chirurgia Robotica che mira a creare sinergie tra la pratica clinica e chirurgica e la ricerca sulle nuove tecnologie per la chirurgia assistita da computer/robot. Coordina PRISMA Lab, il Laboratorio di Progetti di Robotica Industriale e di Servizio, Meccatronica e Automazione conosciuto nella comunit\u00e0 scientifica per i risultati di rilievo nella robotica industriale, cooperativa, aerea, medica, cognitiva e dei servizi e che opera nel Dipartimento di Ingegneria Elettrica e delle Tecnologie dell'Informazione (DIETI) dell\u2019Universit\u00e0 di Napoli Federico II. Fa parte del Consiglio di Amministrazione del Consorzio di Ricerca per l'Energia, l'Automazione e le Tecnologie dell'Elettromagnetismo (CREATE) presso il quale \u00e8 responsabile del programma di ricerca in Robotica e con il quale dal 2013 ha partecipato a diversi progetti europei.\nTra i progetti di ricerca si segnalano \"RoDyMan\" (Robotic Dynamic Manipulation, 2013\u20132019) un robot in grado di replicare i movimenti del pizzaiolo\u00a0\u2013 in termini di ricerca scientifica, ha rappresentato la sfida di creare un automa capace di manipolare oggetti deformabili, elastici, come pu\u00f2 essere l\u2019impasto di acqua e farina. Con \"RoDyMan\" ha ottenuto un Advanced Grant, un finanziamento della ricerca di frontiera dal Consiglio Europeo della Ricerca. Siciliano \u00e8 stato coordinatore di diversi progetti finanziati dalla Commissione Europea: \"REFILLS\" (Robotics Enabling Fully-Integrated Logistics Lines for Supermarkets, 2017\u20132020) un progetto volto alla realizzazione di cobot mobili di assistenza nei supermercati, \"EuRoC\" (European Robotics Challenges, 2014\u20132018) il programma di ricerca pi\u00f9 grande in Europa sulle competizioni robotiche che dal 2014 al 2018 ha distribuito un budget di 7 M\u20ac a 15 team challengers , \"DEXMART\" (DEXterous and Autonomous Dual-Arm/Hand Robotic Manipulation with sMART Sensory-Motor Skills: A Bridge from Natural to Artificial Cognition, 2008\u20132012) uno dei primi progetti europei sulla manipolazione bimanuale. \u00c8 stato anche co-coordinatore di \"ECHORD\" (European Clearing House for Open Robotics Development, 2009\u20132013), un progetto pilota per il trasferimento tecnologico dai laboratori di ricerca alle PMI. Inoltre, ha ricevuto diversi altri fondi per progetti finanziati da MIUR, CNR, ASI, Regione Campania e altri enti. Fra questi, \u00e8 responsabile scientifico del progetto \"ICT for Health\" (2018\u20132022) per un programma di sviluppo quinquennale relativo alle tecnologie per la salute finanziato dal MIUR al DIETI nell\u2019ambito del programma nazionale Dipartimenti di Eccellenza MIUR.\nContributi scientifici.\nPubblicazioni.\nOltre alla pubblicazione di centinaia di articoli in riviste scientifiche e atti di convegni, \u00e8 autore di diversi testi e manuali di robotica.\nNel 2008 con Oussama Khatib della Stanford University ha pubblicato \"Springer Handbook of Robotics\" (ISBN 9783540239574) che ha ricevuto il \"PROSE Award\" da \"American Association of Publishers\" per \"Excellence\" in \"Physical Sciences &amp; Mathematics\" risultando anche vincitore nella categoria \"Engineering &amp; Technology.\" Un testo frutto di un lavoro di coordinamento di oltre 200 ricercatori noti a livello mondiale che coniuga la dimensione manualistica con quella enciclopedica. Nell'edizione del 2016 (ISBN 9783319325521), il libro \u00e8 stato tra i primi ad avere un supporto multimediale per la visualizzazione dei video citati direttamente dal testo.\nNel 2009 con Lorenzo Sciavicco, Luigi Villani e Giuseppe Oriolo ha pubblicato \"Robotics, Modelling, Planning and Control\" (ISBN 9781846286421) testo edito da Springer giunto alla terza edizione e tradotto in cinese (ISBN 9787560557847), greco (ISBN 9789603307488) e italiano (ISBN 9788838663222).\nDivulgazione.\n\"\u201cKeep the gradient\u201d\" \u00e8 il motto che Siciliano ha inventato e sta a significare la ricerca costante di nuove idee e nuove soluzioni: un inno alla complessit\u00e0 per cogliere sfide e opportunit\u00e0 sempre all\u2019insegna dell'arte del \"lavoro e gioco\" come recita nel suo TEDx talk del 2016.\nHa tenuto relazioni plenarie per pi\u00f9 di 30 convegni internazionali, nonch\u00e9 seminari presso pi\u00f9 di 150 istituzioni nel mondo. \n\u00c8 stato Presidente della IEEE Robotics and Automation Society dal 2008 al 2009. Dal 2013 al 2021 ha fatto parte del Consiglio Direttivo di \"European Robotics Association\", l\u2019associazione preposta alla creazione di un partenariato pubblico-privato nel campo della robotica in Europa. Nel 2019 \u00e8 stato tra i soci fondatori dell\u2019\"Istituto nazionale per la Robotica e le Macchine Intelligenti (I-RIM)\" nato per favorire lo sviluppo e l'uso delle tecnologie della robotica e delle macchine intelligenti per migliorare la qualit\u00e0 della vita. Fa parte del Consiglio Direttivo di I-RIM. Dal 2020 \u00e8 nel Consiglio di \"International Foundation of Robotics Research\" l'associazione preposta alla promozione dell'eccellenza scientifica nella ricerca in robotica. Dal 2020 \u00e8 IFAC Pavel J. Nowacki Distinguished Lecturer.\n\u00c8 attivo sul fronte MOOC con \"Robotics Foundations I &amp; II\" , due corsi associati ai contenuti di un suo libro di testo, disponibili sulla piattaforma di alta formazione online Federica Web Learning e su edX. Inoltre, \u00e8 tra gli autori di \"Industria 4.0\", un corso sulle tecnologie abilitanti alla base del nuovo paradigma 4.0. e \"Pizza Revolution\" per le ricerche e studi sulla robotica applicata all'arte di fare la pizza.\nRiconoscimenti.\nTra i riconoscimenti internazionali, oltre alla cattedra onoraria a Budapest e al \"PROSE Award\" succitati, si segnalano l\u2019\"IEEE RAS George Saridis Leadership Award in Robotics and Automation \"for his outstanding leadership in the robotics and automation community as a research innovator, an inspired educator, a dedicated contributor of professional service, an ambassador of science and technology\"\" (2015), l\u2019\"IEEE RAS Distinguished Service Award\" \"\"for outstanding leadership and commitment in promoting robotics and automation and RAS as the number one Society in the field\" \" (2010). Tra quelli nazionali, il Premio Guido Dorso per la sezione Universit\u00e0 (2015) e il Premio IPE Alumni (2008).\n\u00c8 al decimo posto (secondo tra gli ingegneri) della lista dei 90 scienziati della Federico II pi\u00f9 influenti al mondo.\nVita privata.\nBruno Siciliano \u00e8 sposato, ha due figli e una figlia. \u00c8 un appassionato tifoso del Napoli che segue in numerose trasferte in Italia e all'estero oltre a tutte le partite allo stadio Diego Armando Maradona, nonch\u00e9 un estimatore di musica rock, cibo gourmet e vini pregiati."}
{"id": "4797972", "revid": "1305772", "url": "https://it.wikipedia.org/wiki?curid=4797972", "title": "Sunrise (Simply Red)", "text": "Sunrise \u00e8 un singolo del gruppo musicale britannico Simply Red, pubblicato il 24 marzo 2003 come primo estratto dall'ottavo album in studio \"Home\".\nIl singolo ha segnato il ritorno del gruppo al successo internazionale, raggiungendo la terza posizione in Canada e la prima della Hot Dance Club Play.\nLa canzone contiene alcuni campionamenti e parte del testo del brano \"I Can't Go for That (No Can Do)\" del duo Hall &amp; Oates del 1981.\nInoltre l'intro ha anche una forte somiglianza con la parte iniziale della sigla del TG5 e della sua storica rubrica Meteo 5: il ritornello ricorda \"Strada facendo\" di Claudio Baglioni.\nVideo musicale.\nIl videoclip del brano \u00e8 stato girato a Rio de Janeiro, in Brasile, nel febbraio 2003, presso una casa progettata dall'architetto brasiliano Oscar Niemeyer."}
{"id": "4797977", "revid": "287204", "url": "https://it.wikipedia.org/wiki?curid=4797977", "title": "Hockey Club Toblach-Dobbiaco", "text": "L'Hockey Club Toblach-Dobbiaco \u00e8 una squadra di hockey su ghiaccio di Dobbiaco.\nStoria.\nLa squadra \u00e8 stata fondata nel 1930, si tratta quindi di una delle pi\u00f9 antiche societ\u00e0 di hockey su ghiaccio italiane. Primo presidente sar\u00e0 Hans Fuchs, che fu anche il fondatore dell'HC Toblach.\nCome massimo risultato raggiunto in campionato, il Dobbiaco vanta la vittoria di 3 campionati di serie C. Dalla stagione 2013/14 tuttavia si iscrive in K\u00e4rntner Elite Liga (quarto livello del campionato austriaco), stesso torneo al quale si iscrive in quell'anno un altro team italiano, le Ice Hockey Aquile FVG. Il campionato verr\u00e0 poi vinto dal Dobbiaco, sebbene nella gara decisiva per l'assegnazione del titolo (gara-5) al Dobbiaco verr\u00e0 data la vittoria a tavolino per l'assenza della squadra ospite. L'anno seguente agli Icebears si affiancher\u00e0 nel campionato austriaco anche la seconda squadra del Dobbiaco (denominata AHC Mammuts Toblach) che disputer\u00e0 per\u00f2 la Division-2 della K\u00e4rntner Liga (mentre la prima squadra rimane iscritta nella Division-1). Nel 2017, per aumentare il numero di compagini iscritte nel campionato di Serie C (ora denominato \"Italian Hockey League - Division 1\"), la FISG impose alle squadre iscritte nella stagione precedente a campionati minori esteri (Varese Killer Bees in Svizzera, HC Bressanone e per l'appunto anche l'HC Dobbiaco che giocavano in Austria) di rientrare in Italia. Il Dobbiaco tuttavia alla fine non si iscriver\u00e0, ma lo far\u00e0 l'anno successivo, iscrivendosi al torneo di Italian Hockey League - I Division 2018-2019.\nNella prima stagione, chiuse al primo posto il proprio girone della stagione regolare, ma ai play-off venne eliminata in semifinale. Nella stagione successiva, chiuse nuovamente al primo posto il proprio girone, ma i play-off vennero cancellati a causa della pandemina di COVID-19. La squadra centr\u00f2 poi la promozione al termine della stagione 2020-2021."}
{"id": "4797978", "revid": "406204", "url": "https://it.wikipedia.org/wiki?curid=4797978", "title": "Fraunhofer-Institut", "text": ""}
{"id": "4797979", "revid": "222571", "url": "https://it.wikipedia.org/wiki?curid=4797979", "title": "HC Toblach Dobbiaco", "text": ""}
{"id": "4797985", "revid": "1155", "url": "https://it.wikipedia.org/wiki?curid=4797985", "title": "Icosteidae", "text": ""}
{"id": "4797988", "revid": "1155", "url": "https://it.wikipedia.org/wiki?curid=4797988", "title": "Icosteoidei", "text": ""}
{"id": "4797991", "revid": "363629", "url": "https://it.wikipedia.org/wiki?curid=4797991", "title": "Iscrizione del foro di Verulamium", "text": "L'iscrizione del foro di Verulamium \u00e8 una delle molte iscrizioni romane della Britannia, probabilmente databile al 79 d.C., sotto il regno dell'imperatore Tito.\nDi essa si rinvennero cinque piccoli frammenti nel 1955, nel corso di lavori edili nel cortile della Scuola di San Michele (\"St Michael's School\") di St Albans.\nDa tali frammenti si \u00e8 dedotto che l'iscrizione era incisa su una grande lastra di dedicazione, che misurava circa 4,3\u00a0m x 1,0\u00a0m).\nIl punto di rinvenimento si trova presso l'ingresso nordorientale del \"forum\" e della basilica di Verulamium (l'attuale St Albans).\nL'iscrizione \u00e8 stata pubblicata come AE 1957, 169, e RIB 3123.\nL'iscrizione \u00e8 rilevante poich\u00e9 menziona Gneo Giulio Agricola, il governatore della Britannia romana dal 77 all'84 d.C., che \u00e8 principalmente noto grazie a una biografia scritta da suo genero Tacito.\nTesto e traduzione dell'iscrizione.\nIl testo dell'iscrizione fu ricostruito dal Prof. Sheppard Frere come segue:\n[IMP TITO CAESARI DIVI] VESPA[SIANI] F VES[PASIANO AUG]&lt;br&gt;\n[P M TR P VIIII IMP XV COS VII] DESI[G VIII CENSORI PATRI PATRIAE]&lt;br&gt;\n[ [ ET CAESARI DIVI VESPASIANI F DOMITIANO COS VI DESIG VII PRINCIPI ] ]&lt;br&gt;\n[ [ IVVENTVTIS ET OMNIVM COLLEGIORVM SACERDOTI ] ]&lt;br&gt;\n[CN IVLIO A]GRIC[OLA LEGATO AUG PRO] PR&lt;br&gt;\n[MVNICIPIVM] VE[RVLAMIVM BASILICA OR]NATA\nIn forma non abbreviate, la stessa si legge come segue:\nIMP(eratori) TITO CAESARI DIVI VESPASIANI F(ilio) VESPASIANO AVG(usto)&lt;br&gt;\nP(ontifici) M(aximo) TR(ibuniciae) P(otestatis) VIIII IMP(eratori) XV CO(n)S(uli) VII DESIG(nato) VIII CENSORI PATRI PATRIAE&lt;br&gt;\nET CAESARI DIVI VESPASIANI F(ilio) DOMITIANO CO(n)S(uli) VI DESIG(nato) VII PRINCIPI IVVENTVTIS ET OMNIVM COLLEGIORVM SACERDOTI&lt;br&gt;\nGN(aeo) IVLIO AGRICOLA LEGATO AVG(usti) PRO PR(aetore)&lt;br&gt;\nMVNICIPIVM VERVLAMIVM BASILICA ORNATA\nLa traduzione dell'iscrizione \u00e8 la seguente:\nAll'imperatore Tito Cesare Vespasiano Augusto, figlio del divo Vespasiano,&lt;br&gt;\nPontefice Massimo, nel IX anno della potest\u00e0 tribunizia, acclamato imperatore per la XV volta, console per la VII volta, console designato per l'VIII volta, censore, padre della Patria,&lt;br&gt;\ne a Cesare Domiziano, figlio del divo Vespasiano, console per la VI volta, console designato per la VII volta, principe della giovinezza e sacerdote di tutti i collegi (sacerdotali),&lt;br&gt;\nquando Gneo Giulio Agricola era legato di Augusto come propretore,&lt;br&gt;\nil municipio di Verulamium (e) la basilica fu ornata.\nL'ultima linea \u00e8 pervenuta molto frammentaria e si \u00e8 ipotizzata una ricostruzione alternativa:\n\"CIVITAS CATVVELLAVNORVM FORO EXORNATA\" (\"il foro della citt\u00e0 dei Catuvellauni fu abbellito\").\nUn'altra lettura meno probabile \u00e8 la seguente:\n\"RESPVBLICA VERVLAMIVM LATIO DONA\" (\"... don\u00f2 i fondi per l'ampliamento delle opere pubbliche di Verulamium\").\nL'iscrizione pu\u00f2 essere datata al 79 d.C., l'anno in cui Vespasiano mor\u00ec (egli non voleva che ci si riferisse a lui come \"divus\" prima della sua morte) e Tito ottenne il suo VII consolato, oppure l'81 d.C. (dando una differente lettura dei vari numeri riportati nella stele).\nIl riferimento a suo fratello Domiziano fu reso illeggibile, come fu fatto anche per molte inscrizioni che si riferivano a lui, a seguito del pronunciamento del \"damnatio memoriae\" nei suoi confronti nel 96."}
{"id": "4797993", "revid": "363629", "url": "https://it.wikipedia.org/wiki?curid=4797993", "title": "Aerobica sportiva", "text": ""}
{"id": "4798000", "revid": "61051", "url": "https://it.wikipedia.org/wiki?curid=4798000", "title": "\u00c5land United", "text": "L'\u00c5land United \u00e8 una squadra di calcio femminile finlandese di Lemland. Milita nella Kansallinen Liiga, il massimo campionato finlandese di calcio femminile.\nStoria.\nNel 2004 due squadre delle Isole \u00c5land, il Lemlands IF e l'IF Finstr\u00f6ms Kamraterna decisero di rafforzare la competitivit\u00e0 del calcio femminile dell'arcipelago unendosi in un solo club, al quale fu data la denominazione di \u00c5land United. Nella stagione 2005 la squadra riusc\u00ec a conquistare la promozione in Naisten Liiga, rimanendoci per le stagioni seguenti.\nNel 2008 altri club isolani, il Sunds IF, l'IFK Mariehamn e il Saltviks IF aderirono a un progetto di cooperazione, consentendo all'\u00c5land United di diventare una squadra di calcio femminile completamente indipendente.\nNella stagione 2009 l'\u00c5land United vinse il campionato finlandese, ottenendo cos\u00ec il primo titolo della sua storia. Questo risultato, inoltre, permise al club di prendere parte all'edizione 2010-2011 della UEFA Women's Champions League, venendo per\u00f2 subito eliminato dalle tedesche del Turbine Potsdam. Nelle stagioni seguenti concluse il campionato al terzo posto nel 2010 e al quarto nel 2011. Grazie al secondo posto conquistato in Naisten Liiga 2012 partecip\u00f2 nuovamente alla Champions League nell'edizione 2014-2015, senza per\u00f2 riuscire a superare la prima fase a gironi. Nel 2013 vinse per la seconda volta il campionato finlandese.\nOrganico.\nRosa 2018.\nRosa e numeri come da sito ufficiale.\nStaff tecnico 2017.\nStaff tecnico come da sito ufficiale."}
{"id": "4798002", "revid": "827882", "url": "https://it.wikipedia.org/wiki?curid=4798002", "title": "Bagnante di Valpincon", "text": ""}
{"id": "4798003", "revid": "827882", "url": "https://it.wikipedia.org/wiki?curid=4798003", "title": "Bagnante di Valpin\u00e7on", "text": ""}
{"id": "4798009", "revid": "486946", "url": "https://it.wikipedia.org/wiki?curid=4798009", "title": "Arabo libanese", "text": ""}
{"id": "4798010", "revid": "486946", "url": "https://it.wikipedia.org/wiki?curid=4798010", "title": "Lingua siriana", "text": ""}
{"id": "4798011", "revid": "117188423", "url": "https://it.wikipedia.org/wiki?curid=4798011", "title": "Teorema di Babu\u0161ka-Lax-Milgram", "text": "In matematica, il teorema di Babu\u0161ka-Lax-Milgram \u00e8 un risultato di analisi funzionale che generalizza il lemma di Lax-Milgram e fornisce le condizioni per cui una forma bilineare pu\u00f2 essere \"invertita\" per mostrare l'esistenza e l'unicit\u00e0 di una soluzione debole per determinate condizioni al contorno.\nIl teorema ha rilevanti applicazioni nella teoria delle equazioni differenziali alle derivate parziali, e anche in analisi numerica per lo studio del metodo degli elementi finiti.\nIntroduzione.\nNell'approccio tipico dell'analisi funzionale allo studio delle equazioni alle derivate parziali si utilizza frequentemente la struttura di spazio vettoriale dell'insieme delle possibili soluzioni, ad esempio spesso si ha a che fare con spazi di Sobolev. Si considerino due spazi normati formula_1 e formula_2 con i loro duali continui formula_3 e formula_4, dove spesso formula_1 \u00e8 lo spazio delle possibili soluzioni. Dato un operatore differenziale parziale formula_6 ed una funzione conosciuta formula_7, l'obiettivo \u00e8 trovare un vettore formula_8 tale che:\nNella formulazione debole si richiede che questa equazione valga soltanto anche per tutti gli altri elementi di formula_2. Per \"testare\" queste funzioni si utilizza una forma bilineare formula_11 che \"codifica\" l'operatore differenziale in modo che una soluzione al problema debole si ottiene trovando formula_8 tale che:\nPer ottenere il risultato del 1954 di Lax e Milgram bisogna fare in modo, specificando sufficienti condizioni al contorno, che tale formulazione debole abbia una soluzione unica e che dipende con continuit\u00e0 dalla funzione data formula_7. Nello specifico, formula_15 deve essere uno spazio di Hilbert e formula_16 \u00e8 una funzione continua e fortemente coercitiva, cio\u00e8:\nper qualche costante formula_18 e per ogni formula_8.\nAd esempio, nella soluzione dell'equazione di Poisson su un dominio aperto e limitato formula_20:\nlo spazio formula_1 pu\u00f2 essere preso come lo spazio di Sobolev formula_23 con duale formula_24. La forma bilineare formula_16 associata a formula_26 \u00e8 il prodotto interno in formula_27 delle derivate:\nQuindi la formulazione debole dell'equazione di Poisson, data formula_29, \u00e8 trovare formula_30 tale che:\nEnunciato.\nNel 1971 Babu\u0161ka dimostr\u00f2 la seguente generalizzazione della prima formulazione del lemma di Lax-Milgram, che comincia col fornire la richiesta che formula_1 e formula_2 siano due spazi di Hilbert reali e formula_34 una forma bilineare continua. Sia inoltre formula_16 debolmente coercitiva, ovvero per una costante formula_18 e per tutti gli formula_8 si verifica:\ne, per formula_39 si ha:\nAllora, per tutte le funzioni formula_7 nel duale formula_4 di formula_2 esiste un'unica soluzione formula_44 alla formulazione debole del problema:\nInoltre, la soluzione dipende con continuit\u00e0 da formula_46:"}
{"id": "4798013", "revid": "287204", "url": "https://it.wikipedia.org/wiki?curid=4798013", "title": "Teorema di Babuska-Lax-Milgram", "text": ""}
{"id": "4798014", "revid": "235890", "url": "https://it.wikipedia.org/wiki?curid=4798014", "title": "Teorema di Babu\u0161ka", "text": ""}
{"id": "4798018", "revid": "729019", "url": "https://it.wikipedia.org/wiki?curid=4798018", "title": "Guerra dei cimarroni (1795-1796)", "text": "La guerra dei cimarroni (1795-1796) fu un conflitto di diciotto mesi scatenato dai cimarroni di Trelawny Parish (Giamaica) contro il governo coloniale britannico dell'isola. Alla rivolta non presero parte le altre comunit\u00e0 di cimarroni giamaicani che preservarono cos\u00ec i diritti guadagnati con il precedente conflitto (v. guerra dei cimarroni (1731)).\nSvolgimento.\nPer snidare i ribelli dalle montagne, il comando britannico fece arrivare da Cuba i locali bracchi da sangue, cani espressamente selezionati per la caccia agli schiavi fuggiaschi, con relativi conduttori. Il lavoro di questi \"cacciatori di uomini\" riusc\u00ec in poco tempo ad avere ragione dei guerriglieri ribelli."}
{"id": "4798019", "revid": "6923", "url": "https://it.wikipedia.org/wiki?curid=4798019", "title": "Jolly Racing", "text": "Jolly Racing \u00e8 una squadra motociclistica con sede a Piacenza. E' specializzata in Enduro e ha lavorato anche in Supermotard per qualche anno.\nIl team faceva capo a Franco Mayr, che nel 2007 cede ad Alessandro Tramelli la societ\u00e0 mantenendo la funzione di team manager. Dal 2016 il team torna sotto la totale gestione del fondatore.\nIscritta dal 1987 al campionato mondiale di enduro, nei successivi venticinque anni di partecipazione ha vinto 18 titoli mondiali.\nDopo alcuni anni passati con Kawasaki e Yamaha, dal 1996 inizia il sodalizio con Honda che dal 2009 ha avuto una presenza ancora pi\u00f9 incisiva grazie all'intervento di Honda Europa. Il team detiene il record raggiunto con Mika Ahola di 5 conquiste consecutive del mondiale enduro comprendenti tutte le classi (E1-E2-E3). "}
{"id": "4798024", "revid": "1501558", "url": "https://it.wikipedia.org/wiki?curid=4798024", "title": "Union of North African Football Federations", "text": "La Union of North African Football Federations (in arabo \u0627\u062a\u062d\u0627\u062f \u0634\u0645\u0627\u0644 \u0625\u0641\u0631\u064a\u0642\u064a\u0627 \u0644\u0643\u0631\u0629 \u0627\u0644\u0642\u062f\u0645, in francese Unione Nord-Africaine de Football, in italiano Unione delle Federazioni Calcistiche del Nord Africa), meglio nota con l'acronimo di UNAF, \u00e8 un'associazione di nazionali di calcio del Nordafrica. L'UNAF \u00e8 anche affiliata con la CAF. La carica di presidente ruota tra i cinque paesi fondatori.\nL'Egyptian Football Association ha ritirato la sua adesione il 19 novembre 2009 citando gli incidenti che hanno accompagnato i playoff tra Egitto e Algeria, ma ritorn\u00f2 nel 2011.\nMembri.\nL'UNAF ha 5 membri:"}
{"id": "4798026", "revid": "1784938", "url": "https://it.wikipedia.org/wiki?curid=4798026", "title": "Malattie neurodegenerative", "text": "Le malattie neurodegenerative sono un insieme variegato di malattie del sistema nervoso centrale, accomunate da un processo cronico e selettivo di morte cellulare dei neuroni. A seconda del tipo di malattia, il deterioramento neuronale pu\u00f2 comportare deficit cognitivi, demenza, alterazioni motorie, disturbi comportamentali e psicologici.\nPrincipali patologie.\nTra le pi\u00f9 note malattie neurodegenerative ci sono:"}
{"id": "4798028", "revid": "585241", "url": "https://it.wikipedia.org/wiki?curid=4798028", "title": "Malattia neurodegenerativa", "text": ""}
{"id": "4798030", "revid": "585241", "url": "https://it.wikipedia.org/wiki?curid=4798030", "title": "Neurodegenerazione", "text": ""}
{"id": "4798041", "revid": "640389", "url": "https://it.wikipedia.org/wiki?curid=4798041", "title": "UFC 168", "text": "UFC 168: Weidman vs Silva 2 \u00e8 stato un evento di arti marziali miste tenuto dalla Ultimate Fighting Championship il 28 dicembre 2013 all'MGM Grand Garden Arena di Las Vegas, Stati Uniti.\nRetroscena.\nL'avversaria di Ronda Rousey per il titolo dei pesi gallo avrebbe dovuto essere Cat Zingano, ma a causa di un infortunio ai legamenti venne sostituita da Miesha Tate.\nL'evento avrebbe dovuto ospitare l'incontro di pesi massimi tra Shane del Rosario e Guto Inocente, ma entrambi gli atleti diedero forfait a causa di infortuni e a meno di tre settimane dall'evento Shane del Rosario mor\u00ec a causa di un attacco cardiaco.\nL'incontro tra Dennis Siver e Manny Gamburyan termin\u00f2 con la vittoria di Siver per decisione unanime dei giudici di gara i quali assegnarono la vittoria al tedesco con il punteggio di 30-27, ma successivamente Siver risult\u00f2 positivo all'utilizzo di gonadotropina corionica ed il risultato venne cambiato in \"No Contest\".\n\u00c8 tra gli eventi UFC ad aver venduto pi\u00f9 di un milione di pay per view.\nPremi.\nI lottatori premiati ricevettero un bonus di 75.000 dollari.\nLegenda:"}
{"id": "4798045", "revid": "63275140", "url": "https://it.wikipedia.org/wiki?curid=4798045", "title": "HC Dobbiaco", "text": ""}
{"id": "4798048", "revid": "1762097", "url": "https://it.wikipedia.org/wiki?curid=4798048", "title": "Lewis Martin", "text": " Ha recitato in oltre 40 film dal 1950 al 1963 ed \u00e8 apparso in oltre 60 produzioni televisive dal 1949 al 1967. Nel corso della sua carriera, fu accreditato anche con i nomi Lewis H. Martin e Louis Martin.\nBiografia.\nLewis Martin nacque a San Francisco il 1\u00ba novembre 1894. Debutt\u00f2 al cinema agli inizi degli anni cinquanta e in televisione alla fine degli anni quaranta.\nPer la TV vanta una lunga serie di partecipazioni a serie televisive. Interpret\u00f2 tra gli altri, il professor Maynard Henderson in tre episodi della serie \"The George Burns and Gracie Allen Show\" dal 1957 al 1958 (pi\u00f9 altri due episodi con altri ruoli) e il commissario West in due episodi della serie \"Tarzan\" nel 1967. Consegu\u00ec molte altre partecipazioni dagli anni cinquanta in veste di guest star o di interprete di personaggi perlopi\u00f9 minori in numerosi episodi e spesso interpretando pi\u00f9 personaggi per serie. Si possono altres\u00ec citare due episodi di \"The Whistler\", quattro episodi di \"Four Star Playhouse\", cinque episodi di \"Lux Video Theatre\", tre episodi di \"Letter to Loretta\", tre episodi di \"Cavalcade of America\", tre episodi di \"The Millionaire\", tre episodi di \"Have Gun - Will Travel\" e quattro episodi di \"Perry Mason\".\nIl grande schermo lo vide interprete di diversi personaggi tra cui quelli di Hugo Borne in \"Counterspy Meets Scotland Yard\" del 1950, McCardle in \"L'asso nella manica\" del 1951, il generale Johnston in \"A sud rullano i tamburi\" del 1951, l'astronomo Mitchell nel fantascientifico \"Red Planet Mars\" del 1952, il colonnello Lasalle in \"Forte Algeri\" del 1953, il tenente di polizia Ed Chisolm in \"Squadra omicidi\" del 1953. Nello stesso anno interpret\u00f2 anche il pastore Matthew Collins nel film fantascientifico \"La guerra dei mondi\" per poi proseguire con altri ruoli per tutti gli anni cinquanta fino ai primi anni 60. Interpret\u00f2, tra gli altri, il tenente Bruce Gunning in \"No Escape\" del 1953, il colonnello Weybright in \"La freccia insanguinata\" del 1953, Mr. Taylor in \"Occhio alla palla\" del 1953, l'ispettore Cranford in \"Un pizzico di follia\" del 1954, lo psichiatra in \"Ti ho visto uccidere\" del 1954, il comandante Michael Coughlin in \"I valorosi\" del 1954, Nick Buda in \"Cry Vengeance\" del 1954, Frank Collins in \"Giuoco implacabile\" del 1955, Sir Finsdale nel nusical avventuroso \"Il giullare del re\" del 1955, il pastore Harris in \"Esecuzione al tramonto\" del 1956, il dottor Miller in \"Quegli anni selvaggi\" del 1956, Steven Hardy in \"Una pistola tranquilla\" del 1957, Charles Orrin Sterling in \"I diffamatori\" del 1957, Ben Hardy in \"La maschera nera di Cedar Pass\" del 1957, il sindaco Howard Hoffman in \"Rockabilly Baby\" del 1957, il capitano Dawn in \"The Runaway\" del 1961 e padre Raymonde, il suo ultimo ruolo cinematografico, in \"Diario segreto di un pazzo\" del 1963.\nNel 1967 recit\u00f2 nell'episodio \"Algie B for Brave\" della serie \"Tarzan\", che resta la sua ultima apparizione per il piccolo schermo. Mor\u00ec per un attacco di cuore a Los Angeles il 21 febbraio 1969."}
{"id": "4798049", "revid": "599013", "url": "https://it.wikipedia.org/wiki?curid=4798049", "title": "Cheaters", "text": ""}
{"id": "4798053", "revid": "599013", "url": "https://it.wikipedia.org/wiki?curid=4798053", "title": "The People's Choice", "text": ""}
{"id": "4798054", "revid": "599013", "url": "https://it.wikipedia.org/wiki?curid=4798054", "title": "All by Myself", "text": ""}
{"id": "4798062", "revid": "2071655", "url": "https://it.wikipedia.org/wiki?curid=4798062", "title": "All About Us", "text": ""}
{"id": "4798067", "revid": "599013", "url": "https://it.wikipedia.org/wiki?curid=4798067", "title": "The Runaway", "text": ""}
{"id": "4798068", "revid": "363629", "url": "https://it.wikipedia.org/wiki?curid=4798068", "title": "Medaglie geuzen", "text": "Le Medaglie \"geuzen\" o medaglie dei pezzenti (anche medaglie dei pezzenti di mare) vennero coniate durante i primi giorni della rivolta dei pezzenti, durante la prima met\u00e0 della guerra degli ottant'anni nel XVI secolo. \nStoria.\nDurante quel periodo, vennero emesse una serie di medaglie e gettoni, contenenti un messaggio politico, simili a quelle presenti in figura, che era Liever Turks dan Paaps (meglio i turchi che i papisti) ad indicare che sarebbe stata preferibile la vita sotto l'Impero ottomano, piuttosto che sotto il re di Spagna.\nEtimologia.\nIn lingua olandese un \"\"geus\" (plurale \"geuzen\") era un termine familiare per le persone che, nel XVI secolo, si ribellarono contro il re di Spagna Filippo II Inizi\u00f2 con la nobilt\u00e0, la borghesia e infine con la gente comune. Alcuni anni pi\u00f9 tardi, quando scoppi\u00f2 la guerra, il titolo \"geus\" o specificamente \"watergeus\" (che significa \"geus\", marino) venne dato alle forze irregolari di ribelli che combatterono e che vivevano negli estuari dei grandi fiumi per distinguerli talvolta dai \"bosgeus\" (\"geus\" della foresta) dato agli originari.\n\"Geus\" derivava dal termine francese \"gueux\" (pezzente), da qui la definizione di \"watergeus\"\" (\"pezzente di mare\"). L'espressione \"pezzente di mare\", per estensione, viene ormai utilizzata per indicare i \"\"geus\"\" dei terreni vincolati."}
{"id": "4798070", "revid": "62748", "url": "https://it.wikipedia.org/wiki?curid=4798070", "title": "Geuzen medal", "text": ""}
{"id": "4798079", "revid": "767487", "url": "https://it.wikipedia.org/wiki?curid=4798079", "title": "Niccol\u00f2 Cabeo", "text": "Con il suo nome \u00e8 stato chiamato il cratere lunare \"Cabeus\".\nBiografia.\nNel 1602 novizio della Compagnia di Ges\u00f9, ebbe Giuseppe Biancani come insegnante di matematica nel collegio gesuitico di Parma dove compiuti i suoi studi fu docente di filosofia per molti anni e ricevette gli ordini sacerdotali nel 1622. Dopo il 1622 abbandonato l'insegnamento fu predicatore in varie citt\u00e0 italiane mantenendo sempre stretti rapporti di familiarit\u00e0 con Ferdinando Gonzaga e Francesco d'Este. \nCabeo prese parte alla contesa tra Bologna e Ferrara sull'introduzione del Reno nel Po Grande avvenuta negli anni venti del Seicento, prendendo le parti dei ferraresi e opponendosi alle teorie di Benedetto Castelli.\nNel 1632 si stabil\u00ec a Genova dove conobbe Giovanni Battista Baliani divenendone amico. Nel suo commento alle Meteore di Aristotele Cabeo sostenne e testimoni\u00f2 la priorit\u00e0 della scoperta della legge di caduta dei gravi dello scienziato genovese rispetto a quella di Galilei.\nCabeo collabor\u00f2 con vari fisici del suo tempo su argomenti che mettevano in discussione le ricerche di Galilei: con lo stesso Baliani a Genova, con il Renieri a Pisa, con il Riccioli, suo amico e allievo anche lui del Biancani, con il quale nel 1634 aveva condotto a Ferrara esperimenti sulla caduta dei gravi. Soggiorn\u00f2 a Roma nello stesso periodo in cui era presente nel 1645 e nel 1646 Marin Mersenne, il \"segretario dell' Europa dotta\" che vi si trovava in occasione dell'elezione di Vincenzo Carafa a generale dei gesuiti. \nTornato a Genova per dedicarsi all'insegnamento nel collegio gesuitico, mor\u00ec dopo due mesi nel 1650.\nOpere.\nFin dal 1617 Cabeo aveva iniziato a comporre la \"Philosophia magnetica\" che, stampata poi a Ferrara nel 1629, fu criticata negativamente dagli studiosi galileiani. Nell'introduzione Cabeo sosteneva l'imprescindibile necessit\u00e0 che ogni asserzione scientifica fosse sostenuta dall'esperienza e - sulla base degli studi di Pierre Pelerin de Maricourt, di Giovanni Battista Della Porta e di William Gilbert, dell'opera inedita del gesuita Leonardo Garzoni - asseriva, dopo aver condotto accurati esperimenti, che la Terra possedeva una qualit\u00e0 magnetica che assieme alla gravit\u00e0 faceva s\u00ec che quella fosse stabile e immobile. Nella stessa opera definiva il fenomeno della repulsione elettrica.\nNel 1646 venivano pubblicati a Roma i quattro volumi di un commento alle \"Meteore\" di Aristotele con il titolo \"In quatuor libros Meteorologicorum Aristotelis commentaria, et quaestiones quatuor tomis compraehensa...\" poi modificato nella ristampa del 1686 in \"Philosophia experimentalis\", dove Cabeo si schierava a difesa della priorit\u00e0 del Baliani e, nel criticare in nome dell'osservazione e dell'esperimento la concezione metafisica aristotelica, introduceva la presentazione di questioni scientifiche attuali. L'opera era condotta in duri toni antigalileiani con un'aspra contestazione del fenomeno delle maree cos\u00ec com'era stato descritto da Galilei sostenendo invece che fosse dovuto \u00aball'ebollizione, operata dalla Luna, di \"spiriti sulfurei e salnitrosi\" presenti sul fondo del mare.\u00bb\nCabeo sostenne la validit\u00e0 scientifica dell'alchimia da lui ritenuta un \"philosophia chimica\" che, depurata da ogni aspetto esoterico, era degna di studio e osservazione."}
{"id": "4798081", "revid": "1573940", "url": "https://it.wikipedia.org/wiki?curid=4798081", "title": "Parasteatoda tepidariorum", "text": "Parasteatoda tepidariorum () \u00e8 un ragno appartenente alla famiglia Theridiidae.\nDistribuzione.\nLa molteplicit\u00e0 dei rinvenimenti di esemplari in tutti i continenti rende di fatto questa specie cosmopolita.\nTassonomia.\n\u00c8 la specie tipo del genere \"Parasteatoda\" .\nNon sono stati esaminati esemplari di questa specie dal 2011.\nAttualmente, a dicembre 2013, \u00e8 nota una sola sottospecie:"}
{"id": "4798084", "revid": "63276003", "url": "https://it.wikipedia.org/wiki?curid=4798084", "title": "Sv\u00e4topluk", "text": ""}
{"id": "4798086", "revid": "1406147", "url": "https://it.wikipedia.org/wiki?curid=4798086", "title": "Modena Football Club 1969-1970", "text": "Questa pagina raccoglie le informazioni riguardanti il Modena Football Club nelle competizioni ufficiali della stagione 1969-1970."}
{"id": "4798087", "revid": "1543377", "url": "https://it.wikipedia.org/wiki?curid=4798087", "title": "T\u00fcrkiye 1. Basketbol Ligi 2009-2010", "text": "La T\u00fcrkiye 1. Basketbol Ligi 2009-2010 \u00e8 stata la 44\u00aa edizione del massimo campionato turco di pallacanestro maschile. La vittoria finale \u00e8 stata ad appannaggio del Fenerbah\u00e7e \u00dclker."}
{"id": "4798093", "revid": "1573940", "url": "https://it.wikipedia.org/wiki?curid=4798093", "title": "Parasteatoda lunata", "text": "Parasteatoda lunata () \u00e8 un ragno appartenente alla famiglia Theridiidae.\nDistribuzione.\nLa specie \u00e8 stata rinvenuta in varie localit\u00e0 della regione paleartica.\nTassonomia.\nNon sono stati esaminati esemplari di questa specie dal 2011.\nAttualmente, a dicembre 2013, \u00e8 nota una sola sottospecie:"}
{"id": "4798097", "revid": "1993636", "url": "https://it.wikipedia.org/wiki?curid=4798097", "title": "Liever Turks dan Paaps", "text": "Liever Turks dan Paaps (\"meglio i turchi che i papisti\"), anche Liever Turksch dan Paus (\"meglio i turchi che il Papa\"), fu uno slogan dei Paesi Bassi durante la rivolta dei pezzenti di fine XVI secolo. Lo slogan dai mercenari olandesi delle forze navali (i \"pezzenti marittimi\") nella loro lotta contro la Spagna cattolica.\nStoria.\nDurante la rivolta dei pezzenti, gli olandesi erano in una situazione cos\u00ec disperata che cercarono aiuto presso ogni nazione, \"se non addirittura anche presso i turchi\", come scrisse il segretario di Jan van Nassau. Guglielmo d'Orange aveva gi\u00e0 inviato, nel 1566, ambasciatori presso l'Impero Ottomano per chiedere aiuto, e si ipotizz\u00f2 che fosse in risposta alla richiesta di Guglielmo il fatto che Selim II invi\u00f2 la sua flotta ad attaccare gli spagnoli a Tunisi nel 1574. Gli olandesi videro con grande interesse i successi ottomani contro gli Asburgo, e le campagne ottomane nel Mediterraneo come un indicatore di rilievo sul fronte olandese. Guglielmo scrisse, intorno al 1565: \nLo scrittore britannico William Rainolds (1544\u20131594) scrisse un pamphlet intitolato \"Calvino-Turcismus\" criticando queste tendenze.\nLa frase \"Liever Turks dan Paaps\" fu coniata come un modo di dire per esprimere che la vita sotto il Sultano ottomano sarebbe stata pi\u00f9 desiderabile di quella sotto il re di Spagna. Il nobile fiammingo D'Esquerdes scrisse a tal fine che:\nIn effetti, i turchi avevano una reputazione di crudelt\u00e0, ma erano anche conosciuti per la loro tolleranza verso le altre religioni nei loro domini, mentre il re di Spagna non era tollerante verso la fede protestante. A un certo punto, Solimano il Magnifico invi\u00f2 una lettera ai \"luterani\" in Fiandra, nella quale affermava che si sentiva vicino a loro, \"dal momento che non adoravano gli idoli, credevano in un Dio unico e combattevano contro il Papa e l'imperatore\". Inoltre, vari rifugiati per motivi religiosi, come gli ugonotti, alcuni anglicani, quaccheri, anabattisti, gesuiti e cappuccini avevano trovato rifugio a Costantinopoli e nell'Impero Ottomano, dove gli era concesso diritto di residenza di professione della loro fede Inoltre, gli Ottomani sostennero i calvinisti in Transilvania e Ungheria ma anche in Francia.\nLo slogan \"Liever Turks dan Paaps\" non significava che gli olandesi desiderassero seriamente la vita sotto il Sultano. I turchi erano infedeli, e l'Islam era eresia, ma limitavano l'utilit\u00e0 dello slogan alla propaganda."}
{"id": "4798101", "revid": "287204", "url": "https://it.wikipedia.org/wiki?curid=4798101", "title": "Via Osto\u017eenka", "text": "La via Osto\u017eenka () \u00e8 una strada del centro storico di Mosca. \u00c8 considerata una delle pi\u00f9 costose al mondo per il prezzo degli immobili.\nFa parte dell'omonimo quartiere Osto\u017eenka, che fino alla met\u00e0 degli anni 1980 era una zona degradata della citt\u00e0 storica. Gli operatori immobiliari la chiamano \"il miglio d'oro\" dopo le varie operazioni di riqualificazione e di ricostruzione alla fine del XX secolo e dell'inizio del XXI secolo."}
{"id": "4798102", "revid": "767487", "url": "https://it.wikipedia.org/wiki?curid=4798102", "title": "Associazione Calcio Monza 1969-1970", "text": "Questa pagina raccoglie le informazioni riguardanti l'Associazione Calcio Monza nelle competizioni ufficiali della stagione 1969-1970.\nStagione.\nNella stagione 1969-1970 il Monza disputa il campionato di Serie B, ottiene 45 punti ed il quinto posto in classifica. Salgono in Serie A il Varese con 49 punti, il Foggia ed il Catania con 48 punti. Retrocedono in Serie C la Reggiana per peggior differenza reti con Atalanta, Catanzaro e Taranto a 33 punti, poi il Piacenza con 32 punti ed il Genoa con 29 punti.\nDopo la parentesi trevigiana, ritorna al Monza l'allenatore Luigi Radice che imposta a modo suo la squadra brianzola, imperniata su una super difesa, non per caso con 19 reti subite nelle 38 partite del torneo cadetto, risulta la miglior difesa, alla pari con il promosso Catania, peccato che in attacco si sia faticato a realizzare, pur segnando un po' tutti, infatti in dodici sono andati a rete tra i giocatori biancorossi, senza che nessuno sia emerso particolarmente, al termine del torneo il miglior marcatore del campionato risulta Lucio Bertogna con sei reti arrivato dalla Roma nel mercato novembrino, mentre il miglior marcatore della stagione \u00e8 stato Giampaolo Lanzetti con sette centri, cinque in campionato e due in Coppa Italia. Per tutto il campionato il Monza ha stazionato nelle zone medio alte della classifica, senza dare mai tuttavia l'impressione di agguantare il treno per la promozione. In Coppa Italia \u00e8 stato inserito nel sesto girone, ha perso per differenza reti nei confronti del Torino, la possibilit\u00e0 di vincere il girone, che ha chiuso al primo posto con i granata ed il Piacenza, dando al Torino il via libera, per accedere ai Quarti di finale della competizione."}
{"id": "4798103", "revid": "693426", "url": "https://it.wikipedia.org/wiki?curid=4798103", "title": "Istituto Siciliano di Studi Bizantini e Neoellenici &quot;Bruno Lavagnini&quot;", "text": "L'Istituto Siciliano di Studi Bizantini e Neoellenici \"Bruno Lavagnini\" \u00e8 un istituto di ricerca, con sede a Palermo, che opera nell'ambito della grecit\u00e0 post-classica della Sicilia e dell'Italia meridionale, bizantina e neogreca. La sua fondazione ufficiale, a opera di Bruno Lavagnini, docente all'Universit\u00e0 di Palermo, avvenne nel 1960, anche se il nucleo dell'istituto era gi\u00e0 attivo in precedenza.\nCompito principale \u00e8, da un lato, lo sviluppo dello studio delle fonti bizantine del sud Italia; dall'altro lato la creazione di un dizionario greco-italiano moderno, pubblicato nel 1993. \nStoria.\nIl progetto alla base della fondazione dell'istituto \u00e8 stato sostenuto da un voto espresso nell'VIII Congresso internazionale di studi bizantini tenutosi a Palermo nel 1951. Le prime pubblicazioni sono apparse nel 1954, mentre il riconoscimento giuridico finale \u00e8 avvenuto nel 1960, con legge regionale, che ha anche fornito un finanziamento di base. Tra le sue fonti di sostentamento, l'istituto riceve finanziamenti anche dal governo greco.\nBiblioteca.\nL'Istituto Lavagnini dispone di una propria biblioteca specialistica con due sale di consultazione. Il patrimonio librario dell'istituto \u00e8 stato arricchito in maniera considerevole nel 1964, con l'acquisto della biblioteca del bizantinista Silvio Giuseppe Mercati (1877-1963), fratello dell'archivista Angelo e del cardinale Giovanni Mercati. \nLa dotazione della biblioteca d'istituto \u00e8 costituita da oltre 13.000 volumi, 137 cinquecentine e e numerose rare edizioni a stampa del secoli dei secoli successivi."}
{"id": "4798112", "revid": "339392", "url": "https://it.wikipedia.org/wiki?curid=4798112", "title": "Istituto Siciliano di Studi Bizantini e Neoellenici", "text": ""}
{"id": "4798114", "revid": "28592", "url": "https://it.wikipedia.org/wiki?curid=4798114", "title": "San Pietro ad Mensulas", "text": ""}
{"id": "4798120", "revid": "729019", "url": "https://it.wikipedia.org/wiki?curid=4798120", "title": "Coppa del Mondo di bob 2010", "text": "La Coppa del Mondo di bob 2009/10, organizzata dalla FIBT, \u00e8 iniziata il 14 novembre 2009 a Park City, negli Stati Uniti ed \u00e8 terminata il 24 gennaio 2010 ad Igls in Austria. Si sono disputate ventisei gare, in otto differenti localit\u00e0.\nNel corso della stagione si sono tenuti anche i XXI Giochi olimpici invernali a , in Canada, competizione non valida ai fini della Coppa del Mondo mentre la tappa di Igls ha assegnato anche il titolo europeo.\nQuesta Coppa del Mondo si \u00e8 svolta come di consueto in parallelo alla Coppa del Mondo di skeleton."}
{"id": "4798122", "revid": "767487", "url": "https://it.wikipedia.org/wiki?curid=4798122", "title": "Wa'iz", "text": "W\u0101\u02bfi\u1e93 (turco vaiz) \u00e8 un termine specialistico islamico, originariamente , usato storicamente in ambito turco-ottomano e oggi in Turchia e in varie realt\u00e0 di cultura turca (come l'Azerbaigian), per indicare un predicatore e un esegeta in grado di leggere e interpretare nelle moschee pi\u00f9 importanti passi del Corano e del complesso tradizionistico storico-giuridico islamico (\"\u1e25ad\u012bth\").\nPer questa sua delicata funzione, il \"w\u0101\u02bfi\u1e93\" deve ancor oggi possedere una dottrina qualitativamente superiore a quella del pur importante \"kha\u1e6d\u012bb\", che nelle moschee d'una rilevanza alquanto minore, tiene in margine alla preghiera canonica del mezzod\u00ec di venerd\u00ec, una \"khu\u1e6dba\", o allocuzione religiosa, non sempre strettamente attinente al dato coranico o tradizionistico, ma anche soltanto etico-politico."}
{"id": "4798130", "revid": "610351", "url": "https://it.wikipedia.org/wiki?curid=4798130", "title": "Church's Chicken", "text": "Church's Chicken (presente al di fuori degli USA con il nome Texas Chicken) \u00e8 una catena statunitense di fast food, specializzati nel servire cibi a base di pollo.\nStoria.\nFondata nel 1952 da George W. Church inizialmente vendeva solo pollo, ma gi\u00e0 nel 1955 furono aggiunte patate fritte e jalape\u00f1o. L'anno seguente alla morte del fondatore la compagnia possedeva quattro ristoranti.\nNel 1989 l'azienda fu acquistata e fusa con la Popeyes Louisiana Kitchen dando vita ad un colosso multinazionale secondo solo a Kentucky Fried Chicken. Nel 2004 la Church's fu venduta alla societ\u00e0 Arcapita, con sede nei paesi islamici. A causa dell'origine dei nuovi proprietari fu deciso di eliminare completamente dal menu tutti i prodotti a base di maiale (che non \u00e8 \u1e24al\u0101l secondo la tradizione islamica).\nNel 2009 la Church's Chicken viene venduta alla Friedman Fleischer &amp; Lowe. \nDiffusione.\nLa catena \u00e8 la quarta per numero di ristoranti tra quelle specializzate nella vendita di pollo, dopo Kentucky Fried Chicken, Chick-fil-A e la ex-sorella Popeyes Louisiana Kitchen.\nChurch's Chicken possiede oltre 1.600 locali in in 26 paesi. Al di fuori della madre patria \u00e8 presente in Honduras, Venezuela, Porto Rico, Canada, Guyana, Messico, Indonesia, St. Kitts, Russia, Georgia (Tbilisi), Ucraina, Kazakistan, Iraq, Egitto, Arabia Saudita, Emirati Arabi Uniti, Singapore, Saint Lucia, Siria, Vietnam, Kuwait, Malaysia, Thailandia, Trinidad e Tobago, Cura\u00e7ao, e Giordania."}
{"id": "4798131", "revid": "34392", "url": "https://it.wikipedia.org/wiki?curid=4798131", "title": "Progetto erasmus", "text": ""}
{"id": "4798132", "revid": "1543377", "url": "https://it.wikipedia.org/wiki?curid=4798132", "title": "T\u00fcrkiye 1. Basketbol Ligi 2008-2009", "text": "La T\u00fcrkiye 1. Basketbol Ligi 2008-2009 \u00e8 stata la 43\u00aa edizione del massimo campionato turco di pallacanestro maschile. La vittoria finale \u00e8 stata ad appannaggio dell'Efes Pilsen."}
{"id": "4798133", "revid": "11959", "url": "https://it.wikipedia.org/wiki?curid=4798133", "title": "Vaiz", "text": ""}
{"id": "4798135", "revid": "729019", "url": "https://it.wikipedia.org/wiki?curid=4798135", "title": "Coppa del Mondo di bob 2009", "text": "La Coppa del Mondo di bob 2008/09, organizzata dalla FIBT, \u00e8 iniziata il 29 novembre 2008 a Winterberg, in Germania ed \u00e8 terminata il 14 febbraio 2009 a Park City negli Stati Uniti. Si sono disputate ventiquattro gare, otto nel bob a 2 uomini, nel bob a 2 donne e nel bob a 4 in sette differenti localit\u00e0.\nLa tappa di Cesana, prevista tra il 19 e il 21 dicembre 2008, \u00e8 stata cancellata a causa delle abbondanti nevicate verificatesi durante la manifestazione e pertanto le gare di bob a due uomini e donne sono state disputate durante la tappa di Sankt Moritz mentre quella di bob a quattro uomini a Park City.\nLa tappa di Cortina d'Ampezzo, in programma dal 9 all'11 gennaio 2009, \u00e8 stata spostata per intero a Sch\u00f6nau am K\u00f6nigssee a causa di difficolt\u00e0 tecniche legate alla pista italiana.\nNel corso della stagione si sono tenuti anche i campionati mondiali di Lake Placid 2009, negli Stati Uniti, competizione non valida ai fini della Coppa del Mondo mentre la tappa di Sankt Moritz ha assegnato anche il titolo europeo.\nQuesta Coppa del Mondo si \u00e8 svolta come di consueto in parallelo alla Coppa del Mondo di skeleton."}
{"id": "4798136", "revid": "120773314", "url": "https://it.wikipedia.org/wiki?curid=4798136", "title": "Luigi Perenni", "text": "Biografia.\nOriginario della Val Pusteria, il nome di Alois Prenn \u00e8 stato italianizzato in Luigi Perenni dopo l'annessione dell'Alto Adige al Regno d'Italia e dopo l'avvento del fascismo.\nLuigi Perenni fu un ufficiale e apparteneva alla Scuola Militare di Alpinismo, l'odierno Centro Addestramento Alpino.\nIl 28 agosto 1943 mor\u00ec in un incidente facendo palestra di roccia a Cervinia.\nCarriera.\nLuigi Perenni prese parte ai IV Giochi olimpici invernali di , dove fece parte della squadra italiana di pattuglia militare, disciplina progenitrice del biathlon. Il Comitato olimpico internazionale aveva rifiutato l'ammissione di questa gara nel programma olimpico, ma, su espresso desiderio di Adolf Hitler, la pattuglia militare venne comunque certificata come sport dimostrativo. Nel 1936 la squadra italiana, composta oltre che da Perenni anche da Enrico Silvestri, Sisto Scilligo e Stefano Sertorelli, vinse la medaglia d'oro con il tempo di 2:28,35.0, precedendo la Finlandia (2:28,49.0) e la Svezia (2:35,24.0).\nInoltre Perenni vinse il Trofeo Mezzalama nel 1936 con Francesco Vida e Carlo Ronc e nel 1937 con Giuseppe Fabre e Anselmo Viviani. Nel 1941, insieme a Achille Compagnoni, Maurizio Celeste e Giovani Fantoni, si piazz\u00f2 3\u00b0 nella staffetta ai \"Sport invernali Mondiali\". Tra il 1933 e il 1941 si aggiudicava diversi titoli italiani giovanili e assoluti nella staffetta, nel fondo, nella combinata e nel salto.\nAlla sua memoria \u00e8 intitolata la caserma di Courmayeur dove ha sede il Reparto attivit\u00e0 sportive (RAS) invernali del Centro Sportivo Esercito."}
{"id": "4798137", "revid": "1305772", "url": "https://it.wikipedia.org/wiki?curid=4798137", "title": "Ostozhenka", "text": ""}
{"id": "4798138", "revid": "767487", "url": "https://it.wikipedia.org/wiki?curid=4798138", "title": "Societ\u00e0 Sportiva Ternana 1969-1970", "text": "Questa voce raccoglie le informazioni riguardanti la Societ\u00e0 Sportiva Ternana nelle competizioni ufficiali della stagione 1969-1970."}
{"id": "4798144", "revid": "230513", "url": "https://it.wikipedia.org/wiki?curid=4798144", "title": "Mummia di Tollund", "text": ""}
{"id": "4798145", "revid": "729019", "url": "https://it.wikipedia.org/wiki?curid=4798145", "title": "Coppa del Mondo di bob 2008", "text": "La Coppa del Mondo di bob 2007/08, organizzata dalla FIBT, \u00e8 iniziata il 30 novembre 2007 a Calgary, in Canada ed \u00e8 terminata il 10 febbraio 2008 a Winterberg in Germania. Si sono disputate venticinque gare, otto nel bob a 2 uomini, nel bob a 2 donne e nel bob a 4 e 1 a squadre in otto differenti localit\u00e0.\nNel corso della stagione si sono tenuti anche i campionati mondiali di Altenberg 2008, in Germania, competizione non valida ai fini della Coppa del Mondo mentre la tappa di Cesana Torinese ha assegnato anche il titolo europeo.\nQuesta Coppa del Mondo si \u00e8 svolta come di consueto in parallelo alla Coppa del Mondo di skeleton.\nRisultati.\nUomini.\nLa gara di bob a due maschile di Cortina d'Ampezzo, prevista per il 12 gennaio 2008, \u00e8 stata fermata dopo la discesa di Andr\u00e9 Lange e poi cancellata per scarsa visibilit\u00e0 ed \u00e8 stata recuperata la settimana successiva durante la tappa di Cesana Torinese."}
{"id": "4798149", "revid": "1543377", "url": "https://it.wikipedia.org/wiki?curid=4798149", "title": "T\u00fcrkiye 1. Basketbol Ligi 2007-2008", "text": "La T\u00fcrkiye 1. Basketbol Ligi 2007-2008 \u00e8 stata la 42\u00aa edizione del massimo campionato turco di pallacanestro maschile. La vittoria finale \u00e8 stata ad appannaggio del Fenerbah\u00e7e \u00dclker."}
{"id": "4798155", "revid": "28592", "url": "https://it.wikipedia.org/wiki?curid=4798155", "title": "Via Ostozhenka", "text": ""}
{"id": "4798156", "revid": "384917", "url": "https://it.wikipedia.org/wiki?curid=4798156", "title": "Kay Scarpetta (romanzo)", "text": "Kay Scarpetta (\"Scarpetta\") \u00e8 un romanzo della scrittrice statunitense Patricia Cornwell pubblicato nel 2008.\nTrama.\nLa notoriet\u00e0 di Kay Scarpetta induce Oscar Bane, un nano incolpato dell'omicidio della fidanzata, a chiedere che la prima visita medica gli venga effettuata dalla famosa anatomopatologa. Kay accorsa a New York ben presto si convince dell'innocenza di Oscar, ma gli indizi sono tutti contro di lui ed inoltre un sito di gossip sembra specializzato nel demolire la figura dell'accusato.\nQuesta volta una complessa macchinazione messa in piedi da un unico uomo, che \u00e8 pi\u00f9 vicino agli inquirenti di quanto sembri, verr\u00e0 scoperta lasciando per\u00f2 Lucy, la nipote di Kay, gravemente ferita."}
{"id": "4798166", "revid": "635893", "url": "https://it.wikipedia.org/wiki?curid=4798166", "title": "Akerselva", "text": "L'Akerselva (\"Aker\" = nome proprio del fiume, ed \"elva\" = fiume in Bokm\u00e5l) \u00e8 il fiume pi\u00f9 importante di Oslo (Norvegia). Nasce dal lago Maridalsvannet nei pressi di Kjels\u00e5s e sfocia nel fiordo di Oslo. \nLungo circa 9 km, in alcuni tratti scorre interrato nei pressi della citt\u00e0 di Oslo. Un tempo molto pescoso (salmone), nel 1800 fu importantissimo per la nascita e lo sviluppo dell'industria lungo il suo corso. La parte superiore, nella quale \u00e8 possibile nuotare, \u00e8 denominata \"Stilla\". Nella parte inferiore, invece, dal 1990 \u00e8 possibile pescare trote e salmoni. Dal 1970 le industrie pesanti ai lati del fiume sono state trasformate in locali commerciali per l'industria leggera, per l'artigianato, per lo sport e per la ristorazione. \u00c8 sorta pure una zona museale (museo del lavoro). Lungo le rive \u00e8 adesso possibile passeggiare grazie alla presenza di sentieri naturali."}
{"id": "4798172", "revid": "1605525", "url": "https://it.wikipedia.org/wiki?curid=4798172", "title": "Il fattore Scarpetta", "text": "Il fattore Scarpetta (\"The Scarpetta Factor\") \u00e8 un romanzo della scrittrice statunitense Patricia Cornwell pubblicato nel 2009.\nTrama.\n\u00c8 la settimana prima di Natale e Kay Scarpetta sta prestando servizio volontario presso l'Istituto di medicina legale di New York, dove le viene chiesto di esaminare il cadavere di una ventiseienne, Toni Darien, ritrovato poco prima dell'alba a Central Park. La causa del decesso sembra banale ma, quando si tratta di stabilire l'ora precisa della morte, l'ipotesi di Kay pare incompatibile con gli elementi emersi dalle indagini. Inevitabilmente l'omicidio viene messo in relazione con la recente sparizione di Hannah Starr, bellissima multimilionaria svanita nel nulla. Tutto ci\u00f2 rischia di innescare una psicosi collettiva, amplificata dall'apparizione di Kay Scarpetta a una trasmissione di attualit\u00e0 della CNN, durante la quale riceve un'inquietante telefonata da un ex paziente del marito. La CNN, tra l'altro, le propone di condurre una trasmissione, Il fattore Scarpetta, ma Kay teme di diventare lo stereotipo di se stessa. Quella sera stessa, tornata a casa, riceve un pacco sospetto, forse una bomba. Una minaccia che ha origine nel suo passato e in quello delle due persone che le sono pi\u00f9 vicine: il marito e la nipote Lucy. Il fattore Scarpetta riunisce tutti i personaggi pi\u00f9 amati da Patricia Cornwell in una New York imbiancata dalla neve, ancora pesantemente segnata dalla tragedia dell'11 settembre e scossa sia dalla crisi economica sia dalle pesanti speculazioni finanziarie. Un complicatissimo caso di omicidio, un nuovo agghiacciante capitolo nella vita di Kay Scarpetta. (vedi romanzo \"L'ultimo distretto\")."}
{"id": "4798175", "revid": "59785", "url": "https://it.wikipedia.org/wiki?curid=4798175", "title": "Yirmisekiz Mehmed \u00c7elebi", "text": "Biografia.\nNon si conosce la sua data di nascita ma \u00e8 noto che era figlio di un ufficiale dei giannizzeri, S\u00fcleyman A\u011fa, che mor\u00ec durante la campagna di P\u00e9cs. Egli stesso si arruol\u00f2 nel corpo dei giannizzeri, e dal momento che era stato nel battaglione 28 (\"\"Orta\" nella terminologia dei giannizzeri\") del corpo, gli fu affibbiato il soprannome di \"Yirmisekiz\" (\"ventotto\" in turco). I suoi discendenti, tra cui un figlio che divenne un gran visir, portarono anch'essi il nome nella forma di \"Yirmisekizzade\" (\"figlio di ventotto\").\nAnd\u00f2 avanti nella gerarchia militare e poi si orient\u00f2 verso una carriera al servizio delle finanze dello Stato, prima come sovrintendente della zecca ottomana e poi come capo contabile imperiale durante il regno di Ahmed III. Nel 1720, mentre occupava questa posizione, venne inviato a Parigi come ambasciatore ottomano presso Luigi XV di Francia. La sua ambasciata di undici mesi \u00e8 nota per essere stata la prima rappresentanza estera, di natura permanente, dell'Impero ottomano. Al suo ritorno nella capitale ottomana, Yirmisekiz Mehmed \u00c7elebi present\u00f2 i suoi contatti, le esperienze e le osservazioni al Sultano nella forma di un libro.\nIl suo sef\u00e2retn\u00e2me \u00e8 uno dei pi\u00f9 importanti esempi del genere, sia per i suoi meriti letterari che in termini di intuizioni che forn\u00ec sull'epoca e e le situazioni del tempo. Egli descrive il suo viaggio in Francia, il 40 giorni di quarantena a Tolone per paura della peste, il suo viaggio attraverso Bordeaux verso Parigi, la sua accoglienza da parte di Luigi XV, le cerimonie e gli eventi sociali a cui partecip\u00f2, in particolare una serata a teatro, luoghi di interesse di Parigi, la curiosit\u00e0 con la quale egli esamin\u00f2 la cultura occidentale e la curiosit\u00e0 che suscit\u00f2 tra i suoi interlocutori occidentali, per esempio, i suoi giorni di digiuno durante il Ramadan diventarono un motivo di incontro pubblico per le curiose donne parigine.\nOltre a stabilire il ritmo e la natura della tendenza di lungo termine nell'occidentalizzazione dell'Impero ottomano, la sua ambasciata ebbe anche ripercussioni immediate, in particolare sotto forma di nascita della prima casa editrice ottomana gestita da \u0130brahim M\u00fcteferrika, un ungherese convertito, che pubblic\u00f2 libri in turco, inaugurata nello stesso anno del 1720 come diretta conseguenza della missione di Yirmisekiz Mehmed \u00c7elebi a Parigi, e sotto la protezione personale e gli auspici di suo figlio Yirmisekizzade Mehmed Said Pasha, poi divenuto gran visir. I rinomati \"giardini Sadabad\", uno dei simboli di Costantinopoli, vennero in gran parte ispirati dalle tecniche di giardinaggio utilizzate al Palazzo delle Tuileries, descritte minuziosamente dall'autore/ambasciatore. Il suo libro venne tradotto in francese nel 1757 e successivamente anche in altre lingue occidentali\nDopo un'altra missione diplomatica, questa volta in Egitto, Yirmisekiz Mehmed \u00c7elebi fu esiliato a Cipro dopo la rivolta che ha messo fine al regno di Ahmed III. Mor\u00ec a Famagosta nel 1732 e fu sepolto nel cortile della Moschea Bu\u011fday in quella citt\u00e0. \nSuo figlio Yirmisekizzade Mehmed Said Pasci\u00e0 riacquist\u00f2 i favori imperiali poco dopo e fu inviato per un'ambasciata a Parigi nel 1742, cos\u00ec come un'altra storicamente pi\u00f9 significativa in Svezia e Polonia, che lo port\u00f2 a scrivere un altro sef\u00e2retn\u00e2me."}
{"id": "4798176", "revid": "1573940", "url": "https://it.wikipedia.org/wiki?curid=4798176", "title": "Symphodus caeruleus", "text": "Symphodus caeruleus () \u00e8 un pesce di acqua salata appartenente alla famiglia Labridae.\nDistribuzione e habitat.\n\u00c8 una specie demersale che proviene dalle Azzorre, nel nord-est dell'oceano Atlantico. Vive nelle aree ricche di vegetazione acquatica, in zone rocciose, spesso tra le alghe dei generi \"Dictyota\" e \"Cystoseira\". Vive quasi esclusivamente tra le alghe, dove si nutre, si riproduce e dove gli esemplari giovani si possono nascondere facilmente. \u00c8 una specie tipica delle acque costiere, e gli esemplari giovani sono frequenti nelle pozze delle scogliere; comunque difficilmente scende oltre i 30 m di profondit\u00e0.\nDescrizione.\nCome le altre specie del genere \"Symphodus\", \"S. caeruleus\" presenta un corpo compresso lateralmente, non particolarmente allungato e con la testa dal profilo appuntito; la lunghezza massima registrata \u00e8 di 21,5 cm. La colorazione \u00e8 prevalentemente marrone chiara, a volte tendente al grigiastro, con molte macchie irregolari pi\u00f9 scure. La pinna caudale ha il margine arrotondato. La pinna dorsale e la pinna anale sono basse e lunghe, trasparenti con il bordo azzurro e qualche macchia verde e rossastra. Sulla testa negli adulti possono esserci delle striature rosse e azzurre, sottili; sul peduncolo caudale c'\u00e8 invece una macchia. Durante il periodo riproduttivo, la livrea degli esemplari maschili tende al blu. Somiglia molto al congenere \"Symphodus trutta\", di dimensioni minori; erano considerati la stessa specie fino al 1999.\nBiologia.\nComportamento.\nI maschi adulti possono formare harem nel periodo riproduttivo ed essere territoriali.\nAlimentazione.\nSi nutre prevalentemente di piccoli invertebrati acquatici che trova sulle alghe.\nRiproduzione.\n\u00c8 oviparo e la fecondazione \u00e8 esterna; le uova vengono deposte in un nido di alghe costruito e sorvegliato dal maschio. \u00c8 una specie ermafrodita: i pesci possono nascere sia maschi che femmine, i primi raggiungono la maturit\u00e0 a 12 cm e le seconde a 14, poi gli esemplari femminili possono cambiare sesso e diventare maschi.\nConservazione.\nQuesta specie viene classificata come \"a rischio minimo\" (LC) dalla lista rossa IUCN perch\u00e9 non \u00e8 minacciata da particolari pericoli e perch\u00e9 \u00e8 diffusa in diverse aree protette."}
{"id": "4798178", "revid": "62748", "url": "https://it.wikipedia.org/wiki?curid=4798178", "title": "Mehmed Efendi", "text": ""}
{"id": "4798182", "revid": "1406147", "url": "https://it.wikipedia.org/wiki?curid=4798182", "title": "Associazione Sportiva Taranto 1969-1970", "text": "Questa pagina raccoglie le informazioni riguardanti l'Associazione Sportiva Taranto nelle competizioni ufficiali della stagione 1969-1970.\nStagione.\nNella stagione 1969-1970 il Taranto disputa il campionato di Serie B, con 33 punti arriva al terz'ultimo posto in classifica con Atalanta, Catanzaro e Reggiana, retrocede la Reggiana per peggior differenza reti, insieme al Piacenza con 32 punti ed al Genoa con 29 punti. Salgono in Serie A il Varese che vince il torneo con 49 punti, il Foggia ed il Catania seconde con 48 punti.\nDopo nove anni di Serie C, con la sentenza della CAF che conferma l'illecito sportivo della Casertana nella scorsa stagione, il Taranto ritorna in Serie B ed ottiene una sofferta salvezza, sempre affidato all'allenatore Mario Caciagli disputa un girone di andata difficile, chiuso con 14 punti all'ultimo posto con il Piacenza, ed un discreto girone di ritorno con un punto a giornata, vale a dire 19 punti, nel totale si arriva a 33 punti, con una differenza reti di -8, la Reggiana con la differenza reti a -9 retrocede in Serie C. Il miglior marcatore stagionale tarantino \u00e8 stato Bruno Beretti con sette reti. I rossobl\u00f9 hanno subito quattro giornate di squalifica del campo, per un pugno sferrato all'arbitro da un pseudo tifoso, il 4 gennaio 1970, nella partita Taranto-Perugia, persa a tavolino (0-2). Alla Coppa Italia aveva partecipato la Casertana, inserita nel settimo girone, disputato ai primi di settembre, quando la sentenza di condanna, non era ancora stata confermata dalla CAF."}
{"id": "4798184", "revid": "580197", "url": "https://it.wikipedia.org/wiki?curid=4798184", "title": "Azzedine Doukha", "text": ""}
{"id": "4798188", "revid": "155613", "url": "https://it.wikipedia.org/wiki?curid=4798188", "title": "Parrocchia San Giuseppe e Madonna di Lourdes", "text": ""}
{"id": "4798189", "revid": "729019", "url": "https://it.wikipedia.org/wiki?curid=4798189", "title": "Planten un Blomen", "text": "Planten un Blomen (\"Piante e fiori\", in lingua basso tedesca) \u00e8 un giardino botanico di Amburgo, in Germania, situato lungo la St. Peterburger Stra\u00dfe, nel distretto di Hamburg-Mitte, e realizzato come tale a partire dal 1934/1935.\nDescrizione.\nIl parco si estende per 47 ettari lungo le antiche fortificazioni cittadine del XVII secolo, tra la Millerntor (quartiere di St. Pauli) e il Congress Center Hamburg.\nPlanten un Blomen ospita vari giardini a tema, tra cui una serra con piante esotiche, un giardino delle rose e il pi\u00f9 grande giardino giapponese d'Europa. All'interno del giardino si trova inoltre una sala da t\u00e8, in funzione da maggio a settembre.\nNel parco vivono varie specie animali, quali anitre selvatiche, lepri, scoiattoli, ecc.\nNei mesi che vanno da maggio a settembre, nel giardino si svolgono serate con concerti con giochi d'acqua e luce, ai quali partecipano gruppi jazz, gruppi folcloristici da tutto il mondo e l'orchestra della polizia. Nei mesi invernali, il giardino si trasforma invece in una pista per il pattinaggio su ghiaccio.\nStoria.\nNell'area in cui sorge Planten un Blomen trovava posto un tempo lo zoo di Amburgo.\nNel 1930, l'area fu trasformata in un parco cittadino.\nIl giardino botanico fu creato tra il 1934 e il 1935 da Karl Plomin in occasione della Niederdeutsche Gartenschau.\nNel 1953, 1963 e 1973, Planten un Blomen ospit\u00f2 delle esposizioni botaniche internazionali.\nPunti d'interesse.\nGiardino delle rose.\nIl giardino delle rose, che si estende per circa 5.000\u00a0m\u00b2, ospita circa 300 variet\u00e0 di rose.\nGiardino giapponese.\nIl giardino giapponese, il pi\u00f9 grande del genere in Europa, fu creato nel 1988 dall'architetto Yoshikuni Araki."}
{"id": "4798195", "revid": "2062469", "url": "https://it.wikipedia.org/wiki?curid=4798195", "title": "Gilmoreteius", "text": "Il gilmoreteio (gen. Gilmoreteius), noto anche come macrocefalosauro (gen. Macrocephalosaurus), \u00e8 un rettile estinto appartenente agli squamati. Visse nel Cretaceo superiore (Campaniano, circa 75 milioni di anni fa) e i suoi resti fossili sono stati ritrovati in Mongolia.\nDescrizione.\nQuesto animale doveva assomigliare a una grossa lucertola, lunga circa un metro. Il cranio, tuttavia, era molto particolare: era alto ed eccezionalmente corto, con orbite allungate (erano alte la met\u00e0 della lunghezza) e pi\u00f9 piccole della finestra temporale laterale. La mascella era convessa ventralmente, cos\u00ec come la mandibola. I denti premascellari erano minuscoli, e quelli mascellari erano multicuspidati e a forma di foglia, come nelle odierne iguane. \nLe clavicole erano ampie, mentre la scapola era relativamente corta e le zampe anteriori erano robuste. Le dita delle zampe anteriori erano corte, ma dotate di artigli forti e allungati. Anche le zampe posteriori erano corte e robuste, ma le dita erano lunghe.\nClassificazione.\nQuesto animale \u00e8 stato descritto per la prima volta nel 1943 da Charles Whitney Gilmore, sulla base di resti fossili rinvenuti in strati del Campaniano, nella formazione Djadokhta in Mongolia, nella zona nota come Shabarakh Usu (o Bayn Dzak). Gilmore descrisse i resti come Macrocephalosaurus ferrugenous. Il nome generico era gi\u00e0 stato utilizzato in precedenza, e nel 1998 Langer ridenomin\u00f2 il genere \"Gilmoreteius\". Nel frattempo, nel 1975 Sulimski descrisse due nuove specie, sempre del Campaniano della Mongolia (formazione di Barun Goyot): \"M. gilmorei \"(localit\u00e0 di Khermeen Tsav) e \"M. chulsanensis\" (localit\u00e0 di Khulsan). \nSulimski attribu\u00ec \"Macrocephalosaurus \"a una nuova famiglia di lucertole scincomorfe, i Macrocephalosauridae; attualmente questa famiglia \u00e8 nota come Gilmoreteiidae (Langer, 1998) e fa parte di un clade pi\u00f9 ampio (Boreoteiioidea o Polyglyphandontia) comprendente numerose forme di lucertole erbivore dalla dentatura specializzata.\nPaleobiologia.\n\"Gilmoreteius \"era senza dubbio un rettile molto specializzato. \u00c8 probabile che si nutrisse di vegetali. La dentatura simile a quella delle attuali iguane indica che questo animale potrebbe aver avuto una dieta simile. "}
{"id": "4798198", "revid": "599013", "url": "https://it.wikipedia.org/wiki?curid=4798198", "title": "Gary Cuozzo", "text": "Carriera professionistica.\nDopo non essere stato scelto nel Draft NFL, Cuozzo gioc\u00f2 nella lega per dieci stagioni dal 1963 al 1972. Inizi\u00f2 la sua carriera con i Baltimore Colts come riserva di Johnny Unitas. Quando quest'ultimo si infortun\u00f2 nel 1965, Cuozzo lo sostitu\u00ec ma fin\u00ec per infortunarsi anch'egli. Fu scambiato con i New Orleans Saints, al loro primo anno nella lega, nel 1967, diventando il primo quarterback titolare della storia della franchigia. L'anno successivo fu scambiato coi Minnesota Vikings. Dopo quattro anni nel Minnesota, Cuozzo fu scambiato coi St. Louis Cardinals nel 1972, ritirandosi a fine stagione.\nVittorie e premi.\n\"Nessuno\""}
{"id": "4798200", "revid": "767487", "url": "https://it.wikipedia.org/wiki?curid=4798200", "title": "Almanac Singers", "text": "The Almanac Singers fu un gruppo di musica folk statunitense, attivo tra il 1940 e il 1943, fondato da Millard Lampbell, Lee Hays, Pete Seeger e Woody Guthrie. Le loro canzoni, spesso a sfondo politico, denunciavano i mali della societ\u00e0 contemporanea, schierandosi contro il razzismo e la guerra, e difendevano valori come la pace o l'uguaglianza.\nBiografia.\nConsiderati il primo importante gruppo folk di protesta della musica americana, iniziarono la loro attivit\u00e0 nel 1940.\nIl gruppo, inizialmente concepito come trio (costituito da Pete Seeger, Millard Lampbell e Lee Hays), divenne quartetto nel 1941, quando Woody Guthrie si un\u00ec al progetto, anche se solo come sporadico collaboratore.\nNel tempo, molti artisti hanno suonato con il gruppo; ad esempio Sis Cunningham, (John) Peter Hawes e suo fratello Baldwin \"Butch\" Hawes, Bess Lomax Hawes (moglie di Butch e sorella di Alan Lomax), Cisco Houston, Arthur Stern, Josh White, Jackie (Gibson) Alper, Burl Ives, (Hiram) Jaime Lowden e Sam Gary."}
{"id": "4798213", "revid": "74801", "url": "https://it.wikipedia.org/wiki?curid=4798213", "title": "Jacques Aubuchon", "text": "Ha recitato in 17 film dal 1953 al 1989 ed \u00e8 apparso in oltre cento produzioni televisive dal 1953 al 1984. Fu accreditato anche con i nomi Jac Aubuchon e Jaques Aubuchon.\nBiografia.\nJacques Aubuchon nacque a Fitchburg, in Massachusetts, il 30 ottobre 1924. Inizi\u00f2 a lavorare come attore in teatro e fece parte di diverse produzioni a Broadway. Fece il suo debutto al cinema e in televisione nel 1953.\nPer la TV vanta una lunga serie di partecipazioni a serie televisive. Interpret\u00f2 tra gli altri, Magwitch in un doppio episodio della serie \"Robert Montgomery Presents\" nel 1954 e il capo dei nativi Pali Urulu in sette episodi della serie \"Un equipaggio tutto matto\" dal 1962 al 1964. Inanell\u00f2 molte altre partecipazioni dagli anni cinquanta agli anni ottanta in veste di guest star o di interprete di perlopi\u00f9 minori in numerosi episodi e spesso interpretando pi\u00f9 personaggi per serie. Si possono altres\u00ec citare tre episodi di \"Man Against Crime\", tre episodi di \"Studio One\", due episodi di \"Sugarfoot\", due episodi di \"Indirizzo permanente\", due episodi di \"Laredo\", due episodi di \"Tarzan\", quattro episodi di \"Gunsmoke\" e quattro episodi di \"Gunsmoke\".\nPer il cinema ha interpretato, tra gli altri, August Hempel in \"Solo per te ho vissuto\" del 1953, Demetrios Sofotes in \"Tempeste sotto i mari\" del 1953, Volov in \"Operation Manhunt\" del 1954, Nerone in \"Il calice d'argento\" del 1954, Miguel Collada in \"I falsari di Cuba\" del 1957, Clem Williams in \"La strada dell'oro\" del 1957, Sam Winscott in \"L'arma della gloria\" del 1957, Bahrwell in \"Scorciatoia per l'inferno\" del 1957, Carl Kogan in \"Il contrabbandiere\" del 1958, Stefano in \"Geremia, cane e spia\" del 1959, Jacques Pleschette in \"Twenty Plus Two\" del 1961, Papa Ponchon, il padre di Giselle, in \"Monsieur Cognac\" del 1964, Dimitri in \"McHale's Navy Joins the Air Force\" del 1965, Carter Fenton in \"The Love God?\" del 1969, il capitano Belkins in \"The Hoax\" del 1972 e il senzatetto per il suo ultimo ruolo cinematografico in \"Mergers &amp; Acquisitions\" del 1989.\nL'ultimo suo ruolo per la televisione fu quello di Clinton Rudd per la serie \"Autostop per il cielo\" interpretato nell'episodio \"Hotel of Dreams\" trasmesso il 12 dicembre 1984. Mor\u00ec a Woodland Hills, in California, il 28 dicembre 1991."}
{"id": "4798227", "revid": "1149807", "url": "https://it.wikipedia.org/wiki?curid=4798227", "title": "Andrew Knott", "text": "Biografia.\nHa debuttato al cinema nel 1993, a 13 anni, interpretando Dickon ne \"Il giardino segreto\"; da questo ruolo fu candidato agli Young Artist Awards.\nNegli anni a seguire, ha lavorato soprattutto in serie televisive.\nDoppiatori italiani.\nNelle versioni in italiano dei suoi lavori, Andrew Knott \u00e8 stato doppiato da:"}
{"id": "4798229", "revid": "1728", "url": "https://it.wikipedia.org/wiki?curid=4798229", "title": "Enrico Montazio", "text": "Biografia.\nStudi\u00f2 lettere e medicina a Pisa . Diresse \"La Rivista di Firenze\" e \"Il Popolano\". Fu processato per via dei suoi scritti dopo la fuga del Granduca e condannato a 90 mesi. La pena gli fu commutata in esilio. And\u00f2 a Marsiglia e poi a Parigi. Fece ritorno a Firenze nel 1865. Collabor\u00f2 a \"La Gazzetta d'Italia\" e tradusse romanzi stranieri."}
{"id": "4798231", "revid": "120630312", "url": "https://it.wikipedia.org/wiki?curid=4798231", "title": "Navi corazzate dell'epoca pre-industriale", "text": "La moderna nave corazzata nacque nel XIX secolo come logica conseguenza degli sviluppi tecnologici del periodo, in particolare la propulsione a vapore e lo sviluppo di proiettili esplosivi. Tuttavia, si hanno tracce di navi da guerra in legno con corazzature in metallo o di navi a costruzione mista, con strutture in metallo, fasciame in legno e corazzatura in metallo, gi\u00e0 in epoca ellenistica.\nIn Europa, in epoca pre-industriale, furono realizzate navi con strutture in ferro impiegate come rostri, ma esistono anche documentazioni su navi dotate di corazzatura metallica, talvolta equipaggiate con artiglieria navale. In Estremo Oriente ci sono testimonianze di navi da guerra con corazzatura metallica e dotate di artiglieria navale a partire dal XVI secolo.\nVa comunque sottolineato che, sia per i casi europei sia per quelli orientali, sia l'effettiva entit\u00e0 sia il reale scopo di tale corazzature \u00e8 ancora dibattuto.\nIn Europa.\nLa corazzatura va distinta dalla pratica di rivestire in metallo gli scafi in legno per preservarli dai tarli marini. Per tale scopo, le navi mercantili greche adottavano rivestimenti in piombo gi\u00e0 nel V secolo a.C.\nEsempi simili di epoca romana sono le navi rinvenute nel lago di Nemi, che avevano un sottile rivestimento in piombo.\nLa pratica fu riesumata da spagnoli e portoghesi durante l'epoca delle grandi esplorazioni, mentre negli anni 1760 la Royal Navy rivest\u00ec in rame l'opera viva delle sue navi da guerra.\nUn primo esempio di nave il cui rivestimento aveva l'uso di corazzature \u00e8 l'enorme \"Siracusia\", progettata da Archimede per conto di Gerone II, tiranno di Siracusa, intorno al 240 a.C. che era caratterizzata da piattaforme in bronzo sugli alberi e da una palizzata in ferro anti-abbordaggio.\nLa sua carena era rivestita con lastre di piombo fissate con chiodi di bronzo.\nLe navi \"catafratte\" romane, cio\u00e8 le navi dotate di ponte di coperta su cui potevano trovare posto congegni di lancio o di abbordaggio, avevano i fianchi protetti da uno strato di catrame e piombo. Anche se questo non offriva molta protezione in caso di speronamento, esso proteggeva la nave dall'usura sul lungo periodo.\nUn piccolo numero di navi vichinghe, all'inizio dell'XI secolo, furono rinforzate con ferro nella zona della linea di galleggiamento. Tra queste la nave di Eir\u00edkr H\u00e1konarson.\nLe navi di Pietro IV di Aragona adottavano protezioni in cuoio per contrastare i razzi, impiegati come armi da guerra gi\u00e0 dall'XI secolo. L'uso di protezioni in cuoio era gi\u00e0 in uso in epoca romana.\nUna nave con placcatura in ferro sulle costole fu commissionata nel 1505 da Juan Lope de Lazcano, ammiraglio basco della flotta spagnola.\nLa \"Santa Anna\", una caracca con lo scafo rivestito in piombo impiegata dai Cavalieri Ospitalieri, \u00e8 considerato da alcuni autori come una prima forma di nave corazzata.\nDal 1522 al 1540 la \"Santa Anna\" oper\u00f2 con successo nel Mar Mediterraneo contro le navi dell'Impero ottomano.\nIl \"Galeone di Venezia\", la nave ammiraglia della flotta veneziana che inflisse gravi danni ai turchi nella battaglia di Prevesa (1538), era rivestita con piastre in metallo.\nDurante l'assedio di Anversa nel 1585, parte della guerra degli ottant'anni, i ribelli olandesi ricoprirono parzialmente con lastre di ferro il loro man-of-war \"Finis Bellis\".\nNel 1782, durante il grande assedio di Gibilterra, furono impiegate batterie galleggianti dotate di una pesante corazzatura, spessa 1,8\" (circa 4,5 cm), posizionata su un supporto di assi di legno, sbarre di ferro e cuoio, ma incontrarono poco successo.\nEstremo Oriente.\nCome in Europa, anche in Oriente si iniziarono a rivestire le carene della navi con sottili fogli di metallo per ridurne il deterioramento. Nella battaglia delle Scogliere Rosse, combattuta nel 208, le navi da guerra erano ricoperte di pelli bagnate come difesa contro le armi incendiarie.\nNel 1130, nella battaglia di Huangtiandang, i marinai della flotta J\u012bn costruirono protezioni, dotate di aperture per i remi, in materiale sconosciuto e probabilmente come risposta a un'operazione analoga effettuata dalla flotta avversaria.\nSotto la dinastia Song, su proposta del generale Qin Shifu, furono costruiti due prototipi di navi mosse da ruote a pale. Tali navi sarebbero state dotate di una corazzatura in placche di ferro su entrambi i lati.\nNel 1578, il daimy\u014d Oda Nobunaga ordin\u00f2 la costruzione di sei Atakebune, secondo una fonte chiamate anche Tekk\u014dsen, letteralmente \"navi di ferro\".\nQuesto supporterebbe l'ipotesi che le loro sovrastrutture erano rinforzate con piastre di ferro, per contrastare colpi di artiglieria e frecce infuocate.\nQueste navi, un primitivo tipo di batteria galleggiante, armate con un paio cannoni e molti archibugi di grosso calibro, furono descritte dal missionario gesuita italiano Gnecchi-Soldo Organtino come protette da piastre di ferro spesse 2\u20133\u00a0cm. \nTali navi furono descritte anche da un altro missionario gesuita, il portoghese Lu\u00eds Fr\u00f3is, che per\u00f2 non menzion\u00f2 tali protezioni in ferro.\nFu proprio grazie alle Atakebune che Nobunaga sconfisse la flotta del rivale M\u014dri Terumoto alla foce del fiume Kizu, vicino a Osaka, nel 1578. Un possibile impiego di corazzature in lastre di ferro si verifica durante le invasioni giapponesi della Corea del 1592-1598, quando una fonte giapponese cita le Kobukson, o \"navi tartaruga\", descrivendole come \"ricoperte di ferro\".\nSecondo lo storico britannico Stephen Turnbull, i giapponesi reagirono ordinando lastre di ferro da applicare alle navi in costruzione, in modo da poter neutralizzare le Kobukson.\nSecondo lo storico Samuel Hawley, per\u00f2, la frase giapponese che cita le Kobukson potrebbe non significare necessariamente che esse fossero effettivamente ricoperte da una corazzatura di ferro, ma pi\u00f9 semplicemente che presentassero delle punte in ferro sul tetto per contrastare un eventuale abbordaggio nemico.\nEffettivamente, le fonti coreane dell'epoca non supportano l'affermazione che le Kobukson fossero corazzate.\nL'ammiraglio Yi Sun Sin, il presunto inventore delle Kobukson, in riferimento a queste ultime nelle sue memorie riporta solo la presenza di punte di ferro sul tetto, per ferire i nemici che tentino di salire a bordo, ma non menziona alcuna copertura in ferro.\nAllo stesso modo Yi Pun, suo nipote e cronista di guerra, nelle sue memorie parla solo di \"punte di ferro\" sul ponte.\nGli annali del re Seonjo, una raccolta completa di documenti ufficiali del periodo, non fanno menzione alcuna di navi corazzate in ferro.\nInfine, il primo ministro coreano Yu Seong-ryong descrisse le Kobukson come ricoperte da tavole di legno."}
{"id": "4798233", "revid": "922639", "url": "https://it.wikipedia.org/wiki?curid=4798233", "title": "Enrico Valtancoli", "text": ""}
{"id": "4798236", "revid": "767487", "url": "https://it.wikipedia.org/wiki?curid=4798236", "title": "The Escape (film 1914)", "text": "The Escape \u00e8 un film muto del 1914 diretto da D.W. Griffith. Si basa sull'omonimo lavoro teatrale scritta da Paul Armstrong (che qui firma anche la sceneggiatura), andato in scena a Broadway il 20 settembre 1913 al Lyric Theatre. \u00c8 ritenuto un film perduto.\nTrama.\nTrama in inglese su AFI\nProduzione.\nIl film fu prodotto dalla Majestic Motion Picture Company.\nDistribuzione.\nDistribuito dalla Mutual, il film usc\u00ec nelle sale cinematografiche statunitensi il 1\u00ba giugno 1914. Non si conoscono copie ancora esistenti della pellicola che viene considerata presumibilmente perduta."}
{"id": "4798239", "revid": "1573940", "url": "https://it.wikipedia.org/wiki?curid=4798239", "title": "Cryptachaea riparia", "text": "Cryptachaea riparia () \u00e8 un ragno appartenente alla famiglia Theridiidae.\nDistribuzione.\nLa specie \u00e8 stata rinvenuta in varie localit\u00e0 della regione paleartica.\nTassonomia.\nNon sono stati esaminati esemplari di questa specie dal 2010.\nAttualmente, a dicembre 2013, non sono note sottospecie"}
{"id": "4798245", "revid": "729019", "url": "https://it.wikipedia.org/wiki?curid=4798245", "title": "FGF23", "text": "Il fattore di crescita dei fibroblasti 23 o FGF23 (dall'inglese Fibroblast Growth Factor 23) \u00e8 una proteina che nell'uomo \u00e8 codificata dal gene FGF23.\nL'FGF23 appartiene alla famiglia dei fattori di crescita dei fibroblasti, coinvolta nel metabolismo dei fosfati.\nFunzione.\nSecondo gli studi effettuati finora, la funzione principale di FGF23 \u00e8 regolare la concentrazione dei fosfati nel plasma. Il fattore di crescita \u00e8 secreto da osteoblasti e osteoclasti in risposta ad aumentate concentrazioni plasmatiche di vitamina D. Esso agisce sui reni riducendo l'espressione di NPT2, un cotrasportatore sodio-fosfato localizzato nel tubulo prossimale. In questo modo FGF23 riduce il riassorbimento tubulare dei fosfati, aumentandone l'escrezione urinaria.\nNelle persone affette da malattia renale cronica, poich\u00e9 i meccanismi di escrezione dei fosfati sono compromessi, si instaura una progressiva tendenza all'aumento della concentrazione dei fosfati nel sangue (iperfosfatemia). Questo \u00e8 uno stimolo per la produzione di FGF23, che agisce a livello renale inibendo l'enzima 1-alfa-idrossilasi e quindi riducendo la produzione di vitamina D attiva (calcitriolo). Ci\u00f2 porta a riduzione dell'assorbimento di calcio nell'intestino e del riassorbimento di questo elemento dal tessuto osseo, determinando complessivamente una riduzione della concentrazione di calcio nel sangue. Al tempo stesso FGF23 agirebbe sulle paratiroidi riducendo la produzione di paratormone e l'iperplasia delle cellule che lo compongono, in un complesso meccanismo di autoregolazione.\nSignificato clinico.\nIl gene FGF23 \u00e8 localizzato sul cromosoma 12 ed \u00e8 formato da tre esoni. Alcune mutazioni di questo gene possono rendere la proteina prodotta resistente alla proteolisi, prolungandone l'attivit\u00e0. Questo porta ad un'ingente perdita renale di fosfati con conseguenti anomalie della mineralizzazione ossea, come avviene nel rachitismo ipofosfatemico autosomico dominante. FGF23 \u00e8 inoltre prodotto in quantit\u00e0 anomale da alcuni tumori, come il tumore mesenchimale fosfaturico. Si tratta di un tumore benigno di origine mesenchimale che si manifesta con osteomalacia, in questo caso un esempio di sindrome paraneoplastica.\nAl contrario, si ritiene che la perdita di attivit\u00e0 del gene porti ad aumento dei livelli di fosfato nel sangue e ad una sindrome clinica caratterizzata da calcinosi. Il gene FGF23 \u00e8 stato identificato per la prima volta proprio in base alle mutazioni associate al rachitismo ipofosfatemico dominante.\nPrima che l'FGF23 fosse scoperto, nel 2000, si era gi\u00e0 ipotizzata l'esistenza di una proteina che svolgesse le stesse funzioni. Tale ipotetica proteina era stata denominata \"fosfatonina\"."}
{"id": "4798248", "revid": "287204", "url": "https://it.wikipedia.org/wiki?curid=4798248", "title": "Labrisomidae", "text": "I Labrisomidae sono una famiglia di pesci ossei d'acqua salata appartenenti all'ordine Perciformes.\nDistribuzione e habitat.\nQueste specie sono diffuse nelle acque tropicali dell'Oceano Atlantico e del Pacifico, dove prediligono fondali poco profondi (fino ad un massimo di 10 metri circa) di sabbia, rocce o praterie di Posidonia.\nDescrizione.\nPresentano un corpo arrotondato e allungato, poco compresso ai fianchi, con testa arrotondata, occhi grandi, pinne robuste, la dorsale che copre quasi tutto il dorso, retta da raggi spinosi o da raggi morbidi, secondo la specie; la caudale \u00e8 arrotondata, cos\u00ec come le pinne pettorali, molto ampie. Le pinne ventrali sono lunghe e sottili, quasi filiformi. Alcune specie non presentano scaglie (5 nel genere \"Stathmonotus\"). Molte specie presentano piccole escrescenze piumate (cirri) su occhi, nuca e narici. &lt;br&gt;\nLa livrea tende ad essere mimetica, con sfondi che variano dal bianco al sabbia al ruggine, striati, chiazzati e marezzati di bruno, rosso e nero. \nLe dimensioni sono minute: variano dai 1,7\u00a0cm di \"Starksia langi\" ai 35 di \"Labrisomus philippii\"\nRiproduzione.\nSono pesci ovipari, con l'eccezione dei generi \"Starksia\" e \"Xenomeda\", vivipari: in \"Starksia \"sono presenti nei maschi organi fecondatori (gonopodio).\nAlimentazione.\nSi nutrono di piccoli invertebrati marini.\nSpecie.\nLa famiglia comprende 118 specie, suddivise in 14 generi"}
{"id": "4798250", "revid": "308752", "url": "https://it.wikipedia.org/wiki?curid=4798250", "title": "Motore posteriore-centrale", "text": ""}
{"id": "4798260", "revid": "1573940", "url": "https://it.wikipedia.org/wiki?curid=4798260", "title": "Centrolabrus exoletus", "text": "Centrolabrus exoletus () \u00e8 un pesce di acqua salata appartenente alla famiglia Labridae.\nDistribuzione e habitat.\nProviene dall'est dell'oceano Atlantico ed \u00e8 presente anche in Groenlandia. Il suo areale si estende dalle coste del Portogallo alla Norvegia; \u00e8 presente anche in Gran Bretagna e Irlanda. Raramente \u00e8 stato trovato nel mar Mediterraneo, lungo le coste della Spagna. Si trova prevalentemente in aree molto ricche di vegetazione acquatica come le praterie di fanerogame marine ed \u00e8 una specie tipica delle acque costiere non particolarmente profonde.\nDescrizione.\nPresenta un corpo leggermente compresso lateralmente, con la testa dal profilo appuntito. Il ventre \u00e8 bianco, mentre il corpo \u00e8 prevalentemente dorato. A differenza delle altre specie del genere \"Centrolabrus\", il dorso \u00e8 rossastro con delle macchie blu-grigiastre e non marrone con macchie pi\u00f9 scure. La pinna caudale ha il margine arrotondato e scuro; la pinna dorsale e la pinna anale sono basse e lunghe. La lunghezza massima registrata \u00e8 di 18 cm; pu\u00f2 raggiungere l'et\u00e0 di 6 anni.\nBiologia.\nAlimentazione.\nLa sua dieta \u00e8 prevalentemente carnivora, composta in particolare da piccoli invertebrati acquatici, soprattutto crostacei.\nRiproduzione.\n\u00c8 oviparo e la fecondazione \u00e8 esterna; le uova vengono deposte in estate in un nido di alghe costruito e sorvegliato dal maschio. Alla schiusa, le larve sono lunghe 3 mm.\nConservazione.\nQuesta specie viene classificata come \"a rischio minimo\" (LC) dalla lista rossa IUCN perch\u00e9 non \u00e8 minacciata da particolari pericoli e perch\u00e9 \u00e8 diffusa in diverse aree protette."}
{"id": "4798263", "revid": "1543377", "url": "https://it.wikipedia.org/wiki?curid=4798263", "title": "Yunus Emre", "text": "Ha avuto, e seguita ad avere, un'enorme influenza sulla letteratura turca, grazie al fatto che le sue opere furono scritte in lingua turca - parlata allora nell'Anatolia centrale e occidentale e da anonimi poeti popolari, cantastorie e narratori di favole, d'indovinelli (\"tekerlemeler\") e di proverbi, anzich\u00e9 ricorrere alle consuete lingue araba e persiana - e diffusamente conosciute, accanto a quelle di Ahmet Yesevi e di Sultan Walad.\nCome \"Il libro di Dede Korkut\", un antico e anonimo componimento epico centro-asiatico redatto in lingua Oghuz, che non a caso ispir\u00f2 Yunus Emre nel suo occasionale ricorso dei \"tekerlemeler\", l'opera fu trasmessa oralmente dai suoi contemporanei: tradizione questa che perdur\u00f2 a lungo.\nIn seguito all'invasione mongola dell'Anatolia, agevolata dalla sconfitta del Sultanato di Rum nel 1243 (Battaglia di K\u00f6se Da\u011f), la letteratura musulmana d'impianto mistico prosper\u00f2 in Anatolia, e Yunus Emre divenne uno dei poeti maggiormente apprezzati. I poemi di Sultan Yunus Emre \u2014 malgrado l'apparente semplicit\u00e0 di facciata \u2014 veicolano invece concetti mistici abbastanza complessi.\nEgli rimane una figura popolare in un buon numero di Paesi, dall'Azerbaigian ai Balcani, e ben sette localit\u00e0 si disputano l'onore di attribuirsi il luogo della sua sepoltura.\nL'immagine di Yunus Emre \u00e8 stata riportata nel 2009 sul retro della banconota da 200 lire turche."}
{"id": "4798265", "revid": "767487", "url": "https://it.wikipedia.org/wiki?curid=4798265", "title": "Marcel Loncle", "text": "Carriera.\nNazionale.\nVenne convocato nella Nazionale olimpica di calcio della Francia, per disputare le XVII Olimpiadi. Con i \"blues\" ottenne il secondo posto del girone D della fase a gruppi.\nHa collezionato due presenze con la propria Nazionale."}
{"id": "4798268", "revid": "767487", "url": "https://it.wikipedia.org/wiki?curid=4798268", "title": "Musa Qurbanov", "text": "Carriera.\nClub.\nDopo aver giocato nella seconda e terza serie del campionato sovietico, gioca nella massima serie del neonato campionato azero.\nNazionale.\nDebutta nel 1992 con la Nazionale azera, giocando poi un'altra partita l'anno successivo."}
{"id": "4798277", "revid": "767487", "url": "https://it.wikipedia.org/wiki?curid=4798277", "title": "La casa tempestosa", "text": "La casa tempestosa (\"The Rough House\") \u00e8 un film comico muto del 1917, diretto e interpretato da Roscoe Arbuckle e Buster Keaton.\nTrama.\nIl signor Rough, sua moglie e sua suocera gestiscono un villaggio turistico sul mare. Buster \u00e8 un giardiniere che spegne un incendio scoppiato per causa del signor Rough, poi diventa un fattorino che litiga col cuoco, infine questi due si arruolano nella polizia."}
{"id": "4798278", "revid": "767487", "url": "https://it.wikipedia.org/wiki?curid=4798278", "title": "Zaur Ramazanov", "text": "Carriera.\nClub.\nHa sempre giocato nella massima serie del campionato azero con varie squadre.\nNazionale.\nDebutta nel 2003 con la Nazionale azera, giocando 15 partite fino al 2008."}
{"id": "4798279", "revid": "287204", "url": "https://it.wikipedia.org/wiki?curid=4798279", "title": "137\u00b0 Squadriglia Radar Remota", "text": ""}
{"id": "4798282", "revid": "124123", "url": "https://it.wikipedia.org/wiki?curid=4798282", "title": "Philippe Dupouy", "text": "Il Minor Planet Center gli accredita la scoperta di due asteroidi, effettuate tra il 1997 e il 1998, entrambe in collaborazione con Fr\u00e9d\u00e9ric Mar\u00e9chal.\nInoltre nel 1997 ha coscoperto la cometa periodica C/1997 J2 (Meunier-Dupouy) in collaborazione con Michel Meunier. Con questa scoperta sono stati i primi astrofili a scoprire una cometa con l'ausilio di un telescopio remoto.\nGli \u00e8 stato dedicato l'asteroide 214485 Dupouy."}
{"id": "4798284", "revid": "767487", "url": "https://it.wikipedia.org/wiki?curid=4798284", "title": "Real Love (The Beatles)", "text": "Real Love \u00e8 un EP dei Beatles pubblicato nel 1996 per promuovere l\"'Anthology 2\"; \u00e8 il seguito dell'EP \"Free as a Bird\".\nDescrizione.\nSolo \"Real Love\" \u00e8 stato pubblicato sull\"'Anthology 2\".\nReal Love.\nCome \"Free as a Bird\", \"Real Love\" \u00e8 uno dei brani che Lennon aveva registrato come demo casalinghi nella seconda met\u00e0 degli anni settanta, quando si era ritirato dalle scene musicali per stare con il figlio Sean. A differenza di \"Free as a Bird\" questo brano era gi\u00e0 parzialmente conosciuto dai fan, ed era stato incluso, in una versione con solo Lennon alla chitarra acustica, nella colonna sonora del film \"\".\nBaby's in Black.\nLa versione originale era stata pubblicata sull'album \"Beatles for Sale\"; questa versione \u00e8 stata registrata all'Hollywood Bowl nel 1965, ma non inclusa nell'album \"The Beatles at the Hollywood Bowl\". \u00c8 stata pubblicata per fare in modo che tutti i fans la potessero ascoltare. \u00c8 anche il lato B del singolo \"Real Love/ Baby's in Black\".\nHere, There and Everywhere.\nLa versione qui pubblicata \u00e8 un mix tra il nastro 7, con la voce di McCartney, e con i cori del nastro 13. Compaiono anche le chitarre acustiche e la batteria.\nYellow Submarine.\nQuesta versione differisce da quella pubblicata per la presenza di un breve monologo parlato, che venne eliminato in fase di montaggio."}
{"id": "4798285", "revid": "599013", "url": "https://it.wikipedia.org/wiki?curid=4798285", "title": "El\u00e7in R\u0259hmanov", "text": "Carriera.\nClub.\nHa giocato nella massima serie del campionato estone e azero.\nNazionale.\nDebutta nel 1997 con la Nazionale azera, giocando 7 partite fino al 2004."}
{"id": "4798288", "revid": "110157", "url": "https://it.wikipedia.org/wiki?curid=4798288", "title": "T\u00fcrkiye 1. Basketbol Ligi 2005-2006", "text": "La T\u00fcrkiye 1. Basketbol Ligi 2005-2006 \u00e8 stata la 40\u00aa edizione del massimo campionato turco di pallacanestro maschile. La vittoria finale \u00e8 stata ad appannaggio dell'\u00dclkerspor."}
{"id": "4798290", "revid": "253269", "url": "https://it.wikipedia.org/wiki?curid=4798290", "title": "Ned Glass", "text": "Glass ha recitato in diverse produzioni per la televisione, oltre 120 dal 1952 al 1982, e in oltre 80 produzioni cinematografiche dal 1937 al 1981.\nBiografia.\nNed Glass nacque in Polonia il 1\u00ba aprile 1906 ma si trasfer\u00ec presto a New York. Qui inizi\u00f2 a lavorare come attore in teatro e fece parte di diverse produzioni a Broadway e nel vaudeville fin dagli anni trenta. Debutt\u00f2 al cinema alla fine degli anni trenta e in televisione agli inizi degli anni cinquanta.\nPer la TV interpret\u00f2, tra gli altri, il master sergeant Andy Pendleton in 14 episodi della serie \"The Phil Silvers Show\" (1955-1956), Sylvester in due episodi della serie \"Peter Gunn\" (1960), pi\u00f9 altri tre episodi con altri ruoli, il dottor Abraham Goodman in cinque episodi della serie \"Ben Casey\" (1965-1966), pi\u00f9 altri due episodi con altri ruoli, Jerry Dale in quattro episodi della serie \"Fair Exchange\" (1962-1963), Hastings in quattro episodi della serie \"Per favore non mangiate le margherite\" (1965-1966), lo scienziato Reynolds in quattro episodi della serie \"Mr. Terrific\" (1967), Sol Cooper (ruolo per il quale fu candidato per un Emmy Award nel 1969) in 16 episodi della serie \"Giulia\" (1968-1971) e lo zio 'Moe' Plotnick in 24 episodi della serie \"Bridget Loves Bernie\" (1972-1973). Interpret\u00f2 inoltre numerosi altri personaggi secondari o ruoli da guest star in molti episodi di serie televisive dagli anni cinquanta agli anni ottanta, anche con ruoli diversi in pi\u00f9 di un episodio; partecip\u00f2, tra l'altro a due episodi di \"Trackdown\", tre episodi di \"I racconti del West\", tre episodi di \"Have Gun - Will Travel\", quattro episodi di \"Gli intoccabili\", tre episodi di \"Il fuggiasco\", due episodi di \"\", due episodi di \"Baretta\" e tre episodi di \"Trapper John\". Prese parte anche a due episodi della serie classica di \"Ai confini della realt\u00e0\" trasmessi nel 1960 e nel 1961.\nCollezion\u00f2 inoltre numerose presenze anche per il cinema. La sua carriera cinematografica sub\u00ec tuttavia un rallentamento quando fu inserito agli inizi degli anni cinquanta nella lista nera di Hollywood (periodo nel quale compariva spesso nelle produzioni non accreditato) dalla quale fu cancellato solo agli inizi degli anni 60. Dopo la completa riabilitazione, nel 1961 partecip\u00f2 nel ruolo di Doc al film \"West Side Story\". Interpret\u00f2 poi personaggi di Max Lieberman in \"Pugno proibito\" (1962), Baldy in \"Come ingannare mio marito\" (1962), Mr. Sparrow in \"Quella strana condizione di pap\u00e0\" (1963), Leopold W. Gideon in \"Sciarada\" (1963), Lippy in \"L'affare Blindfold\" (1965), Doc Schindler in \"Non per soldi... ma per denaro\" (1966), Sid Fivush in \"Salvate la tigre\" (1973) e Arty Bale in \"The All-American Boy\" (1973).\nFu accreditato per l'ultima volta sugli schermi televisivi in un episodio trasmesso il 20 dicembre 1982, intitolato \"I'll Be Home for Christmas\" e facente parte della serie \"New York New York\", nel quale interpret\u00f2 il ruolo di un borseggiatore, mentre per il cinema l'ultimo personaggio a cui diede vita fu quello di Sam nel film \"Street Music\" (1981) Mor\u00ec a Encino, in California, il 15 giugno 1984.."}
{"id": "4798291", "revid": "3791", "url": "https://it.wikipedia.org/wiki?curid=4798291", "title": "Wales Office", "text": ""}
{"id": "4798292", "revid": "110157", "url": "https://it.wikipedia.org/wiki?curid=4798292", "title": "Pro A 2007-2008 (pallavolo femminile)", "text": "La Pro A francese di pallavolo femminile 2007-2008 si \u00e8 svolto dal 13 ottobre 2007 al 27 aprile 2008: al torneo hanno partecipato 14 squadre di club francesi e la vittoria finale \u00e8 andata per la tredicesima volta, l'undicesima consecutiva, al Racing Club de Cannes.\nRegolamento.\nLe squadre hanno disputato un girone all'italiana, con gare di andata e ritorno, per un totale di ventidue giornate; al termine della \"regular season\":"}
{"id": "4798293", "revid": "830939", "url": "https://it.wikipedia.org/wiki?curid=4798293", "title": "Lingua winaray", "text": ""}
{"id": "4798294", "revid": "59976", "url": "https://it.wikipedia.org/wiki?curid=4798294", "title": "Cosmodromo di Xichang", "text": ""}
