{"id": "4816798", "revid": "1565034", "url": "https://it.wikipedia.org/wiki?curid=4816798", "title": "Kelvin Edward Felix", "text": "Biografia.\nKelvin Edward Felix \u00e8 nato il 15 febbraio 1933 nella capitale Roseau, parrocchia amministrativa di Saint George e diocesi di Roseau, sulla costa sud-occidentale della colonia britannica di Dominica (oggi repubblica indipendente nel Commonwealth delle nazioni); \u00e8 il sesto dei nove figli del maggiore Edward Mosley Felix, sovrintendente di polizia, e di sua moglie Melanie Cadette.\nFormazione e ministero sacerdotale.\nHa ricevuto l'istruzione primaria alla \"Roseau Boys School\", proseguendo poi gli studi secondari alla \"Dominica Grammar School\", dove si \u00e8 distinto per la partecipazione ai tornei giovanili di cricket, calcio ed atletica, ottenendo alla fine il diploma. Sentendo maturare la vocazione al sacerdozio, nel 1951 si \u00e8 trasferito a Porto di Spagna, in Trinidad e Tobago, per iscriversi al \"Saint John Vianney Seminary\" per gli studi in filosofia e teologia. Al termine del quinquennio di studi, ha ricevuto l'ordinazione sacerdotale l'8 aprile 1956, in Dominica, per imposizione delle mani di Patrick Finbar Ryan, O.P., arcivescovo metropolita di Porto di Spagna; si \u00e8 incardinato, ventitreenne, come primo presbitero della diocesi di Roseau, il primo mai ordinato in Dominica.\nPoco dopo l'ordinazione ha cominciato il ministero pastorale servendo in diverse parrocchie della sua patria e sull'isola di Saint Kitts per sei anni. Nel 1962 si \u00e8 trasferito ad Antigonish, in Canada, dove ha studiato presso il \"Coady International Institute\" della \"Saint Francis Xavier University\", conseguendo la specializzazione in educazione degli adulti nel 1963. In seguito si \u00e8 trasferito a South Bend, negli Stati Uniti d'America, per frequentare l'Universit\u00e0 di Notre Dame e dove nel 1967 ha ottenuto il master in sociologia ed antropologia.\nInfine si \u00e8 trasferito in Inghilterra per continuare gli studi post-laurea all'Universit\u00e0 di Bradford, conseguendo il dottorato in sociologia nel 1970; al contempo ha prestato servizio come cappellano della comunit\u00e0 caraibica della citt\u00e0 di Bradford e nel resto del West Yorkshire. Avendo notato le difficili condizioni socio-economiche dei suoi fedeli, ha anche fondato il \"Bradford Credit Union\", una cooperativa per fornire aiuti finanziari ai migranti caraibici nel Regno Unito.\nSuccessivamente \u00e8 tornato a Trinidad e Tobago, ricoprendo per un biennio il ruolo docente di sociologia e teologia pastorale al \"Saint John Vianney Seminary\", dove era gi\u00e0 stato studente, ed al \"Saint Augustine Campus\" dell'Universit\u00e0 delle Indie occidentali. Nel 1972 \u00e8 poi rientrato a Dominica, dove \u00e8 stato nominato preside della \"Saint Mary Accademy\", liceo cattolico maschile che era stato chiuso per via dei disordini provocati dal movimento Black Power, riuscendo ad avviare nuovamente le attivit\u00e0 scolastiche e restituendone la direzione didattica ai Fratelli cristiani. Nel 1975 \u00e8 divenuto segretario generale aggiunto della Conferenza delle Chiese dei Caraibi, incarico svolto fino alla promozione all'episcopato.\nMinistero episcopale.\nIl 17 luglio 1981 papa Giovanni Paolo II lo ha nominato, quarantottenne, arcivescovo metropolita di Castries; \u00e8 succeduto a Patrick Webster, O.S.B., dimessosi per motivi di salute il 10 maggio 1979 a soli cinquantacinque anni. Ha ricevuto la consacrazione episcopale il 5 ottobre seguente, nella cattedrale dell'Immacolata Concezione a Castries, per imposizione delle mani di Paul Fouad Na\u00efm Tabet, arcivescovo titolare di Sinna e nunzio apostolico in Trinidad e Tobago, Giamaica, Bahamas e Barbados, assistito dai co-consacranti Gordon Anthony Pantin, C.S.Sp., arcivescovo metropolita di Porto di Spagna, e Samuel Emmanuel Carter, S.I., arcivescovo metropolita di Kingston in Giamaica; ha preso possesso dell'arcidiocesi durante la stessa cerimonia. Come suo motto episcopale ha scelto \"Ut omnes unum sint\", che tradotto vuol dire \"Perch\u00e9 tutti siano una cosa sola\" (Giovanni 17, 21).\nLo stesso anno \u00e8 stato eletto anche presidente della Conferenza delle Chiese dei Caraibi, ricoprendo tale incarico fino al 1986. Il 29 giugno 1982, giorno della solennit\u00e0 dei Santi Pietro e Paolo, si \u00e8 recato nella basilica di San Pietro in Vaticano, dove il papa gli ha imposto il pallio, simbolo di comunione tra il metropolita e la Santa Sede.\nNel 1984 si \u00e8 recato in Vaticano, assieme agli altri membri dell'episcopato delle Antille, per la visita \"ad limina apostolorum\", allo scopo di discutere con il pontefice della situazione e dei problemi relativi alla sua zona pastorale.\nIl 7 luglio 1986 ha accolto Giovanni Paolo II durante il suo viaggio apostolico a Saint Lucia, il primo di un papa in questo Paese, organizzando i preparativi e coinvolgendo gli altri vescovi nonch\u00e9 i capi di Governo della Comunit\u00e0 Caraibica. Lo stesso anno ha ricevuto anche la laurea honoris causa in legge dalla \"Saint Francis Xavier University\" di Antigonish; inoltre in quegli anni il pontefice lo ha nominato anche membro del Pontificio consiglio per la famiglia, del Pontificio consiglio per il dialogo interreligioso e del Consiglio per l'America del Sinodo dei vescovi, prendendo parte a tutte le riunioni annuali.\nNel 1991 \u00e8 stato eletto presidente della Conferenza episcopale delle Antille subentrando a Samuel Emmanuel Carter, S.I.; \u00e8 stato confermato nell'incarico per un secondo mandato nel 1994, concludendolo nel 1997 quando gli \u00e8 succeduto Edgerton Roland Clarke, arcivescovo metropolita di Kingston in Giamaica.\n\u00c8 stato insignito anche di diverse onorificenze: ufficiale dell'Ordine dell'Impero Britannico il 13 giugno 1992, conferitagli dalla regina Elisabetta II a Buckingham Palace; la Medaglia d'Onore per i Servizi Meritori della Dominica nel 1999; la Medaglia d'Onore dell'Ordine di Saint Lucia nel 2002.\nDurante il suo ministero episcopale si \u00e8 dedicato alla formazione del clero, promuovendo la preparazione di diaconi permanenti e catechisti e fondando l'associazione dei preti diocesani nonch\u00e9 il pre-seminario \"John Paul II\" della provincia di Castries e della regione; il suo impegno si \u00e8 indirizzato anche verso le organizzazioni religiose, istituendo il noviziato di un ordine religioso femminile al servizio dell\u2019arcidiocesi. Inoltre per i fedeli laici ha istituito un centro per la formazione della leadership locale (oggi intitolo a lui), la casa \"Sister Lucy\" per i cittadini in difficolt\u00e0, realizzata mettendo a disposizione la sua residenza episcopale, e l'organizzazione provinciale Caritas Antille con sede a Santa Lucia per il servizio dei poveri e dei bisognosi della regione.\nIl 2 maggio 2002 si \u00e8 recato nuovamente in visita \"ad limina\" assieme agli altri vescovi antillani; \u00e8 stato ricevuto in udienza assieme agli altri membri del Consiglio per l'America del Sinodo dei vescovi il 5 novembre 2004.\nIl 12 aprile 2006 \u00e8 stato aggredito da un uomo con un coltello, poco dopo aver terminato un'omelia serale appena fuori dalla cattedrale dell'Immacolata Concezione a Castries: l'uomo \u00e8 corso dietro all'arcivescovo, che si \u00e8 accorto di un movimento di taglio alla gola, alla fine non risultato fatale perch\u00e9 attutito dal colletto, e poi ha spinto l'aggressore all'indietro. Un evento simile si era gi\u00e0 verificato la notte di capodanno del 2000, quando una suora \u00e8 stata uccisa ed un'altra ferita.\nMentre si avvicinava all'et\u00e0 del pensionamento, ha chiesto alla Santa Sede la nomina di un arcivescovo coadiutore per garantire una successione agevole nell'arcidiocesi ed il 19 luglio 2007 \u00e8 stato scelto Robert Rivas, O.P., fino ad allora vescovo di Kingstown, che ha fatto il proprio ingresso il 14 ottobre successivo. Il 15 febbraio 2008 papa Benedetto XVI ha accettato la sua rinuncia dal governo pastorale dell'arcidiocesi di Castries dopo ventisette anni per raggiunti limiti d'et\u00e0, ai sensi del can. 401 \u00a7 1 del Codice di diritto canonico, divenendone arcivescovo emerito il giorno del suo settantacinquesimo compleanno; contestualmente gli \u00e8 succeduto il sessantunenne coadiutore Rivas.\nDopo le sue dimissioni \u00e8 tornato al suo luogo di nascita, Dominica, ed ha servito come sacerdote della parrocchia di Grandbay e poi a Soufriere, dove tuttora risiede ed aiuta.\nCardinalato.\nIl 12 gennaio 2014, durante l'angelus domenicale, papa Francesco ha annunciato la sua creazione a cardinale nel concistoro del 22 febbraio seguente, il primo del suo pontificato; avendo gi\u00e0 ottantuno anni al momento dell'annuncio, non ha il diritto di entrare in conclave e di essere membro dei dicasteri della Curia romana, in conformit\u00e0 all'art. II \u00a7 1-2 del motu proprio \"Ingravescentem Aetatem\", pubblicato da papa Paolo VI il 21 novembre 1970.\nDurante la cerimonia, svoltasi alle ore 11:00 presso la basilica di San Pietro in Vaticano, gli sono stati conferiti la berretta, l'anello cardinalizio ed il titolo presbiterale di Santa Maria della Salute a Primavalle, vacante dal 28 febbraio 2013, giorno della morte del cardinale francese Jean Marcel Honor\u00e9, arcivescovo emerito di Tours. Ha preso possesso della sua chiesa titolare durante una cerimonia svoltasi il 31 maggio successivo alle ore 18:30.\nIl 16 aprile 2018 si \u00e8 recato ancora in Vaticano per la visita \"ad limina\" con i vescovi della Conferenza episcopale delle Antille.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4816811", "revid": "830939", "url": "https://it.wikipedia.org/wiki?curid=4816811", "title": "Christian Friedrich Heinrich Wimmer", "text": "Biografia.\nWimmer era ispettore scolastico e direttore del Reale Ginnasio Federico-Guglielmo di Breslavia.\nCome botanico egli si dedic\u00f2 intensamente al genere dei salici. Il genere \"Wimmeria\", appartenente alla famiglia delle Celastraceae, \u00e8 stato cos\u00ec denominato in suo onore.\nIl 15 ottobre 1841 Wimmer venne accolto quale membro dell'Accademia Cesarea Leopoldina di Schweinfurt.\nCome filologo Wimmer si occup\u00f2 degli scritti fitologici di Aristotile e di Teofrasto, dell'opera del quale forn\u00ec una raccolta di frammenti."}
{"id": "4816820", "revid": "767487", "url": "https://it.wikipedia.org/wiki?curid=4816820", "title": "The Curate at the Races", "text": "The Curate at the Races \u00e8 un cortometraggio muto del 1909 diretto da Lewin Fitzhamon e interpretato da Harry Buss.\nTrama.\nAlle corse, un curato ubriaco \u00e8 alle prese con un allibratore.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 113,4 metri - usc\u00ec nelle sale cinematografiche britanniche nel maggio 1909. L'Empire Film Company lo distribu\u00ec negli Stati Uniti nel luglio dello stesso anno.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4816824", "revid": "767487", "url": "https://it.wikipedia.org/wiki?curid=4816824", "title": "The Treacherous Policeman", "text": "The Treacherous Policeman \u00e8 un cortometraggio muto del 1909 diretto da Theo Bouwmeester (Theo Frenkel).\nTrama.\nUn poliziotto disonesto, dopo aver investito il padre di una ragazza, accusa il suo rivale.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 206 metri - usc\u00ec nelle sale cinematografiche britanniche nel maggio 1909. L'Empire Film Company lo distribu\u00ec negli Stati Uniti il 24 luglio dello stesso anno.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4816826", "revid": "767487", "url": "https://it.wikipedia.org/wiki?curid=4816826", "title": "The Villain's Downfall", "text": "The Villain's Downfall \u00e8 un cortometraggio muto del 1909 diretto da Lewin Fitzhamon.\nTrama.\nRicco e malvagio, un uomo rapisce una ragazza. Un motociclista lo insegue e lui lo chiude in una casa vuota che d\u00e0 alle fiamme.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 89,1 metri - usc\u00ec nelle sale cinematografiche britanniche nel maggio 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4816830", "revid": "767487", "url": "https://it.wikipedia.org/wiki?curid=4816830", "title": "Too Much Lobster", "text": "Too Much Lobster \u00e8 un cortometraggio muto del 1909 diretto da Lewin Fitzhamon.\nTrama.\nDopo un pasto abbondante, un uomo si addormenta. Bench\u00e9 sia sposato, i suoi sogni sono popolati da splendide ragazze.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 89,1 metri - usc\u00ec nelle sale cinematografiche britanniche nel maggio 1909. L'Empire Film Company lo distribu\u00ec negli Stati Uniti il 17 luglio dello stesso anno, con il titolo \"Too Much Lobster for Supper\".\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4816833", "revid": "767487", "url": "https://it.wikipedia.org/wiki?curid=4816833", "title": "A Pair of Truants", "text": "A Pair of Truants \u00e8 un cortometraggio muto del 1909 diretto da Lewin Fitzhamon.\nTrama.\nUn mascalzone mette nei guai un ragazzino che diventa un capro espiatorio.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 121,92 metri - usc\u00ec nelle sale cinematografiche britanniche nell'aprile 1909. L'Empire Film Company lo distribu\u00ec negli Stati Uniti nel luglio dello stesso anno.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4816836", "revid": "767487", "url": "https://it.wikipedia.org/wiki?curid=4816836", "title": "The Dentist's Daughter", "text": "The Dentist's Daughter \u00e8 un cortometraggio muto del 1909 diretto da Lewin Fitzhamon.\nTrama.\nUn innamorato va dal dentista fingendo un gran mal di denti. In realt\u00e0, \u00e8 una scusa per introdursi in casa e scappare con la figlia del dottore.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 91,44 metri - usc\u00ec nelle sale cinematografiche britanniche nell'aprile 1909. L'Empire Film Company lo distribu\u00ec negli Stati Uniti nel giugno dello stesso anno.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4816843", "revid": "767487", "url": "https://it.wikipedia.org/wiki?curid=4816843", "title": "The Gypsy Child", "text": "The Gypsy Child \u00e8 un cortometraggio muto del 1909 diretto da Lewin Fitzhamon.\nTrama.\nUn cavallo salva un bambino riuscendo a portare gli zingari dove si trova il piccolo perso in mezzo alla neve.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 121,92 metri - usc\u00ec nelle sale cinematografiche britanniche nell'aprile 1909. L'Empire Film Company lo distribu\u00ec negli Stati Uniti nel giugno dello stesso anno con il titolo \"The Gypsy's Child\".\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4816844", "revid": "121018654", "url": "https://it.wikipedia.org/wiki?curid=4816844", "title": "Additivi per materie plastiche", "text": "Gli additivi per materie plastiche sono rappresentati da diverse famiglie di prodotti chimici a base di diversi composti organici o inorganici che conferiscono determinate caratteristiche chimico-fisiche durante il processo di trasformazione della resina (polimero) in semilavorato (granulo) e/o in manufatto. \nClassificazione.\nTra i pi\u00f9 importanti additivi ricordiamo:"}
{"id": "4816846", "revid": "6923", "url": "https://it.wikipedia.org/wiki?curid=4816846", "title": "Pilosella aurantiaca", "text": "Lo sparviere aranciato (nome scientifico Pilosella aurantiaca ) \u00e8 una pianta erbacea spermatofita dicotiledone della famiglia delle Asteraceae.\nEtimologia.\nIl nome generico (\"Pilosella\") deriva dal latino \"pilosus\" (significa \"peloso\") e si riferisce all'aspetto piuttosto pubescente di queste piante. L'epiteto specifico (\"aurantiaca\" = colore arancio) fa riferimento al colore di fiori.\nIl binomio scientifico della pianta di questa voce \u00e8 stato proposto inizialmente da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, perfezionato successivamente dai botanici Friedrich Wilhelm Schultz (1804-1876), farmacista e botanico germanico, e da Carl(Karl) Heinrich `Bipontinus' Schultz (1805-1867), fisico e botanico germanico, nella pubblicazione \"Flora; oder, (allgemeine) botanische Zeitung. Regensburg, Jena - 45(27): 426. 1862\" del 1862.\nDescrizione.\nQuesta pianta pu\u00f2 raggiungere una altezza compresa tra 20 \u2013 60\u00a0cm. La forma biologica \u00e8 emicriptofite scapose (H scap), ossia in generale \u00e8 una pianta erbacea, a ciclo biologico perenne, con gemme svernanti al livello del suolo e protette dalla lettiera o dalla neve e con l'asse fiorale eretto e spesso privo di foglie. Questa pianta \u00e8 provvista di lattice (i vasi latticiferi sono anastomizzati).\nRadici.\nLe radici sono secondarie da rizoma.\nFoglie.\nLe foglie sono sia basali che cauline disposte in modo alterno. Quelle basali hanno delle forme da oblanceolate a lineari-spatolate con apici ottusi o acuti; il colore \u00e8 verde sia sopra che sotto e spesso sono arrossate all'apice; i bordi sono continui o con dentelli tuberculiformi; sui nervi e sui margini sono presenti dei peli chiari di 1 \u2013 2\u00a0mm (sono presenti anche dei rari peli stellati). Quelle cauline sono poche (1 - 2) e simili a quelle basali; in genere hanno forme lanceolate e sono subsessili. Dimensioni delle foglie inferiori: larghezza 1 - 1,5\u00a0cm; lunghezza 6 \u2013 15\u00a0cm.\nInfiorescenza.\nLe infiorescenze sono composte da pochi capolini peduncolati: da 2 a 6 (massimo 20) in formazioni corimbose contratte. I peduncoli sono ricoperti da abbondanti setole e ghiandole e pochi peli semplici o stellati. I capolini sono formati da un involucro composto da brattee (o squame) disposte su una sola serie (mancano quelle esterne), all'interno delle quali un ricettacolo fa da base ai fiori tutti ligulati. L'involucro \u00e8 formato da squame scure o nerastre, in alcuni casi con orlo chiaro, disposte a spirale e con lunghezze progressivamente crescenti; la pelosit\u00e0 delle squame \u00e8 composta da abbondanti setole e ghiandole e pochi peli semplici e stellati. Il ricettacolo \u00e8 nudo (ossia privo di pagliette a protezione della base dei fiori). Diametro dei capolini: 15 \u2013 25\u00a0mm. Lunghezza dell'involucro: 7 \u2013 9\u00a0mm.\nFiore.\nI fiori sono tutti del tipo ligulato (il tipo tubuloso, i fiori del disco, presente nella maggioranza delle Asteraceae, qui \u00e8 assente), sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori sono ermafroditi e zigomorfi.\nFrutti.\nI frutti sono degli acheni con pappo. Gli acheni, bruno-scuri o nerastri, a forma colonnare-obconica, sono ristretti alla base (e ingrossati all'apice), mentre la superficie (liscia o appena rugosa) \u00e8 provvista di 10 coste terminati nella parte alta con un dentello. Il pappo \u00e8 formato da setole semplici, color bianco sporco, disposte su una sola serie, tutte sottili e della stessa lunghezza. Lunghezza degli acheni: 1,5 - 3,5\u00a0mm.\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza della \"Pilosella aurantiaca\" (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale e comprende oltre 23000 specie distribuite su 1535 generi (22750 specie e 1530 generi secondo altre fonti). All'interno della famiglia il genere \"Pilosella\" fa parte della sottofamiglia Cichorioideae (una delle 12 sottofamiglie nella quale \u00e8 stata suddivisa la famiglia Asteraceae); mentre Cichorieae \u00e8 una delle 7 trib\u00f9 della sottofamiglia, e la sottotrib\u00f9 Hieraciinae \u00e8 una dell 11 sottotrib\u00f9 di Cichorieae. \"P. aurantiaca\" appartiene a un genere estremamente polimorfo con maggioranza di specie apomittiche. Di questo genere sono descritte circa 250 specie, delle quali circa 150 e pi\u00f9 sono presenti nella flora spontanea italiana. Altre fonti ne contano fino a 3000 (tra specie sessuali e specie apomittiche) con la sola specie \"Pilosella officinarum\" composta da oltre 600 specie collegate.\nIl numero cromosomico di \"P. aurantiaca\" \u00e8: 2n = 36.\nIl basionimo per questa specie \u00e8: \"Hieracium aurantiacum\" .\nPolimorfia.\nLa specie di questa voce fa parte di un gruppo polimorfo (la maggioranza delle specie di questo gruppo sono apomittiche). Di questo gruppo alcuni taxon (4) sono sottospecie o variet\u00e0 di \"P. aurantiaca\", altri sono considerati \"intermediari\" (o impropriamente \"ibridi\" in quanto queste specie essendo apomittiche non si incrociano e quindi non danno prole feconda) con altre specie. A causa di ci\u00f2 si pongono dei problemi di sistematica quasi insolubili e per avere uno sguardo d'insieme su questa grande variabilit\u00e0 pu\u00f2 essere necessario assumere un diverso concetto di specie. Nella \"Flora d'Italia\" sono proposte due nuove unit\u00e0 tassonomiche: (1) gruppo-cardinale (insieme di forme elementari di singole serie evolutive come le specie o le agamospecie con proprie combinazioni di caratteri morfologici); (2) gruppo-intermediario (insieme di specie o agamospecie che riuniscono i caratteri morfologici di due o pi\u00f9 gruppi-cardinali).\nSottospecie.\nPer questa specie sono riconosciute 3 sottospecie, tutte sono presenti nella flora spontanea italiana. Il seguente elenco indica per ogni sottospecie l'Autore con l'anno di pubblicazione e la distribuzione euro-mediterranea:\nUna quarta sottospecie, \"Pilosella aurantiaca\" subsp. \"carpathicola\" , non \u00e8 riconosciuta da tutte le checklist.\nIntermediari (o ibridi).\nSandro Pignatti nella \"Flora d'Italia\" descrive alcuni \"intermediari\", presenti in Italia, con altri gruppi (\"P. floribunda\", \"P. officinarum\" e altri):\nSinonimi.\nQuesta entit\u00e0 ha avuto nel tempo diverse nomenclature. L'elenco seguente indica alcuni tra i sinonimi pi\u00f9 frequenti:"}
{"id": "4816848", "revid": "767487", "url": "https://it.wikipedia.org/wiki?curid=4816848", "title": "The Miser and the Child", "text": "The Miser and the Child \u00e8 un cortometraggio muto del 1909 diretto da Lewin Fitzhamon.\nTrama.\nUn avaro costringe il bambino della figlia morta a fare l'accattone finch\u00e9 il piccolo non viene salvato dal ritorno del padre militare.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 205,74 metri - usc\u00ec nelle sale cinematografiche britanniche nell'aprile 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4816857", "revid": "599013", "url": "https://it.wikipedia.org/wiki?curid=4816857", "title": "The Dog and the Bone", "text": ""}
{"id": "4816858", "revid": "767487", "url": "https://it.wikipedia.org/wiki?curid=4816858", "title": "The Dog and the Bone (film 1909)", "text": "The Dog and the Bone \u00e8 un cortometraggio muto del 1909 diretto da Frank Wilson.\nTrama.\nUn cane, dopo aver rubato un osso, viene inseguito dal macellaio. All'inseguimento si uniscono altre persone e altri cani.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 89,1 metri - usc\u00ec nelle sale cinematografiche britanniche nel maggio 1909. L'Empire Film Company lo distribu\u00ec negli Stati Uniti nel luglio dello stesso anno.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4816863", "revid": "729019", "url": "https://it.wikipedia.org/wiki?curid=4816863", "title": "Stazione di Funabashi-Nichidaimae", "text": "La \u00e8 una stazione ferroviaria situata a Funabashi, nella prefettura di Chiba, in Giappone. Serve la ferrovia Rapida T\u014dy\u014d, un'estensione a gestione privata della linea T\u014dzai della Tokyo Metro.\nStruttura.\nLa stazione \u00e8 realizzata sottoterra, con due binari passanti e due marciapiedi laterali."}
{"id": "4816864", "revid": "212348", "url": "https://it.wikipedia.org/wiki?curid=4816864", "title": "Spooky (Lush)", "text": "Spooky \u00e8 il primo album discografico del gruppo musicale shoegaze inglese Lush, pubblicato nel gennaio 1992 dalla 4AD."}
{"id": "4816865", "revid": "729019", "url": "https://it.wikipedia.org/wiki?curid=4816865", "title": "Stazione di Yachiyo-Midorigaoka", "text": "La \u00e8 una stazione ferroviaria situata nella citt\u00e0 di Yachiyo, nella prefettura di Chiba, in Giappone. Serve la ferrovia Rapida T\u014dy\u014d, un'estensione a gestione privata della linea T\u014dzai della Tokyo Metro.\nStruttura.\nLa stazione \u00e8 realizzata su viadotto, con quattro binari passanti e due marciapiedi a isola."}
{"id": "4816866", "revid": "767487", "url": "https://it.wikipedia.org/wiki?curid=4816866", "title": "A Sinner's Repentance", "text": "A Sinner's Repentance \u00e8 un cortometraggio muto del 1909 diretto da Theo Bouwmeester (Theo Frenkel).\nTrama.\nUn ubriacone torna sulla retta via quando \u00e8 testimone del drammatico salvataggio ad opera di un chierico di un bambino povero e affamato che stava per essere investito da un autobus.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 198 metri - usc\u00ec nelle sale cinematografiche britanniche nel dicembre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4816873", "revid": "547034", "url": "https://it.wikipedia.org/wiki?curid=4816873", "title": "Split (Lush)", "text": "Split \u00e8 il secondo album discografico del gruppo musicale shoegaze inglese Lush, pubblicato nel giugno 1994 dalla 4AD."}
{"id": "4816875", "revid": "729019", "url": "https://it.wikipedia.org/wiki?curid=4816875", "title": "Stazione di Yachiyo-Ch\u016b\u014d", "text": "La \u00e8 una stazione ferroviaria situata nella citt\u00e0 di Yachiyo, nella prefettura di Chiba, in Giappone. Serve la ferrovia Rapida T\u014dy\u014d, un'estensione a gestione privata della linea T\u014dzai della Tokyo Metro.\nStruttura.\nLa stazione \u00e8 realizzata su viadotto, con due binari passanti e due marciapiedi laterali."}
{"id": "4816877", "revid": "767487", "url": "https://it.wikipedia.org/wiki?curid=4816877", "title": "An Attempt to Smash a Bank", "text": "An Attempt to Smash a Bank \u00e8 un cortometraggio muto del 1909 diretto da Theo Bouwmeester (Theo Frenkel).\nTrama.\nRespinto dalla figlia di un banchiere, un milionario si vendica ritirando tutto il suo denaro depositato in banca per provocare la rovina dell'istituto e quella della ragazza.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 190 metri - usc\u00ec nelle sale cinematografiche britanniche nel dicembre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4816878", "revid": "729019", "url": "https://it.wikipedia.org/wiki?curid=4816878", "title": "Stazione di Murakami (Chiba)", "text": "La \u00e8 una stazione ferroviaria situata nella citt\u00e0 di Yachiyo, nella prefettura di Chiba, in Giappone. Serve la ferrovia Rapida T\u014dy\u014d, un'estensione a gestione privata della linea T\u014dzai della Tokyo Metro.\nStruttura.\nLa stazione \u00e8 realizzata su viadotto, con due binari passanti e due marciapiedi laterali."}
{"id": "4816879", "revid": "643662", "url": "https://it.wikipedia.org/wiki?curid=4816879", "title": "Lovelife", "text": "Lovelife \u00e8 il terzo ed ultimo album discografico in studio del gruppo musicale shoegaze inglese Lush, pubblicato nel marzo 1996 dalla 4AD."}
{"id": "4816881", "revid": "287204", "url": "https://it.wikipedia.org/wiki?curid=4816881", "title": "P\u00ebtr Aleksandrovi\u010d Tolstoj", "text": "Biografia.\nP\u00ebtr Tolstoj discendeva dal ramo Or\u00ebl della famiglia Tolstoj, dato che il padre Aleksandr Tolstoj era nipote del conte P\u00ebtr Andreevi\u010d Tolstoj. Nel 1775 si arruol\u00f2 nel reggimento Preobra\u017eenskij della guardia imperiale, iniziando il servizio il 21 maggio 1785 come aiutante di campo del principe Nikolaj Saltykov. Lo stesso anno fu promosso tenente colonnello, e nel 1788\u20131790 partecip\u00f2 alla guerra russo-svedese.\nNel 1794 svolse un importante ruolo nell'assedio di Varsavia e fu promosso colonnello. Il 24 ottobre 1794 comand\u00f2 due battaglioni nella battaglia di Praga. Al suo ritorno l'imperatrice Caterina II confer\u00ec a Tolstoj l'Ordine di San Giorgio di 3\u00ba grado, nominandolo capo del reggimento di dragoni Pskov. Il 9 novembre 1797 ottenne il grado di maggior generale con la nomina a capo del reggimento dragoni Ni\u017enij Novgorod, e lo stesso anno ricevette l'Ordine di Sant'Anna di 1\u00ba grado.\nAlla fine del 1798 fu inviato presso l'arciduca Carlo d'Austria come messaggero di Aleksandr Vasil'evi\u010d Suvorov. Dopo le campagne del 1799 fu promosso tenente generale e divenne membro del collegio di guerra e del Senato di governo. Nel 1802 fu nominato governatore di guerra di Vyborg, e l'anno seguente di San Pietroburgo. Tolstoj divenne famoso per la sua generosit\u00e0, donando denaro ai poveri ed ai soldati dei reggimenti della guardia. In questo periodo comand\u00f2 anche il reggimento Preobra\u017eenskij.\nNel settembre 1805 part\u00ec con 20\u00a0000 uomini per la Pomerania, operando in Germania settentrionale sotto al comando generale di re Gustavo IV Adolfo di Svezia. Conquist\u00f2 Hannover e torn\u00f2 in Russia dopo la battaglia di Austerlitz. All'inizio della guerra della quarta coalizione, l'imperatore Alessandro invi\u00f2 Tolstoj a fare da mediatore tra i comandanti Bennigsen e Buxhoeveden, per poi raccontare all'imperatore stesso del loro litigio. Dopo la nomina di Bennigsen a comandante in capo, Tolstoj ne divenne generale.\nDal 14 ottobre 1807 al 1\u00ba ottobre 1808 fu ambasciatore a Parigi. Il suo principale obiettivo fu quello di controllare l'osservanza della pace di Tilsit, ma Tolstoj scrisse ad Alessandro che tutte le promesse di Napoleone erano bugie, lo preg\u00f2 di non credergli, e di prepararsi all'invasione francese della Russia. Raccomand\u00f2 al governo russo le misure di protezione per un eventuale assalto di Napoleone: aumentare al massimo le forze militari, spostarsi sul confine occidentale, firmare un accordo segreto con l'Austria, terminare la guerra contro Turchia e Svezia, firmare la pace con l'Inghilterra ed organizzare una nuova coalizione anti-francese con Prussia ed Austria. Data la mancanza di esperienza diplomatica, i suoi sforzi furono inutili e, dopo il congresso di Erfurt, Tolstoj fu richiamato. L'operato di Tolstoj avrebbe comunque potuto far precipitare le relazioni tra Alessandro e Napoleone.\nTra il 1809 ed il 1812 visse in una sua propriet\u00e0 nei pressi di Tula. Nel 1812 form\u00f2 e comand\u00f2 le milizie dei governatorati di Ni\u017enij Novgorod, Simbirsk, Kazan', Vjatka e Orenburg. Nel 1813 partecip\u00f2 alla presa di Dresda e Magdeburgo.\nIl 19 giugno 1814 fu promosso generale, e il 16 gennaio 1816 nominato capo del 4\u00ba e 5\u00ba reggimento di fanteria. A partire dal 30 agosto 1823 fu membro del consiglio di Stato. Durante il regno dell'imperatore Nicola I ricevette l'Ordine di Sant'Andrea.\nDiede le dimissioni nel 1839. P\u00ebtr Tolstoj mor\u00ec a Mosca e fu sepolto nel monastero Donskoj."}
{"id": "4816883", "revid": "287204", "url": "https://it.wikipedia.org/wiki?curid=4816883", "title": "Petr Aleksandrovic Tolstoj", "text": ""}
{"id": "4816884", "revid": "19933", "url": "https://it.wikipedia.org/wiki?curid=4816884", "title": "Pyotr Aleksandrovich Tolstoy", "text": ""}
{"id": "4816886", "revid": "729019", "url": "https://it.wikipedia.org/wiki?curid=4816886", "title": "Stazione di T\u014dy\u014d-Katsutadai", "text": "La \u00e8 una stazione ferroviaria situata nella citt\u00e0 di Yachiyo, nella prefettura di Chiba, in Giappone. Serve da capolinea per la ferrovia Rapida T\u014dy\u014d, un'estensione a gestione privata della linea T\u014dzai della Tokyo Metro. La stazione \u00e8 integrata con quella di Katsutadai della linea Keisei principale delle ferrovie Keisei, situata in superficie.\nStruttura.\nLa stazione \u00e8 sotterranea, con due binari terminali e un marciapiede a isola centrale situato al secondo piano interrato."}
{"id": "4816888", "revid": "767487", "url": "https://it.wikipedia.org/wiki?curid=4816888", "title": "The Girl Who Joined the Bushrangers", "text": "The Girl Who Joined the Bushrangers \u00e8 un cortometraggio muto del 1909 diretto da Lewin Fitzhamon.\nTrama.\nUna ragazza si unisce ai fuorilegge che rubano il bestiame di suo padre per poter essere poi salvata dallo sceriffo di cui \u00e8 innamorata.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio in una bobina - usc\u00ec nelle sale cinematografiche britanniche nel dicembre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4816891", "revid": "767487", "url": "https://it.wikipedia.org/wiki?curid=4816891", "title": "Mr. Poorluck Gets Married", "text": "Mr. Poorluck Gets Married \u00e8 un cortometraggio muto del 1909 diretto da Lewin Fitzhamon.\nTrama.\nUn ragazzino impedisce a uno sposo di prendere il treno. L'uomo, per arrivare in tempo alla cerimonia, si arrangia salendo su un carrello del carbone.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 206 metri - usc\u00ec nelle sale cinematografiche britanniche nel dicembre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4816894", "revid": "599013", "url": "https://it.wikipedia.org/wiki?curid=4816894", "title": "Reading, Writing, and Arithmetic", "text": "Reading, Writing, and Arithmetic \u00e8 il primo album discografico del gruppo musicale inglese The Sundays, pubblicato nel gennaio 1990 dalla Rough Trade Records nel Regno Unito e dalla Geffen Records negli Stati Uniti.\nTracce.\nTutte le tracce sono di David Gavurin e Harriet Wheeler."}
{"id": "4816896", "revid": "599013", "url": "https://it.wikipedia.org/wiki?curid=4816896", "title": "Blind (The Sundays)", "text": "Blind \u00e8 il secondo album discografico del gruppo musicale inglese The Sundays, pubblicato nell'ottobre 1992 dalla Parlophone nel Regno Unito e dalla Geffen Records negli Stati Uniti.\nTracce.\nTutte le tracce sono di David Gavurin e Harriet Wheeler, eccetto \"Wild Horses\", scritta da Mick Jagger e Keith Richards."}
{"id": "4816901", "revid": "729019", "url": "https://it.wikipedia.org/wiki?curid=4816901", "title": "Stazione di Kita-Narashino", "text": "La \u00e8 una stazione ferroviaria di interscambio situata nella citt\u00e0 di Funabashi, nella prefettura di Chiba, in Giappone. Serve la linea Shin-Keisei delle Ferrovie Shin-Keisei, sussidiaria delle Ferrovie Keisei, e la ferrovia Rapida T\u014dy\u014d, un'estensione a gestione privata della linea T\u014dzai della Tokyo Metro.\nStruttura.\nLe due linee dispongono di due impianti separati (rispettivamente interrato e in superficie) e collegati.\nFerrovia Shin-Keisei.\nLa stazione \u00e8 in superficie, con due binari passanti e un marciapiede a isola centrale.\nFerrovia Rapida T\u014dy\u014d.\nLa stazione \u00e8 sotterranea, con due binari passanti e un marciapiede a isola centrale situato al secondo piano interrato."}
{"id": "4816902", "revid": "599013", "url": "https://it.wikipedia.org/wiki?curid=4816902", "title": "Static &amp; Silence", "text": "Static &amp; Silence \u00e8 il terzo ed ultimo album discografico del gruppo musicale inglese The Sundays, pubblicato nel settembre 1997 dalla Parlophone nel Regno Unito e dalla Geffen Records negli Stati Uniti.\nTracce.\nTutte le tracce sono di David Gavurin e Harriet Wheeler."}
{"id": "4816910", "revid": "38120", "url": "https://it.wikipedia.org/wiki?curid=4816910", "title": "Random robot", "text": ""}
{"id": "4816915", "revid": "74801", "url": "https://it.wikipedia.org/wiki?curid=4816915", "title": "Luigi II di Savoia-Vaud", "text": "Origine.\nLuigi era il figlio quartogenito del Barone di Vaud, Luigi I (Luigi era citato come suo erede nel suo testamento del padre) e della sua seconda moglie, Giovanna di Montfort (Luigi era citato anche nel testamento della madre del 1293), che era figlia di Filippo di Montfort Signore di Castres e di la Fert\u00e9-Alais e della moglie Giovanna di Levis, come risulta dal documento n\u00b0 5295 del \"Recueil des chartes de l'abbaye de Cluny. Tome 6\".\nLuigi I di Savoia-Vaud, secondo lo storico francese, Samuel Guichenon, era il figlio maschio terzogenito di Tommaso II, signore del Piemonte, Conte di Savoia, d'Aosta e di Moriana, Conte di Fiandra e di Hainaut e della sua seconda moglie, Beatrice Fieschi, che era la terza figlia femmina di Teodoro Fieschi, conte di Lavagna, e della di lui consorte Simona de Volta di Capo Corso.\nBiografia.\nSua madre, Giovanna era al suo secondo matrimonio, era vedova di Guido conte di Forez, a cui aveva dato tre figli, come si pu\u00f2 apprendere dal testamento di Giovanna, datato 1293, in cui dice di essere moglie di Luigi e vedova del conte di Forez, e nei codicilli aggiuntivi fa riferimento ai propri figli sia di primo che di secondo letto.\nAnche suo padre, Luigi I, era vedovo ed era al suo secondo matrimonio; secondo le \"Europ\u00e4ische Stammtafeln\", vol I. cap. 2, 205 (non consultate), Luigi, tra il 1270 ed il 1275 aveva sposato Adelina di Lorena (ca. 1251 - ca. 1277), figlia ultimogenita del Duca di Lorena, Mattia II e della moglie, Caterina di Limburgo (\u2020 1255), che secondo la \"Chronica Albrici Monachi Trium Fontium\", era figlia del Duca di Limburgo e Conte di Arlon, Valerano III, e della contessa di Lussemburgo, Ermesinda.\nLuigi da Adelina aveva avuto una figlia: Laura (ca. 1275 - 1334).\nSua madre era morta nel 1300 e suo padre, Luigi I, si spos\u00f2, nel 1301, in terze nozze, con Isabella d'Aulnay (\u2020 1341), anche lei al suo terzo matrimonio; Isabella \u00e8 citata dal marito, nel testamento.\nSuo padre, Luigi I, mor\u00ec poco dopo, durante una spedizione militare nel regno di Napoli, alla corte del re Carlo II d'Angi\u00f2; secondo il \"Necrology of the Cathedral of Lausanne\" (non consultato), Luigi mor\u00ec il 9 gennaio 1303, comunque prima del 27 aprile, data del contratto di matrimonio della figlia, Bianca, in cui viene citato come defunto.\nLuigi I aveva fatto un testamento che si trova nei documenti degli Archivi di Stato:\nCODICILLO di Lodovico di Savoja Sig.e di Vaud fatto in Napoli, in cui conferma il Testamento per esso fatto; ed ordina seppellirsi nella Chiesa di S. Pietro dell'Ara di Napoli, sintanto che da suoi Eredi sii fatto trasportare nell'Abbazia d'Alta Comba Instituisce suo Erede singolare Ludovico di Lui figlio primogenito, a condizione, che adempisca ci\u00f2 che \u00e8 prescritto nel sud.to Testamento, e presente Codicillo sotto pena della privazione di sua eredit\u00e0, in qual caso gli sostituisce Pietro altro suo figlio Giuniore, e di Lui fratello uterino, sotto le medesime condizioni; Ed in caso d'inadempimento come sovra, sostituisce il Conte Amedeo di Savoja, Fratello di esso Codicillante colle stesse condizioni. E questo non adempiendo sostituisce il Re di Francia di Lui Cugino, sotto le medesime condizioni. Pi\u00f9 Lega a Bianca, e Cattarina sue figlie L. 4./m. di Losana cad.a, da pagarsi cio\u00e8 L. 4./m. dal suo Erede universale, e le altre 4./m. dalla di Lui Consorte Isabella nel modo ivi specificato (...).\nLuigi, come da sua volont\u00e0 testamentaria, succedette al padre e, come Luigi II govern\u00f2 questa baronia dotata di larghe autonomie dal 1302 alla sua morte.\nLuigi rimise in discussione la successione al conte Filippo I di Savoia, intavolando trattative con lo zio, il conte Amedeo V di Savoia, arrivando con due accordi successivi ad ottenere il riconoscimento della sua signoria sulla baronia del Vaud ed il riconoscimento di altri feudi in cambio della rinuncia definitiva alla spartizione della contea di Savoia.\nEbbe un buon controllo sui suoi feudatari e condusse una buona politica matrimoniale per le sue sorelle ed i suoi figli, Giovanni e Caterina.\nFu anche un uomo d'armi, che combatt\u00e9 valorosamente in Italia e nella prima fase della Guerra dei Cent'anni in Francia. Come diplomatico visit\u00f2 la corte d'Inghilterra e quelle papali di Avignone e Roma; fu anche ambasciatore nel 1310 dell'imperatore Arrigo VII a Firenze e a Roma, dove venne eletto senatore, avendo nel proprio seguito Cino da Pistoia..\nAssieme allo zio Amedeo V, Luigi, assistette all'incoronazione di Arrigo VII, avvenuta a Roma nel 1312.\nCome Barone di Vaud, Luigi fu spesso in lotta con il vescovo di Losanna.. \nPoich\u00e9 nel 1339, durante la battaglia di Laupen, era morto suo figlio ed erede designato, Giovanni di Savoia-Vaud, Luigi II negozi\u00f2 ed ottenne dal conte Aimone di Savoia un privilegio unico per la sua sola erede rimasta, la figlia Caterina di Savoia-Vaud, cio\u00e8 per una femmina sabauda: ottenne infatti una deroga rispetto alla legge salica, che ella potesse ereditare le terre ed i titoli del padre e trasmetterli ai suoi figli.\nGli ultimi anni del suo governo furono spesi in aiuto del Re di Francia, Filippo VI di Valois, impegnato nella guerra dei cent'anni contro i sovrani inglesi, inoltre recandosi spesso a Parigi, nel 1337, fu nominato \"ma\u00eetre-lai\" (maestro laico) della Chambre des comptes.\nIl 26 agosto 1346 Luigi II partecip\u00f2, a fianco dei francesi, alla battaglia di Cr\u00e9cy, con un seguito di quaranta lancieri., giungendo in ritardo.\nDal punto di vista diplomatico Luigi II nel 1346-48 tent\u00f2 inoltre di evitare che il Delfinato fosse venduto ed annesso alla Corona di Francia come appannaggio dell'erede al trono, mandando continue ambascerie alla corte papale di Avignone.\nInoltre serv\u00ec da co-reggente della Contea di Savoia tra il 1343 e la sua morte: infatti il piccolo nipote, Amedeo VI di Savoia, era ancora un minore al momento della sua successione; nel corso di questa reggenza egli, pur appartenendo ad un ramo cadetto dei Savoia, fu la figura predominante della sua dinastia.\nNel 1340, dopo la morte del figlio, Giovanni, Luigi redasse un testamento in cui chiedeva espressamente di venire sepolto nell'Abbazia di Altacomba ed in cui dichiarava sua erede universale la figlia, Caterina, a cui fece seguito, nel 1343, una \"PATENTI di Lodovico 2.o di Savoja Sig.e di Vaud,\", in cui confermava come sua erede universale, Caterina.\nLuigi, secondo il \"Dizionario storico della Svizzera\" mor\u00ec tra il 18 ed il 29 gennaio 1349, fu sepolto ad Altacomba e gli succedette la figlia Caterina.\nMatrimonio e discendenti.\nLuigi, nel 1309, aveva sposato Isabella di Ch\u00e2lon, che secondo la \"Histoire g\u00e9n\u00e9alogique des ducs de Bourgogne de la maison de France\" era figlia di Giovanni I di Ch\u00e2lons (1259 \u2020 1316), signore d'Arlay e di Margherita (\u2020 dopo il 1300), figlia del Duca di Borgogna e re titolare di Tessalonica, Ugo IV di Borgogna e della sua seconda moglie Beatrice di Champagne.\nLuigi da Isabella aveva avuto due figli:"}
{"id": "4816919", "revid": "210951", "url": "https://it.wikipedia.org/wiki?curid=4816919", "title": "Ludovico di Vaud", "text": ""}
{"id": "4816922", "revid": "709565", "url": "https://it.wikipedia.org/wiki?curid=4816922", "title": "Episodi de Incubi e deliri", "text": "La prima e unica stagione della miniserie televisiva \"Incubi e deliri\" \u00e8 andata in onda negli Stati Uniti su TNT dal 12 luglio al 2 agosto 2006.\nIn Italia \u00e8 stata trasmessa su Fox dal 16 settembre al 24 settembre 2007, e in chiaro su Giallo dal 9 ottobre 2012.\n\"Campo di battaglia\".\nTrama.\nIl killer professionista Jason Renshaw elimina il presidente di una fabbrica di giocattoli. Al ritorno a casa, riceve inaspettatamente un pacco, proveniente proprio dalla fabbrica, che contiene un set di soldatini, che si animano e tentano di ucciderlo a loro volta.\n\"Crouch End\".\nTrama.\nI neo-sposi Doris e Lonnie Freeman sono in felice luna di miele a Londra quando, per recarsi a cena da un amico, nel quartiere di Crouch End, si ritrovano intrappolati in un'altra, orrorifica dimensione.\n\"L'ultimo caso di Umney\".\nTrama.\nLo scrittore Sam Landry, in crisi per la morte del figlio, decide di rifugiarsi in un mondo pi\u00f9 semplice e prevedibile, la Los Angeles degli anni quaranta in cui sono ambientati i suoi romanzi hard boiled, e di prendere il posto del suo personaggio protagonista, il detective Clyde Umney, che si trova a sua volta proiettato al posto dello scrittore nella Los Angeles contemporanea.\n\"La fine del gran casino\".\nTrama.\nIl documentarista Howard Fornoy racconta di come il geniale fratello minore Robert abbia trovato il modo di porre fine a tutte le guerre e di come la cura alla violenza abbia portato conseguenze ancor peggiori del male stesso per l'intera umanit\u00e0.\n\"Il virus della strada va a nord\".\nTrama.\nIl celebre scrittore dell'orrore Richard Kinnell, nel tragitto di ritorno da un tour promozionale, acquista un inquietante quadro, intitolato \"Il virus della strada va a nord\", che si rivela animato dallo spirito dal giovane, tormentato artista suicida che l'ha dipinto, e che sembra voler uccidere il possessore dell'opera.\n\"Il quinto quarto\".\nTrama.\nWillie, appena uscito di prigione, \u00e8 coinvolto dall'amico che ha \"tenuto compagnia\" a sua moglie Karen durante la sua assenza nella ricerca delle parti di una mappa che indica dove \u00e8 nascosto il milionario bottino di una rapina.\n\"Sala autopsia 4\".\nTrama.\nDurante una partita di golf, Howard viene morso da un serpente che gli provoca uno stato di morte apparente. Si ritrova cos\u00ec nella terrificante situazione di essere completamente cosciente, ma incapace di rivelare di essere ancora vivo, mentre viene eseguita l'autopsia del suo corpo.\n\"E hanno una band dell'altro mondo\".\nTrama.\nClark e Mary Willingham finiscono per caso in una strana cittadina, chiamata Rock and Roll Heaven, dove ogni sera si tiene un concerto."}
{"id": "4816924", "revid": "729019", "url": "https://it.wikipedia.org/wiki?curid=4816924", "title": "Stazione di K\u014dnodai", "text": "La \u00e8 una stazione ferroviaria della citt\u00e0 di Ichikawa, nella prefettura di Chiba, in Giappone, e servente la linea principale Keisei delle ferrovie Keisei.\nStruttura.\nLa stazione \u00e8 dotata di due binari passanti su viadotto con due marciapiedi laterali."}
{"id": "4816933", "revid": "599013", "url": "https://it.wikipedia.org/wiki?curid=4816933", "title": "Gert Hansen", "text": "Carriera.\nNazionale.\nIl 15 ottobre 1961 esordisce contro la Finlandia (9-1)."}
{"id": "4816940", "revid": "486946", "url": "https://it.wikipedia.org/wiki?curid=4816940", "title": "LaEffe - RTV", "text": ""}
{"id": "4816966", "revid": "599013", "url": "https://it.wikipedia.org/wiki?curid=4816966", "title": "Egon Rasmussen", "text": "Carriera.\nNazionale.\nEsordisce in 15 ottobre 1961 contro la Finlandia (9-1), alla quale sigla una doppietta."}
{"id": "4816967", "revid": "298229", "url": "https://it.wikipedia.org/wiki?curid=4816967", "title": "Campioni italiani assoluti di atletica leggera - Lancio del giavellotto femminile", "text": "Questa pagina raccoglie un elenco di tutte le campionesse italiane dell'atletica leggera nel lancio del giavellotto, specialit\u00e0 che entr\u00f2 nel programma dei campionati nel 1927.\nDall'edizione del 1999 vennero cambiate le caratteristiche dell'attrezzo utilizzato, rendendolo meno \"veleggiante\", cos\u00ec come venne fatto nel 1986 per il giavellotto maschile, secondo le norme internazionali; questo al fine di limitarne la parabola e diminuirne il veleggiamento, consentendo da un punto di vista tecnico un miglior atterraggio di punta dell'attrezzo, nonch\u00e9 una maggiore sicurezza per gli spettatori, in quanto si arrivarono a raggiungere distanze superiori a 80\u00a0m.\nLe prestazioni indicate in corsivo fanno riferimento al vecchio attrezzo."}
{"id": "4816971", "revid": "47767", "url": "https://it.wikipedia.org/wiki?curid=4816971", "title": "Fabien", "text": ""}
{"id": "4816972", "revid": "47767", "url": "https://it.wikipedia.org/wiki?curid=4816972", "title": "Fabi\u00e1n", "text": ""}
{"id": "4816976", "revid": "599013", "url": "https://it.wikipedia.org/wiki?curid=4816976", "title": "J\u00f8rn S\u00f8rensen", "text": "Carriera.\nClub.\nCresciuto nel KB, nel 1961 si trasferisce in Francia. In seguito fa un paio di esperienze in Scozia, prima di chiudere la carriera in Svizzera.\nNazionale.\nDebutta il 15 maggio 1958 contro le Antille Olandesi (3-2). Il 15 ottobre 1961 sigla tre reti alla Finlandia (9-1)."}
{"id": "4816977", "revid": "287204", "url": "https://it.wikipedia.org/wiki?curid=4816977", "title": "Pierre Fran\u00e7ois Joseph Durutte", "text": "Si arruol\u00f2 nell'esercito francese all'inizio delle guerre rivoluzionarie francesi. Rapidamente promosso per aver mostrato coraggio sotto al fuoco della Jemappes del 1792 e della battaglia di Hondschoote del 1793, fu nominato ufficiale. Si distinse durante l'invasione anglo-russa dell'Olanda del 1799, e ricevette la promozione a generale. Durante la vittoriosa campagna del 1800 combatt\u00e9 nell'esercito di Jean Victor Marie Moreau. Nuovamente promosso nel 1803, la sua carriera sub\u00ec un arresto a causa del legame con il bandito Moreau, ed al suo rifiuto di considerare Napoleone Bonaparte come imperatore.\nDopo molti anni ad operare in una guarnigione, Durutte fu mandato a combattere in Italia nel 1809. Durante la guerra della quinta coalizione guid\u00f2 la propria divisione nelle battaglie del Piave, di Tarvisio, a Sankt Michael, a Raab ed a Wagram. Guid\u00f2 una divisione in Russia nel 1812, e la riport\u00f2 intatta in Germania occidentale. Nel 1813 combatt\u00e9 la guerra della sesta coalizione, difese Metz nel 1814 e guid\u00f2 una divisione a Waterloo nel 1815. Quello di Durutte \u00e8 uno dei nomi incisi sotto l'Arco di Trionfo di Parigi.\nRivoluzione.\nNato in una famiglia benestante di mercanti il 13 luglio 1767 a Douai, godette di un'ottima educazione. Si arruol\u00f2 nel 1792 nel 3\u00ba battaglione di volontari del \"Nord\", dopo lo scoppio della rivoluzione francese. Combatt\u00e9 nella battaglia di Jemappes del 6 novembre 1792, e fu nominato tenente. Grazie al coraggio dimostrato nell'assalto alla fortezza olandese di Klundert dell'1-4 marzo 1793, Durutte divenne capitano. Gli fu offerto il grado di aiutante generale, ma esit\u00f2 ad accettarlo dato che non credeva di meritarselo. Durante la battaglia di Hondschoote del 6-8 settembre 1793, fu il capo di stato maggiore di una delle divisioni. In seguito fu capo di stato maggiore dello staff di Jean Le Michaud d'Ar\u00e7on.\nIn 1795 divenne capo di stato maggiore di Jean Victor Marie Moreau, il quale comandava l'esercito del Nord. In seguito serv\u00ec Joseph Souham nei Paesi Bassi. Il 19 settembre 1799 guid\u00f2 l'avanguardia della divisione di Herman Willem Daendels nella battaglia di Bergen. Per i meriti mostrati sul campo, il 26 settembre 1799 fu nominato generale di brigata. Combatt\u00e9 anche nella vittoria di Guillaume Marie-Anne Brune nella battaglia di Castricum del 6 ottobre. Di nuovo unito a Moreau, partecip\u00f2 alla battaglia di Me\u00dfkirch del 5 maggio 1800 ed alla battaglia di Biberach di quattro giorni dopo. Il 3 dicembre, nella battaglia di Hohenlinden, guid\u00f2 una brigata della divisione di Charles Mathieu Isidore Decaen. Guidate da Durutte, le truppe di Decaen giunsero sul campo nella tarda mattinata. Entrarono subito nella battaglia, e fecero retrocedere la colonna sinistra di Johann Sigismund Riesch. Dopo la firma della pace, assunse il comando del dipartimento del Lys.\nInizio dell'impero.\nIl 27 agosto 1803 Durutte ricevette la promozione a generale di divisione nonostante l'odio di Napoleone Bonaparte per gli ufficiali dell'esercito di Moreau. Divenne membro della L\u00e9gion d'Onore l'11 dicembre 1803, e comandante della Legione il 9 giugno 1804. Le sue vecchie relazioni con Moreau, esiliato dalla Francia, gli causarono dei problemi. Quando gli fu chiesto di firmare un documento in cui avrebbe riconosciuto l'insediamento di Napoleone come imperatore di Francia, Durutte rimase fedele al proprio credo repubblicano e si rifiut\u00f2 di firmare. Quando i suoi ufficiali si offrirono di seguirlo nel rifiuto,li dissuase per non rovinare le loro carriere. Dopo l'incidente nessuno voleva avere a che fare con lui, tranne il maresciallo Louis Nicolas Davout, il quale gli affid\u00f2 il comando dell'isola d'Elba. Rimase in questo posto isolato per tre anni.\nLe sue fortune migliorarono nel 1809, quando gli fu assegnato il comando di una divisione di combattimento in Italia sotto a Eugenio di Beauharnais. Le sue truppe comprendevano il 3\u00ba e 4\u00ba battaglione del 22\u00ba reggimento di fanteria leggera, 4 battaglioni del 23\u00ba reggimento e 4 del 62\u00b0, oltre ad una compagnia di artiglieria di fanteria composta da quattro cannoni da 6 libbre e due obici da 6 pollici. Salt\u00f2 la battaglia di Sacile di met\u00e0 aprile. Dopo la battaglia di Caldiero della fine di aprile, Eugenio lanci\u00f2 l'inseguimento dell'esercito in rotta dell'arciduca Giovanni d'Asburgo-Lorena. Mentre il resto delle sue truppe inseguivano Giovanni, Eugenio mand\u00f2 Durutte a sud per togliere l'assedio a Venezia prima di riunirsi all'esercito principale sul Piave.\nL'8 maggio 1809 la divisione di Durutte fu presente alla battaglia del Piave, tra gli uomini di Paul Grenier. Invece di quattro battaglioni del 62\u00ba reggimento di fanteria leggera, l'ordine di battaglia della sua divisione comprendeva due battaglioni del 60\u00b0 e due del 62\u00b0. Nel corso della battaglia il livello del fiume crebbe drammaticamente, e solo met\u00e0 della sua divisione riusc\u00ec a raggiungere lo scontro, nel quale combatterono al centro sotto al comando di Jacques MacDonald. Il 17 maggio Durutte guid\u00f2 la propria divisione nella battaglia di Tarvisio. Quel mattino le sue truppe attaccarono la fortezza di Malborghetto da ovest, mentre la divisione di Michel Marie Pacthod attacc\u00f2 da est. Entrambe le divisioni erano guidate da Grenier. Dopo una breve ma eroica resistenza, i difensori furono sopraffatti. La sera dello stesso giorno i soldati di Durutte si spostarono ad est verso Tarvisio, in modo da affrontare le truppe di Albert Gyulai. Mentre Eugenio invi\u00f2 gli italiani di Achille Fontanelli ad aggirare il fianco austriaco, le due divisioni di Grenier portarono un attacco frontale. Gli uomini di Gyulai fuggirono dopo aver subito pesanti perdite.\nIl 25 maggio Durutte combatt\u00e9 la battaglia di Sankt Michael. Quando i ricognitori francesi scoprirono i movimenti della divisione austriaca di Franjo Jela\u010di\u0107, Eugenio ordin\u00f2 a Grenier di intercettarli con le truppe a disposizione. La prima divisione di Grenier guidata da Jean Mathieu Seras giunse a Sankt Michael attorno alle 10:00 del mattino ed attacc\u00f2, bloccando Jela\u010di\u0107 nella sua posizione. Quando Durutte giunse in seguito ad una marcia forzata, mise la brigata di Fran\u00e7ois Valentin in seconda linea, quella di Joseph Marie, conte Dessaix in riserva, e due battaglioni del 62\u00b0 sulla riva meridionale del fiume Mura per accerchiare il fianco sinistro di Jela\u010di\u0107. Alle due brigate di Seras fu ordinato di attaccare il fianco destro ed il centro austriaco. Davanti a questo attacco concentrico, Jela\u010di\u0107 collass\u00f2 subendo gravi perdite.\nIl 14 giugno 1809 Durutte guid\u00f2 la propria divisione nella battaglia di Raab. La 1\u00aa brigata era composta da un battaglione del 22\u00ba reggimento, quattro del 23\u00b0 e tre del 60\u00b0. La seconda brigata aveva tre battaglioni del 62\u00b0 e del 103\u00b0. Furono aggregati anche quattro squadroni del 6\u00b0 chasseurs \u00e0 cheval e sei cannoni da 6 libbre. L'arciduca Giovanni schier\u00f2 il proprio esercito dietro un fiume, con una roccaforte al centro presso la fattoria Kis-Megyer. Eugenio mand\u00f2 avanti due divisioni di fanteria, con Seras a destra e Durutte a sinistra. Disposte su due linee di colonne di battaglioni, le divisioni avanzarono scaglionate, con davanti Seras. Inizialmente il terreno sconnesso caus\u00f2 problemi, e la divisione di Durutte colp\u00ec per prima la linea austriaca. Infine Seras entr\u00f2 in azione dimostrandosi per\u00f2 incapace nel conquistare Kis-Megyar. Eugenio mise la divisione di Philippe Eustache Louis Severoli alla sinistra di Durutte per continuare l'assalto. In quel momento un contrattacco austriaco ruppe la divisione di Durutte e la prima linea di Severoli. Eugenio reag\u00ec richiamando gli uomini di Durutte ed inviando la divisione di Pacthod come rinforzo. La cavalleria di Emmanuel de Grouchy aveva sfondato il fianco sinistro di Giovanni, facendo cadere Kis-Megyar ed obbligando lo stesso Giovanni ad ordinare una ritirata.\nIl primo giorno della battaglia di Wagram, 5 luglio 1809, la divisione di Durutte partecip\u00f2 al fallimentare attacco serale alla linea di Russbach, venendo respinta con il resto dell'esercito di Eugenio. Il secondo giorno MacDonald attacc\u00f2 il centro austriaco con tre divisioni. Quando questo assalto stall\u00f2, Napoleone ordin\u00f2 ad Eugenio di mandare avanti le proprie ultime due divisioni. Pacthod fu messo a destra di MacDonald, e Durutte alla sua sinistra, dove si trov\u00f2 di fronte gli austriaci del III armeekorps corpo di Johann Kollowrat. Gli uomini di Durutte sconfissero il nemico e conquistarono il villaggio di Breitenlee. Per quanto fatto a Wagram, fu premiato con l'Ordine della Corona ferrea il 17 luglio 1809. Il 15 agosto 1809 fu nominato barone dell'impero.\nTardo impero.\nDopo essere stato governatore di Amsterdam, nel novembre 1812 Durutte assunse il comando della 32\u00aa divisione di fanteria dell'XI corpo del maresciallo Pierre Augereau. Distaccato al VII corpo di Jean Reynier, le sue truppe combatterono contro i russi di Fabian Gottlieb von Osten-Sacken nella battaglia di Wolkowysk del 14-16 novembre. Nel corso dello scontro la sua divisione respinse ripetuti attacchi nemici sul ponte di Wolkowysk. Dopo aver saputo della distruzione della Grande Armata, Durutte si ritir\u00f2 a Kalisz nel ducato di Varsavia, dove respinse una colonna russa lanciata al loro inseguimento. In seguito giunse a G\u0142og\u00f3w nel regno di Prussia, e da qui a Jena dove il 1\u00ba aprile 1813 si riun\u00ec ai 3000 veterani di Eugenio.\nAncora nel VII corpo di Reynier, Durutte guid\u00f2 la 3\u00aa divisione nella battaglia di Bautzen del 20 e 21 maggio 1813. Combatt\u00e9 la battaglia di Gro\u00dfbeeren del 23 agosto. In quest'occasione la sua divisione era composta dal 3\u00ba e 4\u00ba battaglione del 131\u00ba, 132\u00ba e 133\u00ba reggimento, dal 1\u00ba battaglione del 35\u00b0, dal 4\u00ba battaglione del 36\u00ba e dal 2\u00ba e 3\u00ba battaglione del reggimento di W\u00fcrzburg. Il 6 settembre partecip\u00f2 alla battaglia di Dennewitz. In quella battaglia la brigata di Marie Jean Baptiste Urbain Devaux comprendeva il 35\u00b0, il 131\u00ba ed il 132\u00ba reggimento. Quella di Antoine Anatole Gedeon Jarry il 36\u00b0, il 133\u00b0 ed il reggimento di W\u00fcrzburg. Combatt\u00e9 la battaglia di Lipsia del 16-19 ottobre. L'organizzazione della 32\u00aa divisione era simile a quella delle altre battaglie, tranne per il fatto che ogni reggimento aveva un solo battaglione.\nNel corso della ritirata verso la Francia, Durutte guid\u00f2 le proprie truppe in uno scontro a Freyburg il 21 ottobre. il 30 e 31 ottobre combatt\u00e9 la battaglia di Hanau sotto al maresciallo Auguste Marmont. Nel 1814 gli fu assegnato il comando della fortezza di Metz, che resistette ad un assedio fino alla fine della guerra. Ad u certo punto a Napoleone giunse la notizia della caduta di Metz. Chiese ad un aiutante di campo chi comandasse la guarnigione, e quando gli fu fato il nome di Durutte rispose: \"Non ho mai fatto niente di buono per quest'uomo. Metz \u00e8 sempre nostra\". (Napoleone era convinto che i generali per i quali aveva fatto favoritismi fossero pi\u00f9 incapaci, mentre quelli che avevano raggiunto il grado da soli erano quelli su cui si poteva contare). Dopo il ritorno di re Luigi XVIII, Durutte riconobbe la nuova sovranit\u00e0 e gli fu concesso il comando della 3\u00aa divisione, oltre a ricevere il 27 giugno il titolo di cavaliere dell'Ordine di San Luigi. Il 23 agosto fu nominato Grand Ufficiale della L\u00e9gion d'Onore e ricevette una spada d'oro dal sindaco di Metz.\nDurante i cento giorni Durutte si un\u00ec a Napoleone. Gli fu assegnato il comando della 4\u00aa divisione del I corpo di Jean-Baptiste Drouet d'Erlon. Sotto al suo comando c'erano otto battaglioni dell'8\u00ba, 29\u00ba, 85\u00ba e 95\u00ba reggimento. L'8\u00b0 ed il 29\u00b0 erano comandati da Jean-Gaudens-Claude P\u00e9got, mentre 85\u00b0 ed 95\u00b0 erano guidati da Jean-Louis Brue. Il 16 giugno 1815 il suo comandante d'Erlon ricevette ordini contrastanti dal proprio comandante maresciallo Michel Ney e da uno degli aiutanti di campo di Napoleone, Charles de la B\u00e9doy\u00e8re. Dopo aver eseguito l'ordine di de la B\u00e9doy\u00e8re di marciare a Ligny, ricevette da Ney l'ordine di tornare. Essendo arrivato nei pressi del luogo in cui stava infuriando la battaglia di Ligny, d'Erlon decise di distaccare la divisione di Durutte e la cavalleria di Charles Claude Jacquinot. Quando d'Erlon se ne and\u00f2 per riunirsi all'ala di Ney, l'unico ordine per Durutte fu di \"essere prudente\". Jacquinot aveva sconfitto la cavalleria prussiana, ma Durutte si ferm\u00f2 al villaggio di Wagnel\u00e9e anche se era chiaro che i Prussiani erano in ritirata. Il generale di brigata Brue, frustrato dall'inattivit\u00e0 del proprio superiore, ordin\u00f2 l'avanzata della divisione. Durutte, scavalcato nelle sue responsabilit\u00e0, rifiut\u00f2 di muoversi e perse una grande opportunit\u00e0, una delle pi\u00f9 gravi mancanze francesi della giornata. Inoltre d'Erlon giunse troppo tardi per poter aiutare Ney nella battaglia di Quatre-Bras.\nNella battaglia di Waterloo del 18 giugno 1815, la 4\u00aa divisione fu schierata sull'estrema destra dell'esercito. Di fronte a Durutte si trovavano i 3400 uomini della fanteria di Nassau guidata dal Bernardo di Saxe-Weimar-Eisenach. Queste truppe occupavano, dalla destra alla sinistra di Durutte, il castello Frischermont, il borgo di Smohain, la fattoria La Haye e la fattoria Papelotte. Durutte invi\u00f2 la 2\u00aa brigata ad attaccare queste posizioni, sostenuta da tre batterie di artiglieria a cavallo, due del IV corpo di \u00c9douard Jean-Baptiste Milhaud e una della divisione di Jacquinot. Nel frattempo i 2100 uomini della sua 1\u00aa brigata avanzarono in colonne di divisione per battaglione. Questo significa che i quattro battaglioni della brigata erano disposti in tre linee, formando un gruppo largo 190 metri e profondi 12 ranghi. La 1\u00aa brigata era unita alla 3\u00aa divisione di Pierre-Louis Binet de Marcognet sul fianco sinistro di Durutte.\nCome la divisione di Marcognet risal\u00ec il pendio, la 2\u00b0 Scots Greys di dragoni si lanci\u00f2 contro di loro respingendoli. Apparendo all'estremit\u00e0 della sconfitta divisione di Marcognet, i Greys videro la 1\u00aa brigata di Durutte e vi si avventarono al galoppo. I ranghi francesi si compattarono, ed i fianchi si girarono verso l'esterno per prepararsi allo scontro con la cavalleria. Giungendo in ordine sparso, i Greys furono respinti e molti furono disarcionati. Poco dopo un nuovo squadrone del 1\u00b0 dragoni reali attacc\u00f2la brigata sfondandone fianco sinistro, ormai profondo soli 12 ranghi. A quel punto la brigata collass\u00f2 e le truppe fuggirono in ogni direzione. Molti di loro si arresero.\nNel frattempo Durutte controllava l'attacco dei 1700 uomini della propria 2\u00aa brigata sull'estrema destra. Attorno alle 13:30 invi\u00f2 truppe nella piccola vallata posta di fronte a Papelotte e La Haye, coperte da 18 pezzi d'artiglieria e dalla cavalleria di Jacquinot. L'iniziale prima linea indietreggi\u00f2 davanti al fuoco nemico, e Durutte la rinforz\u00f2 con battaglioni in ordine sparso. Mand\u00f2 anche una batteria di cavalleria a prendere Smohain sotto il fuoco diretto del nemico. Due battaglioni conquistarono subito Papelotte e la vittoria sembrava a portata di mano. Fu in questo momento che Durutte torn\u00f2 al ponte scoprendo che la 1\u00aa brigata era stata sconfitta, e che il suo fianco sinistro era pieno di cavalleria britannica. Con la brigata di cavalleria belga-olandese di Charles \u00c9tienne de Ghigny che scendeva dalla collina verso di loro, ordin\u00f2 alla 2\u00aa brigata una ritirata frenetica coperta da uno dei reggimenti di Jacquinot. La brigata riusc\u00ec ad arretrare portandosi dietro ad un battaglione del VI corpo. Questi uomini respinsero la cavalleria leggera di de Ghigny con l'aiuto della vicina artiglieria.\nQuando l'assalto prussiano contro il VI corpo prese il sopravvento, Georges Mouton ordin\u00f2 a Durutte di conquistare l'area di Smohain. Il comandante della 4\u00aa divisione assalt\u00f2 Smohain con le 2\u00aa brigata e l'artiglieria, mentre mandava due battaglioni e mezzo di quello che restava della 1\u00aa brigata contro Papelotte. La fanteria francese conquist\u00f2 la fattoria ed inizi\u00f2 subito a fortificarla. Alla fine della giornata, la brigata di Karl Friedrich Franziskus von Steinmetz del I corpo prussiano di Hans Ernst Karl von Zieten giunse a Smohain con 2500 fanti freschi, seguiti da 3300 unit\u00e0 di cavalleria. Sconfissero i sopravvissuti della divisione di Durutte e penetrarono nella linea di Napoleone. Nella ritirata che segu\u00ec, Durutte fu inseguito dai cavalieri prussiani, ricevette un colpo di spada che quasi gli fece perdere la mano sinistra ed un secondo che gli provoc\u00f2 una grave ferita alla testa. Dopo Waterloo si ritir\u00f2 in una propriet\u00e0 che possedeva nei pressi di Ypres, nell'odierno Belgio. Vi mor\u00ec il 18 aprile 1827 dopo una lunga malattia."}
{"id": "4816981", "revid": "287204", "url": "https://it.wikipedia.org/wiki?curid=4816981", "title": "Pierre Francois Joseph Durutte", "text": ""}
{"id": "4816990", "revid": "1687355", "url": "https://it.wikipedia.org/wiki?curid=4816990", "title": "Luksika Kumkhum", "text": "Carriera.\nNel circuito ITF ha vinto 16 titoli in singolare e 13 in doppio.\nNel 2012 avviene il suo debutto nel circuito WTA, dove si qualifica per il Guangzhou International Women's Open e all'HP Open, perdendo in entrambi i casi al primo turno. Viene successivamente sconfitta al primo turno all'OEC Taipei Ladies Open e ai quarti al Royal Indian Open. Nel 2013, ha raggiunto i quarti di finale al Malaysia Classic dove viene sconfitta da Ayumi Morita e il secondo turno al PTT Pattaya Open cedendo alla futura campionessa Marija Kirilenko. Supera le qualificazioni al Guangzhou International Women's Open perdendo poi all'esordio da Zheng Saisai, e passa le qualifiche anche all'HP Open dove esce di scena al secondo turno per mano di Eugenie Bouchard, dopo aver estromesso al primo ostacolo la Morita. Raggiunge la prima semifinale all'OEC Taipei Ladies Open, dove \u00e8 superata da Yanina Wickmayer.\nNei Grandi Slam raggiunse il secondo turno, partendo dalle qualificazioni, all'Australian Open, perdendo poi dalla talentuosa statunitense Jamie Hampton.\nAgli Australian Open 2014 sorprende tutti battendo al primo turno la numero 6 del mondo Petra Kvitov\u00e1 in tre set.\nNel 2015 ha vinto la medaglia d'argento alle Universiadi.\nRisultati in progressione.\nDoppio nei tornei del Grande Slam.\n\"Nessuna partecipazione\"\nDoppio misto nei tornei del Grande Slam.\n\"Nessuna partecipazione\""}
{"id": "4816992", "revid": "1305772", "url": "https://it.wikipedia.org/wiki?curid=4816992", "title": "Teologia mistica", "text": "La Teologia mistica \u00e8 una branca della teologia che si concentra sulle esperienze o stati dell'anima che hanno esperienze mistiche e non possono essere prodotte da volont\u00e0 umana.\nTradizione Cattolica.\nNella dottrina del Cattolicesimo romano tali stati non avvengono che con l'ausilio ordinario di grazia divina. Teologia mistica, quindi, comprende tra i suoi discepoli tutte le forme straordinarie di preghiera, le forme pi\u00f9 alte di contemplazione in tutte le loro variet\u00e0 o gradazioni, rivelazioni private, visioni, e l'unione crescente di questi tra la Trinit\u00e0 di Dio e l'anima, conosciuta come l'unione mistica.\nMaggiori contributori.\nPer quanto riguarda la storia o lo sviluppo del misticismo, \u00e8 difficile registrare una storia delle esperienze dell'anima umana. Il massimo che si pu\u00f2 fare \u00e8 di seguire la letteratura, consapevoli che le pi\u00f9 straordinarie esperienze mistiche sfidano l'espressione nel linguaggio umano, e che Dio, l'autore di stati mistici, agisce sulle anime quando e come vuole, in modo che non ci pu\u00f2 essere alcun dubbio di ci\u00f2 che potremmo considerare uno sviluppo logico o cronologico del misticismo come una scienza. Ancora, \u00e8 possibile rivedere ci\u00f2 che scrittori mistici hanno detto in certi periodi, e soprattutto quello che la Santa carmelitana, Teresa d'Avila, ha fatto per trattare i fenomeni mistici del tempo come una scienza.\n\"De Theologia Mystica\" \u00e8 un trattato di Pseudo-Dionigi l'Areopagita, il mistico del V secolo e teologo, in cui egli discute la trascendente natura di Dio a partire dal suo negativo. Gli scritti dello Pseudo Dionigi-Areopagita non raggiunsero l'Occidente fino all'anno 824 circa, quando furono inviati a Ludovico il Pio da Michele II l'Amoriano, imperatore di Costantinopoli: l'opera fu tradotta in latino da Giovanni Scoto Eriugena (c. 815 - c. 877)."}
{"id": "4817000", "revid": "1305772", "url": "https://it.wikipedia.org/wiki?curid=4817000", "title": "The Fall (Gorillaz)", "text": "The Fall \u00e8 il quarto album in studio del gruppo musicale britannico Gorillaz, pubblicato il 18 aprile 2011 dalla Parlophone e dalla Virgin.\nL'album include meno collaborazioni con altri artisti rispetto ai precedenti album del gruppo: fra gli artisti che hanno contribuito sono inclusi Bobby Womack, Mick Jones e Paul Simonon dei The Clash. Per promuovere \"The Fall\", i Gorillaz hanno pubblicato il videoclip del brano \"Phoner to Arizona\", uscito il 22 dicembre 2010 sul canale YouTube del gruppo, e pubblicato il doppio singolo \"Revolving Doors/Amarillo\" nel mese di marzo.\nDescrizione.\nL'album \u00e8 stato interamente registrato sull'iPad del cofondatore del gruppo Damon Albarn durante le tappe americane del tour di supporto a \"Plastic Beach\" nel mese di ottobre 2010. Quindi \u00e8 stato missato in Inghilterra da Stephen Sedwick. Albarn ha dichiarato in proposito: \u00abL'ho letteralmente prodotto lungo la strada. Non l'ho scritto prima, non l'ho preparato. L'ho semplicemente fatto giorno dopo giorno come una specie di diario riguardo alla mia esperienza in America.\u00bb\nRispetto al precedente \"Plastic Beach\", caratterizzato da una vasta partecipazione di collaboratori esterni, \"The Fall\" presenta soltanto quattro collaborazioni, di cui tre avevano gi\u00e0 collaborato in precedenza con Albarn. Mick Jones e Bobby Womack avevano collaborato all'album \"Plastic Beach\", cos\u00ec come Paul Simonon che ha anche lavorato con Albarn al progetto \"The Good, the Bad &amp; the Queen\".\nAccoglienza.\n\"The Fall \"ha ricevuto recensioni positive dalla stragrande maggioranza della critica specializzata, nonostante abbia avuto una fama nettamente minore rispetto ai precedenti album dei Gorillaz. Su Metacritic l'album ha un punteggio medio di 67 su 100, basato sui voti di 25 recensioni. L'album \u00e8 stato lodato soprattutto per le sue qualit\u00e0 uniche e per la sua natura sperimentale. L'iPad di Albarn ha aggiunto delle caratteristiche alle tracce. Fra gli altri strumenti utilizzati all'interno dell'album, compaiono ukulele, pianoforte, chitarra, korg monotron, korg vocoder, omnichord, minimoog, melodica, voyager e microKORG."}
{"id": "4817001", "revid": "1305772", "url": "https://it.wikipedia.org/wiki?curid=4817001", "title": "Llanfyllin", "text": "Llanfyllin \u00e8 una cittadina di circa 1.500 abitanti del Galles centro-orientale, facente parte della contea di Powys (contea cerimoniale: Montgomeryshire).\nGeografia fisica.\nCollocazione.\nLlanfyllin \u00e8 situata a nord del corso del fiume Vyrnwy e ad est del lago Vyrnwy Si trova inoltre a circa 25\u00a0km a nord/nord-ovest di Welshpool.\nSociet\u00e0.\nEvoluzione demografica.\nAl censimento del 2011, Llanfyllin contava una popolazione pari a 1.532 abitanti. Nel 2001, ne contava invece 1.470.\nInfrastrutture e trasporti.\nLlanfyllin si trova lungo l'autostrada A490 tra Welshpool e Llanrhaeadr-ym-Mochnant."}
{"id": "4817003", "revid": "767487", "url": "https://it.wikipedia.org/wiki?curid=4817003", "title": "Tor \u00d6sterlund", "text": "Carriera.\nClub.\nGioca per anni nell'HIK Hanko. Nel 1962 vince il titolo marcatori con 22 centri in 18 giornate di campionato: nonostante ci\u00f2, la squadra retrocede terminando il torneo all'ultimo posto. Tra il 1965 e il 1969 gioca in squadre svedesi prima di tornare in patria a chiudere la carriera.\nNazionale.\nEsordisce il 18 ottobre 1959 contro la Polonia (1-3)."}
{"id": "4817004", "revid": "339392", "url": "https://it.wikipedia.org/wiki?curid=4817004", "title": "Rosacrociano", "text": ""}
{"id": "4817005", "revid": "339392", "url": "https://it.wikipedia.org/wiki?curid=4817005", "title": "Rosacrociana", "text": ""}
{"id": "4817010", "revid": "671029", "url": "https://it.wikipedia.org/wiki?curid=4817010", "title": "Coppa Italia di pallacanestro maschile 2014", "text": "La Coppa Italia di pallacanestro maschile 2014, denominata Beko Final Eight 2014 per ragioni di sponsorizzazione, si \u00e8 svolta dal 7 al 9 febbraio 2014 presso il Mediolanum Forum di Milano.\nA differenza della precedente edizione, la competizione si \u00e8 disputata nell'arco di tre giorni, e non quattro. I quarti di finale si sono disputati infatti interamente nella giornata del 7 febbraio.\nSquadre.\nLe squadre qualificate sono le prime otto classificate al termine del girone di andata della Serie A 2013-2014."}
{"id": "4817012", "revid": "214753", "url": "https://it.wikipedia.org/wiki?curid=4817012", "title": "Christopher Spring", "text": "Compete per il Canada dall'inverno 2010 e il 13 luglio 2013 acquis\u00ec ufficialmente la cittadinanza canadese.\nBiografia.\nNato a Darwin, in Australia, Spring ha praticato l'atletica leggera (in particolare i 100\u00a0m) sino al 2007, anno in cui si trasfer\u00ec a Calgary, in Canada, per lavoro. Dal 2008 inizi\u00f2 a gareggiare in Coppa Nordamericana e nel 2009 partecip\u00f2 per l'Australia ai campionati mondiali classificandosi 29\u00ba nel bob a due in coppia con Duncan Harvey. L'anno seguente prese parte ai XXI Giochi olimpici invernali di Vancouver classificandosi 22\u00ba nel bob a due, sempre con Harvey come frenatore.\nNel 2010/11 si aggiudic\u00f2 la Coppa Nordamericana in tutte e tre le specialit\u00e0 (successo replicato anche nel 2018/19) ed esord\u00ec in Coppa del Mondo il 5 febbraio 2011 a Cesana, nell'ultima gara della stagione 2010/11, classificandosi diciassettesimo nel bob a due. Conquist\u00f2 il suo primo podio il 24 novembre 2012 a Whistler nel bob a quattro e vinse la sua prima gara il 24 gennaio 2016 sempre a Whistler nel bob a due in coppia con Lascelles Brown. Detiene quali migliori piazzamenti in classifica generale il terzo posto sia nel bob a due che nel bob a quattro, ottenuti rispettivamente nel 2017/18 e nel 2013/14 e il quinto in combinata, raggiunto in due occasioni, nel 2013/14 e nel 2017/18.\nPrese parte a ulteriori due edizioni dei Giochi olimpici invernali gareggiando per il Canada: a si classific\u00f2 al quinto posto nel bob a due e all'undicesimo nel bob a quattro. Quattro anni dopo, a , fu invece decimo nella specialit\u00e0 a due e sedicesimo in quella a quattro.\nHa partecipato altres\u00ec a otto edizioni dei campionati mondiali. Nel dettaglio i suoi risultati nelle prove iridate sono stati, nel bob a due: ventinovesimo a Lake Placid 2009, diciannovesimo a Sch\u00f6nau am K\u00f6nigssee 2011, sesto a Sankt Moritz 2013, diciottesimo a Winterberg 2015, sesto a Igls 2016, tredicesimo a Sch\u00f6nau am K\u00f6nigssee 2017, quarto a Whistler 2019 e nono ad Altenberg 2021; nel bob a quattro: quattordicesimo a Sch\u00f6nau am K\u00f6nigssee 2011, diciassettesimo a Sankt Moritz 2013, ottavo a Winterberg 2015, dodicesimo a Igls 2016, tredicesimo a Sch\u00f6nau am K\u00f6nigssee 2017, decimo a Whistler 2019 e decimo ad Altenberg 2021; nella gara a squadre: settimo a Sch\u00f6nau am K\u00f6nigssee 2011, ottavo a Igls 2016 e ottavo a Sch\u00f6nau am K\u00f6nigssee 2017."}
{"id": "4817020", "revid": "767487", "url": "https://it.wikipedia.org/wiki?curid=4817020", "title": "Traugott", "text": "Origine e diffusione.\nAnalogamente a Gottlob e Gotthold, si tratta di un nome recente, coniato nel XVII secolo in ambienti pietisti; \u00e8 composto dalle parole tedesche \"trauen\" (\"fidarsi\") e \"Gott\" (\"Dio\", presente, oltre che nel gi\u00e0 citato Gottlob anche in Goffredo, Gottlieb e Gottardo), quindi \"fiducia in Dio\".\nOnomastico.\nNessun santo ha portato il nome Traugott, che quindi \u00e8 adespota; l'onomastico pu\u00f2 essere festeggiato il 1\u00ba novembre, ad Ognissanti. Alcune fonti lo pongono al 20 settembre, giorno in cui \u00e8 commemorato san Teopisto, figlio di sant'Eustachio, il cui nome ha il medesimo significato."}
{"id": "4817021", "revid": "767487", "url": "https://it.wikipedia.org/wiki?curid=4817021", "title": "Casa del Moralista", "text": "La casa del Moralista (anche casa di C. Arrius Crescens e di M. Epidius Hymenaeus) (III 4, 2\u20133) si trova nell'antica Pompei. Si tratta pi\u00f9 esattamente di due abitazioni collegate tra loro. Sono state scavate nel 1916 e nel 1917. Nel novembre 2011, parte del muro perimetrale \u00e8 stato interessato da un crollo.\nDescrizione.\nLa casa piccola (III 4, 2) ha un atrio e diverse stanze intorno. Un bombardamento nel 1943 caus\u00f2 danneggiamenti a varie parti della casa, tra cui un soffitto dipinto. Al contrario della maggior parte delle case con atrio non c'\u00e8 un impluvium, che serviva per la raccolta dell'acqua piovana. La casa III 4, 3, notevolmente pi\u00f9 grande, non era stata restaurata \u2013 con gli scavi fu trovata ancora una quantit\u00e0 di calce necessaria per il restauro, quando Pompeii nel 79 d.C. rimase sepolta.\nLa maggior parte delle stanze sono non rintonacate. Da notare che, al momento della distruzione, l'unica camera restaurata era il triclinio, con la sua semplice decorazione pittorica. Tre distici moralistici, che danno il nome alla casa, decorano le pareti. Non \u00e8 chiaro fino a che punto siano ironici.\nPoich\u00e9 nel pavimento non sono stati trovati resti di una copertura, si pu\u00f2 supporre che il soffitto fosse costituito da tessuto e che si trattasse di un triclinium estivo. Si apriva a un ampio giardino nel cui centro sorgeva una statua di Diana.\nIl nome di M. Epidius Hymenaeus appare su cinque manifesti elettorali sulla facciata della casa. Il nome si trova anche su sei anfore vinarie che si trovano nella casa, ed \u00e8 noto da una tavoletta di cera di Caecilius Iucundus, databile al 56 d.C.; M. Epidius Hymenaeus era dunque un commerciante di vini e probabilmente uno dei proprietari della casa. Altri nomi che appaiono nella casa sono C. Arrius Crescens e T. Arrius Polites. Tutti furono commercianti di vini e forse abitavano insieme entrambe queste unit\u00e0 immobiliari.\nDistici.\nDistico sulla parete destra:\nDistico sulla parete sinistra:\nDistico sulla parete di fondo:"}
{"id": "4817022", "revid": "1573940", "url": "https://it.wikipedia.org/wiki?curid=4817022", "title": "Pachycondyla analis", "text": "La formica Matabele (Pachycondyla analis () \u00e8 una formica della sottofamiglia Ponerinae.\nBiologia.\nSi nutre esclusivamente di termiti che cattura durante incursioni della durata di circa un'ora.\nDistribuzione e habitat.\nLa specie \u00e8 presente in vari stati africani (Camerun, Costa d'Avorio, Eritrea, Etiopia, Ghana, Guinea, Kenya, Malawi, Mozambico, Repubblica Centrafricana, Senegal, Sierra Leone, Sudafrica, Tanzania, Uganda, Zambia e Zimbabwe).\nTassonomia.\nSono presenti 5 sottospecie:"}
{"id": "4817027", "revid": "287204", "url": "https://it.wikipedia.org/wiki?curid=4817027", "title": "Ted Nasmith", "text": "\u00c8 conosciuto principalmente per aver illustrato le opere di J. R. R. Tolkien: \"Lo Hobbit\", \"Il Signore degli Anelli\" ed \"Il Silmarillion\".\nBiografia.\nNasmith \u00e8 nato a met\u00e0 degli anni '50 a Goderich, Canada. Figlio di un ufficiale della Royal Canadian Air Force, l'infanzia di Nasmith \u00e8 stata caratterizzata dai frequenti spostamenti dovuti alle assegnazioni del padre durante la sua carriera militare, a volte in canada, altre volte all'estero, come ad esempio in Francia. Da quando Nasmith \u00e8 divenuto adolescente si sono trasferiti a Toronto (ora lui risiede nelle vicinanze di Bradford.)\nSia la sua famiglia che i suoi amici l'hanno sempre incoraggiato ad entrare in una scuola superiore che prevedesse un corso di arte. Fu durante il terzo anno, ad ogni modo, che Nasmith, grazie alla sorella, conobbe il Signore degli Anelli che divenne presto per lui una fonte di ispirazione. Nasmith scrive:\n\"Ha risvegliato in me un amore per i tempi perduti, i miti e le leggende. \u00c8 dalla mia infanzia che non percepisco una tale sensazione di \"casa\", indifferente al passare del tempo. Ho subito iniziato a disegnare scene ispirate a questi reami magici e nostalgici, che mi assorbivano completamente per molte ore.\" (Nasmith 2002)\nNel 1972, Nasmith invi\u00f2 alcune fotografie dei suoi disegni a J. R. R. Tolkien, il quale rispose per lettera poche settimane dopo sia lodando il suo lavoro che commentando le sue raffigurazioni di Bilbo Baggins sostenendo che apparivano un po' troppo infantili. Ancora adolescente a quel tempo, una risposta con veloce da Tolkien stesso incoraggi\u00f2 Nasmith a sforzarsi di interpretare in modo pi\u00f9 letterale i lavori del Professore.\nDopo la laurea, Nasmith aspirava a seguire le orme del celebre illustratore Art Fitzpatrick nell'industria automobilistica, invece, siccome la fotografia stava soppiantando le illustrazioni nel business delle pubblicit\u00e0 delle case automobilistiche, ha trovato lavoro come renderer mostrando una particolare inclinazione per il realismo.\nI lavori di Nasmith sulle opere di Tolkien, che ricordano l'architettura vittoriana ed il luminismo americano degli anni 1850-1870 in chiave neoclassica, hanno catturato l'attenzione degli editori di Tolkien, che hanno deciso di includere quattro dei suoi disegni nel \"Tolkien Calendar\" del 1987. I suoi lavori hanno continuato ad apparire in questi calendari negli anni, includendo 5 pubblicazioni in cui \u00e8 l'unico artista accreditato (1990, 2002, 2003, 2004, 2009).\nNell'ottobre del 1996, \u00e8 stato chiesto a Nasmith da parte degli editori di Tolkien, di fornire dei lavori per la prima edizione illustrata de \"Il Silmarillion\", in questo periodo Ted ha sviluppato una forte collaborazione lavorativa con Christopher Tolkien. L'edizione illustrata \u00e8 stata pubblicata nel 1998; nel 2004, una seconda edizione (ISBN 0-618-39111-8) con molte pi\u00f9 opere di Neasmith.\nNei primi mesi del 1999, rappresentanti di Peter Jackson e della New Line Cinema hanno invitato Ted Nasmith ad unirsi al team di illustratori che gi\u00e0 vedeva John Howe ed Alan Lee per lavorare al concept art per la trilogia cinematografica de Il Signore degli Anelli. Secondo quanto detto dallo stesso Nasmith,\n\"Mi hanno invitato con loro in Nuova Zelanda per aiutare a sviluppare il concept art, e mi fecero una buona offerta. Io stavo attraversando un periodo di crisi personale slegata dai miei lavori e che mi costrinse ad abbandonare la mia attivit\u00e0 di libero professionista a tempo indeterminato. Ho declinato l'offerta con riluttanza dopo attente considerazioni\" (Nasmith 2004)\nNasmith \u00e8 inoltre considerato uno studioso di Tolkien e molto preparato in storia antica, religioni ed altre aree. \u00c8 un membro di spicco di alcune societ\u00e0 Tolkieniane (come ad esempio The Tolkien Society, Mythopoeic Society, e Beyond Bree, quest'ultima una newsletter del mensa statunitense).\nNasmith \u00e8 anche un musicista, chitarrista e tenore. Molta della sua musica \u00e8 ispirata agli scritti di Tolkien. Il suo primo album commerciale, \"The Hidden Door: Songs in the Key of Enchantment\", \u00e8 stato pubblicato nel 2007. Ha anche lavorato su un progetto musicale intitolato \"Beren and L\u00fathien: A Song Cycle\", creato con il suo amico Alex Lewis, ha inoltre un'amicizia di lunga data con i fondatori della The Tolkien Ensemble, un gruppo che ha l'obiettivo di trasferire in musica le opere di Tolkien, e di cui fanno parte anche Christopher Lee e Howard Shore"}
{"id": "4817028", "revid": "834", "url": "https://it.wikipedia.org/wiki?curid=4817028", "title": "The Complete RCA Victor Recordings (Dizzy Gillespie)", "text": ""}
{"id": "4817033", "revid": "119709522", "url": "https://it.wikipedia.org/wiki?curid=4817033", "title": "Caterina di Savoia-Vaud", "text": "Origine.\nCaterina era la figlia del barone di Vaud Luigi II (Luigi era citato come suo erede nel suo testamento del padre) e della moglie, Isabella di Ch\u00e2lon, che secondo la \"Histoire g\u00e9n\u00e9alogique des ducs de Bourgogne de la maison de France\" era figlia di Giovanni I di Ch\u00e2lons (1259 \u2020 1316), signore d'Arlay e di Margherita (\u2020 dopo il 1300), figlia del Duca di Borgogna e re titolare di Tessalonica, Ugo IV di Borgogna e della sua seconda moglie Beatrice di Champagne.\nLuigi II di Savoia-Vaud era il figlio quartogenito del barone di Vaud Luigi I (Luigi era citato come suo erede nel suo testamento del padre) e della sua seconda moglie, Giovanna di Montfort (Luigi era citato anche nel testamento della madre del 1293), che era figlia di Filippo di Montfort Signore di Castres e di la Fert\u00e9-Alais e della moglie Giovanna di Levis, come risulta dal documento n\u00ba 5295 del \"Recueil des chartes de l'abbaye de Cluny. Tome 6\".\nBiografia.\nCaterina spos\u00f2 il 1\u00ba ottobre 1330 il Signore di Milano Azzone Visconti, che, secondo il Rerum Italicarum scriptores, era figlio del Signore di Milano e vicario imperiale Galeazzo I e di Beatrice d'Este.\nCaterina nel 1339 rimase vedova, infatti secondo il \"Gualvanei de la Flamma opusculum de rebus gestis Azonis Vicecomitis\" Azzone (miles Azo Vicecomes, comes Gallur\u00e6 et dominus civitatis Mediolanensis) mori il 16 agosto (XVI Aug.) e fu sepolto nella cappella di famiglia (in capella sua quam construxerat in domo sua), senza lasciare una discendenza maschile..\nErede del Vaud.\nCaterina non era l'erede della baronia del Vaud in quanto aveva un fratello, Giovanni, che per\u00f2 nel 1339 mor\u00ec nella battaglia di Laupen; allora il loro padre Luigi II negozi\u00f2 e ottenne dal conte Aimone di Savoia un privilegio unico per una femmina sabauda, vale a dire che Caterina potesse ereditare il governo delle terre del padre e i suoi titoli e trasmetterli ai suoi figli. Aimone probabilmente concesse questo privilegio unico rispetto ai costumi di Casa Savoia (che ordinavano la successione in linea solo maschile) perch\u00e9 ritenne che Caterina, gi\u00e0 vedova di Azzone, fosse anche sterile, visto che dopo tanti anni di matrimonio la cugina fino ad allora non aveva mai avuto figli, perci\u00f2 si aspettava che alla morte di Caterina stessa il Vaud sarebbe di nuovo tornato tra i domini sabaudi.\nNel 1340, dopo la morte del fratello Giovanni, suo padre Luigi II redasse un testamento in cui chiedeva espressamente di venire sepolto nell'abbazia di Altacomba e in cui dichiarava sua erede universale Caterina, a cui fece seguito, nel 1343, una \"PATENTI di Lodovico 2.o di Savoja Sig.e di Vaud\", in cui confermava come sua erede universale, Caterina.\nLuigi, secondo il \"Dizionario storico della Svizzera\", mor\u00ec tra il 18 e il 29 gennaio 1349, fu sepolto ad Altacomba e gli succedette Caterina.\nCaterina, secondo la \"Chronique des comtes d'Eu\", si spos\u00f2 una seconda volta nell'ottobre del 1340 con il connestabile di Francia, conte di Eu e di Gu\u00eenes, Rodolfo II di Brienne, figlio di Rodolfo II di Brienne e Giovanna di Mello. Caterina nel 1343, in assenza di figli, fece un testamento in indicava come suoi eredi la madre, Isabella di Ch\u00e2lon, e in caso di sua morte il padre, Luigi II.\nCaterina nel 1350 rimase vedova una seconda volta; sempre secondo la \"Chronique des comtes d'Eu\" suo marito Rodolfo, il 19 novembre 1350, fu decapitato, per ordine del re di Francia Giovanni II il Buono.\nSuo padre Luigi II, secondo il \"Dizionario storico della Svizzera\", mor\u00ec tra il 18 e il 29 gennaio 1349, fu sepolto ad Altacomba e Caterina divenne quindi la Baronessa del Vaud, al cui governo associ\u00f2 i suoi mariti; Caterina nel 1350, rimase vedova una seconda volta; sempre secondo la \"Chronique des comtes d'Eu\", suo marito Rodolfo, il 19 novembre 1350, fu decapitato, per ordine del re di Francia Giovanni II il Buono.\nNel marzo del 1352 Caterina si spos\u00f2 per la terza volta con il marchese di Namur, Guglielmo I di Fiandra, figlio del marchese di Namur Giovanni I e della moglie, Maria d'Artois, come ci viene confermato dal documento n\u00ba 66 del \"Cartulaire de la commune de Namur\"; Caterina di Guglielmo era la seconda moglie e gli diede tre figli, passati alla storia. Con il suo terzo marito Caterina visit\u00f2 diverse volte il Vaud per tenere i contatti con i suoi feudatari.\nNel 1359 per\u00f2, indebitata, Caterina vendette al conte Amedeo VI di Savoia ogni suo diritto sul Vaud, per una cifra di fiorini d'oro. In questo modo il Vaud ritorn\u00f2 tra i possedimenti del ramo primigenio di Casa Savoia.\nFigli.\nCaterina al suo primo marito Azzone non diede figli.\nAnche al suo secondo marito Rodolfo non diede figli.\nAl terzo marito Guglielmo diede tre figli:"}
{"id": "4817043", "revid": "1573940", "url": "https://it.wikipedia.org/wiki?curid=4817043", "title": "Pachycondyla laevissima", "text": "Pachycondyla laevissima \u00e8 una formica della sottofamiglia Ponerinae.\nDistribuzione.\nLa specie \u00e8 presente in Sudafrica.\nTassonomia.\n\u00c8 presente una sola sottospecie:"}
{"id": "4817044", "revid": "124062648", "url": "https://it.wikipedia.org/wiki?curid=4817044", "title": "I Need You (The Beatles)", "text": "I Need You \u00e8 un brano dei Beatles scritto da George Harrison, comparso sull'album \"Help!\" e nell'omonimo film.\nIl brano.\n\u00c8 stato il secondo brano composto da George Harrison, dopo \"Don't Bother Me\" di \"With the Beatles\" del 1963. \u00c8 stato dedicato all'allora fidanzata Pattie Boyd, che sposer\u00e0 nel 1966 ma dalla quale divorzier\u00e0 nel 1974. La canzone \u00e8 caratterizzata dal pedale del volume, usato anche a \"Yes It Is\", che, assieme ad \"Another Girl\", \u00e8 stata registrata nello stesso giorno. Harrison probabilmente non l'ha apprezzata particolarmente, dato che non ne ha nemmeno accennato sulla sua autobiografia \"I Me Mine\" del 1980.\nLa base ritmica venne registrata il 15 febbraio 1965, il primo giorno di lavorazione dell'anno, su 5 nastri. In quest'occasione Ringo Starr \"suonava\" il retro di una chitarra acustica Gibson Jumbo, e John Lennon un rullante sugli accenti forti del brano, da quanto riportato da George Martin sul libro \"Playback\". Su tutti i nastri vennero sovraincise delle voci, eccetto sul quinto. Il quarto venne utilizzato l'indomani per la sovraincisione di nuove voci, di una chitarra a 12 corde Rickenbacker suonata da George con il pedale ed il campanaccio suonato da Ringo. Il 16 fu anche il primo giorno di lavorazione al singolo \"Ticket to Ride\", per via della registrazione del brano \"Yes It Is\". Lo stesso giorno venne completata \"Another Girl\", che era stata iniziata, come \"I Need You\", il 15.\nNell'album \"Help!\" appare al terzo posto del lato A, fra \"The Night Before\" e \"Another Girl\". Nel film \"Help!\" viene eseguita, assieme a \"The Night Before\", in una scena ambientata alla Piana di Salisbury.\nTom Petty e gli Heartbreakers ne hanno eseguita una versione al \"Concert for George\", in seguito inclusa nell'omonimo album."}
{"id": "4817046", "revid": "339392", "url": "https://it.wikipedia.org/wiki?curid=4817046", "title": "Biblioteca Civica A. Tiraboschi", "text": ""}
{"id": "4817050", "revid": "1123126", "url": "https://it.wikipedia.org/wiki?curid=4817050", "title": "Nativit\u00e0 di san Giovanni Battista", "text": ""}
{"id": "4817054", "revid": "28592", "url": "https://it.wikipedia.org/wiki?curid=4817054", "title": "Governatorato di Nizhny Novgorod", "text": ""}
{"id": "4817056", "revid": "28592", "url": "https://it.wikipedia.org/wiki?curid=4817056", "title": "Potseluy Meri Pikford", "text": ""}
{"id": "4817057", "revid": "3178", "url": "https://it.wikipedia.org/wiki?curid=4817057", "title": "Numero fatidico", "text": ""}
{"id": "4817063", "revid": "1935652", "url": "https://it.wikipedia.org/wiki?curid=4817063", "title": "Miguel Socolovich", "text": "Carriera.\nMinor League (MiLB).\nSocolovich firm\u00f2 il 10 gennaio 2004 come free agent non selezionato coi Boston Red Sox. Nel 2006 inizi\u00f2 con i GCL Red Sox rookie, chiuse con 4 vittorie e nessuna sconfitta, 3.20 di media PGL (ERA), 2 salvezze su 2 opportunit\u00e0 e .217 alla battuta contro di lui in 14 partite di cui 2 da partente (25.1 inning). Nel 2007 gioc\u00f2 con due squadre finendo con 7 vittorie e 6 sconfitte, 4.30 di ERA e .251 alla battuta contro di lui in 25 partite di cui 13 da partente (90.0 inning).\nIl 28 gennaio 2008 venne ceduto insieme a Willy Mota (giocatore da Minor League), ai Chicago White Sox per David Aardsma. Gioc\u00f2 con i Kannapolis Intimidators A chiudendo con 6 vittorie e altrettante sconfitte, 4.68 di ERA e .253 alla battuta contro di lui in 21 partite di cui 18 da partente (90.1 inning). Nel 2009 gioc\u00f2 con due squadre finendo con 4 vittorie e altrettante sconfitte, 4.45 di ERA, 7 salvezze e .294 alla battuta contro di lui in 33 partite di cui 5 da partente (58.2 inning).\nNel 2010 gioc\u00f2 con due squadre finendo con 7 vittorie e 6 sconfitte, 3.33 di ERA, 2 salvezze e .191 alla battuta contro di lui in 51 partite (78.1 inning). Nel 2011 gioc\u00f2 con due squadre finendo con 3 vittorie e 2 sconfitte, 3.44 di ERA, 2 salvezze e .222 alla battuta contro di lui in 43 partite di cui 2 da partente (55.0 inning).\nNel 2012 gioc\u00f2 con due squadre finendo con 4 vittorie e nessuna sconfitta, 2.11 di ERA, 2 salvezze e .183 alla battuta contro di lui in 31 partite (55.1 inning). Il 3 novembre dello stesso anno divenne per la seconda volta free agent. Il 21 novembre 2013 firm\u00f2 con i New York Mets un contratto da Minor League.\nMajor League (MLB).\nDopo 20 giorni da free agent, il 22 novembre 2011 firm\u00f2 coi Baltimore Orioles. Debutt\u00f2 nella MLB il 14 luglio 2012 al Camden Yards di Baltimora, contro i Detroit Tigers. Chiuse la sua prima stagione con nessuna vittoria o sconfitta, 6.97 di ERA, nessuna salvezza su una opportunit\u00e0 e .268 alla battuta contro di lui in 6 partite (10.1 inning).\nIl 23 agosto 2012 venne preso dagli svincolati dai Chicago Cubs. Al termine della stagione fini con nessuna vittoria o sconfitta, 4.50 di ERA e .182 alla battuta contro di lui in 6 partite (6.0 inning).\nNippon Professional Baseball (NPB).\nIl 15 novembre 2012, gli Hiroshima Toyo Carp della Nippon Professional Baseball conclusero un accordo con Socolovich, che debutt\u00f2 cos\u00ec nel campionato giapponese durante la stagione 2013.\nRitorno in Major League.\nIl 21 novembre 2013, Socolovich firm\u00f2 un contratto di minor league con i New York Mets. Durante la stagione 2014 non disput\u00f2 nessuna partita ne di Major ne di Minor League.\nIl 4 novembre 2014 dopo esser diventato \"free agent\" firm\u00f2 l'11 dello stesso mese un contratto da minor league con l'invito alla prestagione 2015 dei Cardinals. Con loro in due anni ha totalizzato 5 vittorie e una sconfitta, 1.89 di ERA, nessuna salvezza su una opportunit\u00e0 in 43 partite (47.2 inning). Il 6 novembre 2017 divenne free agent.\nIl 27 gennaio 2018, Socolovich sottoscrisse un contratto di minor league con gli Atlanta Braves, con incluso un invito allo spring training. Gioc\u00f2 prevalentemente nella Tripla-A e divenne free agent al termine di essa.\nIl 30 gennaio 2019, Socolovich firm\u00f2 con i Guerreros de Oaxaca della Liga Mexicana de B\u00e9isbol per la stagione 2019. Venne svincolato dalla squadra il 19 dicembre 2019."}
{"id": "4817067", "revid": "819238", "url": "https://it.wikipedia.org/wiki?curid=4817067", "title": "Fermata impresenziata", "text": ""}
{"id": "4817076", "revid": "97701", "url": "https://it.wikipedia.org/wiki?curid=4817076", "title": "Impegno costruttivo", "text": ""}
{"id": "4817084", "revid": "1573940", "url": "https://it.wikipedia.org/wiki?curid=4817084", "title": "Atopomyrmex cryptoceroides", "text": "Atopomyrmex cryptoceroides \u00e8 una formica della sottofamiglia Myrmicinae.\nDistribuzione e habitat.\nLa specie \u00e8 presente in vari stati africani (Camerun, Ghana, Guinea, Costa d'Avorio, Repubblica Democratica del Congo, Sierra Leone e Zimbabwe)."}
{"id": "4817098", "revid": "92723", "url": "https://it.wikipedia.org/wiki?curid=4817098", "title": "Eparchia dell'Annunciazione", "text": "Leparchia dell'Annunciazione (in latino: \"Eparchia Annuntiationis Maronitarum\") \u00e8 una sede della Chiesa maronita immediatamente soggetta alla Santa Sede. Nel 2018 contava 70.850 battezzati. \u00c8 retta dall'eparca Simon Faddoul.\nTerritorio.\nL'eparchia estende la sua giurisdizione sui fedeli maroniti residenti nell'Africa occidentale e centrale.\nSede eparchiale \u00e8 la citt\u00e0 di Ibadan in Nigeria, dove si trova la cattedrale di Nostra Signora dell'Annunciazione.\nLa maggior parte dei fedeli \u00e8 concentrata in Nigeria, Costa d'Avorio, Senegal e Camerun; nel 2018 si contavano 12 parrocchie.\nStoria.\nL'esarcato apostolico dell'Africa occidentale e centrale \u00e8 stato eretto da papa Francesco il 13 gennaio 2014 con la bolla \"Patrimonium ecclesiarum\", prima circoscrizione ecclesiastica cattolica di una Chiesa di rito orientale istituita nell'Africa subsahariana ad eccezione delle eparchie cattoliche copte.\nIl 28 febbraio 2018 l'esarcato apostolico \u00e8 stato elevato al rango di eparchia con il nome attuale in forza della bolla \"Qui familiam\" dello stesso papa Francesco.\nL'eparca \u00e8 anche visitatore apostolico per i fedeli maroniti residenti nell'Africa meridionale.\nCronotassi.\nSi omettono i periodi di sede vacante non superiori ai 2 anni o non storicamente accertati.\nStatistiche.\nLa diocesi nel 2018 contava 70.850 battezzati."}
{"id": "4817106", "revid": "1573940", "url": "https://it.wikipedia.org/wiki?curid=4817106", "title": "Atopomyrmex mocquerysi", "text": "Atopomyrmex mocquerysi \u00e8 una formica della sottofamiglia Myrmicinae.\nDistribuzione e habitat.\nLa specie \u00e8 presente in vari stati africani (Benin, Camerun, Ghana, Kenya, Malawi, Mozambico, Nigeria, Repubblica Centrafricana, Repubblica Democratica del Congo, Senegal, Sierra Leone, Sudafrica, Sudan, Tanzania, Uganda, Zambia e Zimbabwe)."}
{"id": "4817107", "revid": "214753", "url": "https://it.wikipedia.org/wiki?curid=4817107", "title": "Jamie Greubel-Poser", "text": "Nata Greubel, dall'estate del 2014 ha assunto il cognome Greubel-Poser dopo il matrimonio con il bobbista tedesco Christian Poser.\nBiografia.\nA livello universitario ha praticato l'atletica leggera (nell'heptathlon) e il pentathlon moderno. \nGli inizi da frenatrice.\nSi convert\u00ec al bob nel 2007 quando inizi\u00f2 a competere come frenatrice per la squadra nazionale statunitense. Debutt\u00f2 in \"Coppa Nordamericana\" a gennaio 2008 spingendo la slitta della connazionale Phoebe Burns ed esord\u00ec in Coppa del Mondo nell'ultima gara della stagione 2008/09, il 13 febbraio 2009 a Park City dove si classific\u00f2 tredicesima nel bob a due con la Burns. Colse il suo primo podio il 22 novembre 2009 a Lake Placid (2\u00aa nella gara a squadre), stavolta in coppia con Erin Pac.\nLa carriera da pilota.\nNell'aprile del 2009 la Greubel pass\u00f2 al ruolo di pilota debuttando in \"Coppa Nordamericana\", circuito continentale nel quale concluse terza in graduatoria generale nel 2010/11. Il suo debutto in Coppa del Mondo nella nuova veste avvenne per\u00f2 all'avvio della stagione 2010/11, il 3 dicembre 2010 a Calgary dove si piazz\u00f2 al dodicesimo posto nel bob a due. Conquist\u00f2 il suo primo podio da pilota il 14 dicembre 2012 (2\u00aa a La Plagne nel bob a due) e la sua prima vittoria in assoluto ad Igls, il 19 gennaio 2014, nella penultima gara della stagione 2013/2014 con la frenatrice Lauryn Williams. Termin\u00f2 al secondo posto in classifica generale nel 2015/2016 dietro alla canadese Kaillie Humphries e vinse la Coppa nella stagione nel 2016/2017 sopravanzando la stessa Humphries nell'ultima gara stagionale disputatasi a Pyeongchang, in Corea del Sud.\nPrese parte a due edizioni Giochi olimpici invernali: a vinse la medaglia di bronzo nel bob a due con la frenatrice Aja Evans, venendo superate dalla squadra canadese pilotata da Kaillie Humphries, vincitrice dell'oro, e da quella capitanata dalla connazionale Elana Meyers-Taylor, argento. Quattro anni dopo, a , si piazz\u00f2 al quinto posto nel bob a due sempre con la con Evans.\nPartecip\u00f2 inoltre a cinque edizioni dei campionati mondiali vincendo la medaglia di bronzo nel bob a due a Sch\u00f6nau am K\u00f6nigssee 2017 in coppia con Aja Evans, mentre concluse al sesto posto nella competizione a squadre a Igls 2016."}
{"id": "4817113", "revid": "18323", "url": "https://it.wikipedia.org/wiki?curid=4817113", "title": "Storia dell'Unione Sportiva Lecce", "text": "Questa pagina tratta la storia dell' Unione Sportiva Lecce dal 1908 ai nostri giorni.\nLe origini.\n1908-1929: Primi anni con Sporting Club, fusione nel 1927 e nascita dell'US Lecce.\nIl 15 marzo 1908 nasce lo \"Sporting Club Lecce\", attivo nell'atletica, nel ciclismo e nel calcio. Il primo presidente del club \u00e8 Franco Marangi, mentre risale all'11 aprile 1910 la prima partita ufficiale: nel Torneo regionale pugliese la squadra perde contro il Bari Football Club per 5-1. La prima formazione ufficiale \u00e8 la seguente: De Michele (capitano), Capozza, Rima, Acquaviva, Torsello, Marzano, De Salvatore, Tortorella, Kniazzek, Pastore, De Muro (autore del gol). Nel 1912 lo Sporting ha anche un nuovo presidente, Francesco De Castris, cognato di Francesco Marangi. Lo scenario politico sta, tuttavia, cambiando: ci si avvia verso la prima guerra mondiale e molti dei giovani dello Sporting finiscono al fronte (Ottorino De Salvatore muore). Terminata la fase pionieristica del calcio leccese, quando si ricomincia, a conclusione del conflitto, allo Sporting sui giornali si fa cenno raramente. Nel 1922 la squadra partecipa (sempre nel girone pugliese) al campionato nazionale di Seconda Divisione e il 29 maggio, vincendo a Taranto contro l'Enotria (3-2), si aggiudica la promozione al massimo campionato nella stagione 1922-1923, con 9 punti di vantaggio sulla stessa Enotria, sul Garibaldino e sullo'S.C. Taranto, tutte compagini della citt\u00e0 ionica. Si tratta della prima promozione nella storia del calcio leccese, ottenuta beneficiando di un calcio di rigore e senza il portiere titolare, che perde il treno e non pu\u00f2 raggiungere Taranto. Il \"Corriere delle Puglie\" parla di \"vittoria cittadina\": \u00e8 il punto pi\u00f9 alto dell'avventura dello Sporting, anche a livello di considerazione generale. Quando, a novembre, inizia il torneo di Prima Divisione, lo scenario nel paese \u00e8, tuttavia, traumaticamente cambiato, con l'avvento del fascismo. \nPoco dopo, nel 1924, viene inaugurato il nuovo Campo XXVIII Ottobre o Campo Achille Starace, che dopo la seconda guerra mondiale sar\u00e0 ribattezzato stadio Carlo Pranzo, dal nome di un giovane leccese caduto durante il conflitto.\nLa svolta avviene il 16 settembre 1927: dalla fusione tra i club locali della \"FBC Juventus\" e del \"Gladiator\" nasce l\"'Unione Sportiva Lecce\", il cui presidente \u00e8 Luigi Lopez y Royo. I colori adottati dalla nuova societ\u00e0 sono il bianco e il nero, che lasciano spazio al giallo e al rosso nel 1929, quando il Lecce ottiene la promozione in Serie B vincendo il doppio spareggio contro il (2-2 dopo i tempi supplementari e 3-1), mentre il marchio riporta l'anno in cui ebbe inizio il calcio a Lecce, ad opera dell'antenata Sporting Club Lecce.\nPromosso per la prima volta in Serie B nel 1929, il Lecce, allenato dall'ungherese Ferenc Plemich, esordisce con una vittoria per 2-1 a Novara il 6 ottobre di quell'anno. Alla fine giunge tredicesimo in classifica nel suo primo anno in serie cadetta e disputa altri due tornei in categoria, prima della sospensione dell'attivit\u00e0 calcistica nel 1932. Ripresa l'attivit\u00e0 nel 1934 come \"U.S. Pro Lecce\" (che in seguito dopo vari cambi di denominazione diventer\u00e0 \"U.S. Lecce\"), nel 1936 il club viene ammesso in Serie C, dove arriva undicesimo. Dopo aver sospeso nuovamente l'attivit\u00e0 nel 1943-1944, riesce a tornare in Serie B nel 1946. Dopo tre anni di cadetteria, dal 1949 attraversa una fase di profonda crisi, che ha l'apice nel 1955 con la retrocessione in quarta divisione, da cui i giallorossi risaliranno in Serie C nel 1958.\nGli anni sessanta.\n1959-1960: Settimo posto finale e ritorno di Alfonso.\nNel 1959-1960 il Lecce chiude la stagione al settimo posto. Ritorna Alfonso in panchina e lo coadiuva, dando molta importanza al fattore della preparazione atletica, Eliano Tana, mentre il presidente \u00e8 sempre De Palma; i nuovi sono il portiere Bendin, il terzino Remini, l'ala Berti, il centravanti Gambino, l'ala Arfuso, il centrocampista Novelli; giocano anche Caus, Marzo, De Vitis, Gortan, disputando un campionato discreto.\n1960-1961: Ancora settimi; presidente diventa Germano Ventura.\nSoddisfacente \u00e8 anche il campionato 1960-1961, che il Lecce conclude con gli stessi 34 punti e lo stesso settimo posto. In quest'ultimo torneo, per\u00f2, ci sono novit\u00e0 interessanti, dalla societ\u00e0 (il presidente \u00e8 Germano Ventura), alla panchina (Dino Bovoli), alla squadra, che schiera Bendin, Crivellenti (Macrip\u00f2), De Vitis, Davalle, Biancardi, Maccagni, Arfuso (Greco), Gambino, Luna I, Bitetto, Cordone (Luna II). Il primo dei Luna segna 14 reti, 12 le realizza Gambino e 9 sono di Arfuso.\n1961-1962: La grande illusione della B e l'impresa di Foggia.\nIl torneo 1961-1962 \u00e8 quello della grande illusione, durata una settimana. Su un'intelaiatura gi\u00e0 notevole il presidente Esposito inserisce, affidandoli all'allenatore Bovoli, il mediano Musiani, i centrocampisti Falsiroli, Bitetto e Malavasi e la punta Franz\u00f2, che segna 12 gol. Verso Natale la squadra comincia a girare bene e si trova a lottare testa a testa con il Foggia di Oronzo Pugliese per la promozione in Serie B, con i tifosi sempre pi\u00f9 convinti che l'impresa di possa realizzare. Le speranze sembrano per\u00f2 smorzarsi alla terz'ultima partita, quando il Lecce perde (2-1) a Taranto, trovandosi a due punti di svantaggio dal Foggia prima dello scontro diretto in casa dei dauni. Allo Zaccheria, tra la sorpresa generale, finisce 2-1 per i giallorossi, ma l'illusione dura appena sette giorni. Contro il , in uno stadio Carlo Pranzo pavesato con mille bandiere, segna Arfuso ma nella ripresa, al 33', i lucani pareggiano: \u00e8 la fine del sogno perch\u00e9 il Foggia vince fuori casa, ritornando in testa. All'ultima giornata i giallorossi perdono ancora, consentendo cos\u00ec al Foggia di festeggiare la promozione in Serie B.\n1962-1963: Rivoluzione della squadra, gravi problemi finanziari e ottavo posto finale.\nNei campionati successivi la squadra, invece di essere rinforzata secondo criterio, \u00e8 rivoluzionata letteralmente, cos\u00ec le speranze di ritentare la scalata alla Serie B svaniscono. La societ\u00e0 attraversa in pi\u00f9 occasioni gravi momenti dal punto di vista finanziario e pi\u00f9 volte non vengono pagati i premi partita ai calciatori. A causa delle troppe novit\u00e0, i risultati latitano: la squadra (allenatore \u00e8 Giunchi, poi sostituito da Andreoli) si classifica all'ottavo posto con un ampio distacco dal Potenza (che l'anno prima ha costretto i giallorossi a restare in Serie C) vincitore del campionato.\n1963-1964: Resta Andreoli con molti cambiamenti in rosa, ma \u00e8 ancora Serie C.\nLa stagione 1963-1964 vede numerose novit\u00e0. Rimane Andreoli, mentre la squadra viene rivoluzionata. Dei vecchi protagonisti del duello con il Foggia rimangono solo Remini e De Vitis. In realt\u00e0 non mancano gli acquisti di buon livello, come il portiere Ferrari, la mezzala Trevisan, l'ala Tribuzio ed il centravanti Ciabattari (specialista nei calci di punizione); le altre novit\u00e0 sono Bettini, Ianni, Ronchi, Corsi, Santelli, Bronzini, Panigada, Frontali. Alla fine il Lecce si piazza al settimo posto. I risultati non esaltanti di questo periodo sono, indubbiamente, dovuti anche alla confusa situazione societaria: una serie di problemi economici, cos\u00ec come nella stagione precedente.\n1964-1965: Regna la confusione in societ\u00e0, con il seguente sciopero dei giocatori.\nNella stagione 1964-1965 allenatore diventa Ambrogio Alfonso. La formazione tipo \u00e8 formata da: Ferrari, Tardivo, Daniele, Vemati, Lucci, Sestini, Tribuzio, Cartisano, Teneggi, Trevisan, Zucchinali. Ci sono pure Gareffa e Busilacchi. Nonostante difficolt\u00e0 di ogni genere, come stipendi non pagati e promesse non rispettate, la squadra, a poche giornate dalla fine, \u00e8 salva e anzi riesce a ottenere una significativa vittoria in casa del Taranto (gol di Tribuzio, rigore parato da Ferrari), impedendo cos\u00ec ai rossobl\u00f9 di raggiungere la promozione in Serie B. Forse proprio questa consapevolezza di non arrecare particolare danno alla societ\u00e0, e quindi ai tifosi, induce la squadra ad incrociare le gambe. \u00c8 uno sciopero che fa rumore negli ambienti calcistici e di certo l'immagine sportiva della citt\u00e0 non ne guadagna. A questo punto entrano in scena alcuni ragazzini che diverranno famosi. Sono i giovani di Attilio Adamo, leccesi, come Franco Causio, Mario Russo, Antonio Donadei, Aldo Sensibile, Della Tommasa, Petrucelli, Marzo, Stomeo, Lentini, Caldani, Colajanni. Il primo test per questo nuovo Lecce \u00e8 a Reggio Calabria, sul campo della di Maestrelli, lanciatissima verso la Serie B, dove gioca Holmes Neri, futuro allenatore in seconda del Lecce.\n1965-1966: Continua la difficile crisi, nell'ultima stagione al Carlo Pranzo.\nL'anno successivo (commissario della societ\u00e0 ancora Del Piano) \u00e8 sempre ancora difficile, con la crisi sempre imminente. La squadra parte con Della Tommasa, Tardivo, Garagna, Lucci, Zini, Cartisano, Guardavaccaro, Dalla Pietra, Palmieri, Trevisan, Russo, ma poi giocheranno anche il portiere Genero, Marovelli, Mainardi, Petrini I e Petrini II e Scardeoni. \u00c8 una squadra modesta, che si salva grazie ad una buona difesa e ai gol di Trevisan, mentre Russo e Petrini II hanno la soddisfazione di finire in nazionale iuniores. Altre piccole soddisfazioni per i tifosi sono le vittorie contro il Taranto e contro il , proprio nell'ultima partita. \u00c8 un incontro che segner\u00e0 anche il commiato allo stadio Carlo Pranzo.\n1966-1967: Il trasferimento del Lecce allo stadio Via del mare.\nIl 2 ottobre 1966 i tifosi leccesi vanno a vedere una partita di campionato non pi\u00f9 al vecchio stadio Carlo Pranzo, ma nel nuovo stadio Via del mare. \u00c8 un derby contro il Taranto, vinto per 1-0 dai giallorossi. Un paio di settimane prima nel nuovo impianto era stata disputata una partita (un'amichevole tra i salentini e lo , finita 1-1). L'inaugurazione avviene, come detto, il 2 ottobre, alla presenza di numerose autorit\u00e0 e ben 25 000 spettatori festanti. Il 24 giugno 1967 lo stadio registra altro pienone in occasione di un'amichevole internazionale molto prestigiosa, questa volta contro il Santos di Pel\u00e9. I giallorossi perdono per 5-1 (tripletta di Pel\u00e9, gol di Edu e autorete di Melideo per i brasiliani; Mamm\u00ec per i giallorossi). In realt\u00e0 di nuovo nella stagione 1966-1967 non c'\u00e8 soltanto lo stadio. La societ\u00e0 ha una guida diversa, l'avvocato Marcello Indraccolo, in panchina c'\u00e8 Luigi Soffrido e anche la squadra si presenta ampiamente rinnovata. Al debutto, ad Ascoli (vittoria dei marchigiani per 3-1), giocano Bottoni, Marconato, Garagna, Lucci, Zini, Petrini, Dalla Pietra, Mellina, Trevisan, Marcucci, Brutti. In rosa ci sono anche Caristano, Panico, Farroni, Gareffa e poi arrivano anche il centravanti Mamm\u00ec, Sacchella, Cesana, Melideo e Bersellini, il quale ultimo diventa ben presto la mente della formazione ed uno dei beniamini del pubblico, insieme a Trevisan e al giovanissimo Mellina, un'ala sinistra ingaggiata dal Milan che si distingue per velocit\u00e0 e fantasia. \u00c8 un campionato a fasi alterne. Dopo una sconfitta in casa col , vi \u00e8 un cambio di allenatore: dopo l'interregno di Alfonso arriva Gianni Seghedoni. Non mancano buoni risultati e non manca nemmeno un tentativo di invasione, contro il Frosinone, per un gol annullato a Mamm\u00ec. Finisce con un nono posto che \u00e8 un significativo risultato, dopo gli anni bui.\n1967-1968: Viene confermato Seghedoni, in una buona stagione il Lecce culla il sogno Serie B.\nPer la stagione seguente, confermato Seghedoni, la squadra viene rinforzata con il portiere Mezzanzanica, il terzino Pavoni, il cannoniere Taiano, il mediano Comola (c'\u00e8 anche il leccese Dondadei). Il campionato del Lecce comincia benissimo e continua piuttosto bene. Ad ottobre, dopo il successo nel derby in casa del (gol di Taiano, l'ex), il Lecce balza in testa alla classifica. A quel punto comincia un lungo, appassionante duello con la di Corrado Viciani, gi\u00e0 sconfitta dai giallorossi a settembre al viale Brin. La gente ha voglia di Serie B dopo tante delusioni e l'entusiasmo sale alle stelle quando nel febbraio 1968, allo Stadio Via del mare, grazie a un gol di Taiano, la Ternana viene di nuovo sconfitta. Poi, per\u00f2, le cose si mettono male, anche per alcuni episodi sfortunati. Al termine del torneo il Lecce ottiene comunque un soddisfacente quarto posto, sebbene alla fine del campionato Seghedoni, in dissenso con la societ\u00e0, lasci Lecce.\n1968-1969: Dopo Dugini, arriva in panchina il \"sergente di ferro\" Bersellini.\nNella stagione 1968-1969, ancora una volta in Serie C, la squadra \u00e8 allenata nelle ultime 10 partite di campionato da Eugenio Bersellini, che subentra a Dugini. In quell'anno Bersellini debutta come tecnico, in quanto si era da poco ritirato dal calcio giocato. In questo campionato, nella partita contro il Taranto, al Via del mare si verifica un'invasione di campo (ma solo in tre scavalcano le reti di protezione e uno colpisce l'arbitro Casarin; tutto ci\u00f2 sul punteggio di 0-1, dopo un gol contestato e il mancato intervento del direttore di gara nel momento in cui tre leccesi sono a terra infortunati). In squadra ci sono volti nuovi come quelli di Candido, Croce, Guzzo, Materazzi, Di Somma, Cappanera, De Mecenas, Brunello, Galli. Il quinto posto finale non \u00e8 esaltante, ma conferma che il Lecce \u00e8 ormai consolidato in Serie C.\nGli anni settanta.\n1969-1970: Confermato Bersellini, emergono nel Lecce Di Somma e Materazzi.\nIl torneo 1969-1970 del Lecce, ancora con Bersellini in panchina, ha la novit\u00e0 pi\u00f9 rilevante in un giovane attaccante toscano acquistato dal Novoli, Fiaschi, che con Mamm\u00ec e Mellina (e poi Frieri) forma il trio avanzato, mentre in difesa ci sono elementi nuovi come Imperi, Virgolini e Dolza. A distinguersi sempre di pi\u00f9 sono, per\u00f2, Giuseppe Materazzi e Salvatore Di Somma. \u00c8 un campionato modesto per i giallorossi, che chiudono al quinto posto.\n1970-1971: Ultimo campionato per Bersellini, che lancia la futura bandiera Lorusso.\nIl 13 settembre 1970, nella gara d'esordio contro l', il Lecce (sempre con Bersellini confermato in panchina) schiera un ragazzo ingaggiato per 7 milioni dal Venosa. Si tratta di Michele Lorusso (futura bandiera e titolare inamovibile dei giallorossii) ed \u00e8 la scoperta pi\u00f9 bella di un altro campionato sempre d'alta classifica (quarto posto) che lancia pure un altro giovane, Crispino (andr\u00e0 alla Ternana). In formazione ci sono Ferretti, Lorusso, Flamini, Materazzi, Tornese, Di Somma, Minervini, Cesana, Crispino, l'autentica rivelazione Donadei e Fiaschi, ma giocano pure spesso Desio, Mattei, Menozzi, Guzzo, Frieri, Rigato e Virgolini. Per Eugenio Bersellini \u00e8 l'ultimo campionato alla guida del Lecce: si congeda, dopo una proficua esperienza, per alcune divergenze con la societ\u00e0.\n1971-1972: Con Corradi in panchina crescono le ambizioni, ma \u00e8 secondo posto.\nIl nuovo allenatore, della stagione 1971-1972 \u00e8 un ex terzino della (ha giocato con Charles e S\u00edvori), del , del e della nazionale italiana, Giuseppe Corradi. Il nuovo tecnico trova un ambiente che ormai \"pretende\" la Serie B. Nel periodo del calciomercato arrivano lo stopper Mamilovich, il regista Giagnoni e il centravanti Basili, che apre il torneo con uno spettacolare gol contro la Turris, in acrobazia dal limite dell'area, e chiude da capocannoniere del torneo con 12 gol. A gennaio la squadra \u00e8 in testa, dopo due vittorie esterne consecutive (Turris e Chieti) che generano l'entusiasmo dei tifosi. I giallorossi fanno registrare una serie iniziale di ben 22 partite senza sconfitte (interrotta dalla sconfitta per 1-0 sul campo della alla quarta giornata di ritorno), ma anche il Brindisi allenato da Vin\u00edcio, che schiera il leccese Mimmo Renna (ex bandiera giallorossa), viaggia fortissimo. Il testa a testa con i corregionali dura fino a tre giornate dalla fine, quando il Lecce perde a Vasto, dando cos\u00ec il via libera per la promozione ai brindisini, che chiudono primi in classifica, cinque punti sopra il Lecce secondo.\n1972-1973: da Corradi a Neri, nuovo secondo posto.\nIn vista del campionato 1972-1973 il Lecce conferma il tecnico Corradi, che schiera Trevisan (arrivato dal , dove aveva fatto il vice di Dino Zoff, pur non scendendo mai in campo), Lorusso, Vellani (terzino fluidificante arrivato dal ), Materazzi, Mamilovich, Di Somma, Carella (ala rapida, nato a Bari, proveniente dal ), Cesana, Ferrari (bomber, nella stagione precedente, del Brindisi promosso in Serie B), Giagnoni, Fiaschi. Malgrado numeri di prim'ordine (59 punti, 26 vittorie, 65 gol segnati, 19 gol subiti, Ferrari autore di 26 gol, Carella di 16, Fiaschi di 10), il Lecce viene superato dall'. Ad aprile il vantaggio sugli irpini \u00e8 di quattro punti, ma poi si riduce a due: con la squadra in crisi, Corradi viene esonerato a otto giornate dalla fine e sostituito da Maino Neri. Persa la sfida diretta della quartultima giornata sul campo dell'Avellino (1-0), per altro battuto al Via del mare all'andata, il Lecce abbandona le speranze di promozione: chiuder\u00e0 ancora secondo, a tre lunghezze dalla vetta della classifica occupata dai campani. \n1973-1974: l'arrivo di Losi e l'ennesimo secondo posto.\nL'allenatore \u00e8 Giacomo Losi, ex bandiera della . Sul fronte del calciomercato, arrivano a Lecce i centrocampisti Pantani e Zoff dall'Avellino, lo stopper Cozzani (che si infortuner\u00e0 seriamente, giocando solo 12 partite), lo stopper Tancredi, il libero Monaldi, il portiere Bertonelli. La squadra \u00e8 rodata e forte, ma ancora una volta la stagione riserver\u00e0 una delusione. Alla quindicesima giornata i giallorossi non si presentano in campo in casa del per l'assenza dell'arbitro designato e vengono penalizzati di un punto (che alla fine sar\u00e0 decisivo). Lo scontro diretto \u00e8 quello che va in scena alla penultima giornata: in svantaggio di un punto sul primo, i salentini affrontano gli abruzzesi allo Stadio Adriatico; il vantaggio siglato da Ferrari (che sar\u00e0 capocannoniere del torneo con 10 gol) \u00e8 illusorio, dato che il Pescara pareggia. Il Lecce vince l'ultima partita contro la , ma non basta, perch\u00e9 il Pescara chiude primo, a un punto dai giallorossi.\n1974-1975: il record di Tarabocchia e il terzo posto in Serie C.\nIl campionato di Serie C 1974-1975 vede l'avvicendamento, nel ruolo di presidente, tra Solombrino e Morello. L'allenatore \u00e8 il barese Nicola Chiricallo e anche l'ossatura della squadra \u00e8 costituita da baresi: Lorusso, lo stopper Loprieno, il terzino Loseto, Carella. I nuovi arrivi sono il portiere Emmerich Tarabocchia, l'ala Rossi (specialista dei calci di punizione), il centravanti Montenegro, i centrocampisti Del Barba e Toscano, l'ala Nastasio. Il portiere Tarabocchia resta imbattuto per 1791 minuti, tuttora record italiano nelle prime tre categorie del campionato, ma il Lecce chiude terzo con 47 punti, a 9 punti dal e a 10 dal . Montenegro segna 10 gol. \n1975-1976: la prima storica promozione in Serie B sotto la guida di Mimmo Renna.\nCostituita la S.p.A., presieduta da Antonio Rollo, il Lecce conferma l'allenatore Chiricallo, ma il parco giocatori viene profondamente rinnovato: vengono ingaggiati il portiere Iacoboni, il libero Mayer e lo stopper Bertuolo, i centrocampisti Cannito (dal ), Fatta, Mambrin, Fava (regista di centrocampo), gli attaccanti Picat Re e Beccati. Il pessimo avvio, con soli 4 punti ottenuti in 6 giornate, frutto di una vittoria e 2 pareggi, causa l'esonero di Chiricallo, sostituito con il leccese Mimmo Renna, che fa arrivare Loddi (dalla Lazio), il portiere Di Carlo, il mediano Giannattasio e il tornante Ciardella. La coppia costituita da Montenegro (21 gol) e Loddi (14) spinge il Lecce verso una rimonta pregevole. Alla terzultima giornata il Lecce vince in casa (2-0) contro il , mentre il , principale antagonista dei giallorossi, perde a Bari. La sicurezza aritmetica della promozione in Serie B arriva alla giornata successiva, quando il Lecce pareggia (1-1) a Messina, mentre il Benevento perde ancora, a Cosenza. All'ultima giornata, contro il , il Lecce pareggia per 1-1 davanti a una folla enorme, tale che si rende necessaria l'apertura dei cancelli per far entrare i tifosi ai bordi del campo.\nL'annata dei salentini \u00e8 eccezionale: oltre alla promozione con vittoria del campionato e imbattibilit\u00e0 casalinga, gli uomini allenati da Mimmo Renna ottengono anche la vittoria della Coppa Italia di Serie C, nella cui finale battono per 1-0 il Monza, e della Coppa Italo-Inglese Semiprofessionisti, competizione nella quale superano nella finale di ritorno per 4-0 lo Scarborough, ribaltando cos\u00ec la sconfitta per 1-0 patita in Inghilterra. In questo modo centrano il cosiddetto \"treble\" minore. \n1976-1977: l'inizio dell'era Jurlano e la beffa al Torino campione d'Italia.\nNel 1976 Franco Jurlano, gi\u00e0 componente del consiglio di amministrazione dell'Unione Sportiva Lecce che nel 1975 delibera per la costituzione del \"Lecce S.p.A.\", assume in prima persona la presidenza del sodalizio salentino, neopromosso in Serie B, succedendo ad Antonio Rollo. La squadra chiude al settimo posto, distante cinque punti dalla zona promozione, per cui ha lottato nel corso dell'annata. La stagione, in cui si segnala il tandem d'attacco composto da Montenegro e Loddi, autori rispettivamente di 13 e 8 reti ciascuno in campionato, \u00e8 ricordata anche per l'impresa in Coppa Italia, nella cui fase preliminare, nell'estate del 1976, il Lecce riesce a eliminare il campione d'Italia in carica, vincendo il girone proprio davanti ai granata e a , e .\n1977-1978: il settimo posto con Giorgis.\nConcluso il rapporto con Renna, il club salentino viene affidato all'allenatore Lamberto Giorgis. Sul fronte del calciomercato i volti nuovi sono il mediano Belluzzi, il centrocampista offensivo Evert Skoglund, ex dell'Inter, l'ala Beccati, e il regista leccese Mario Russo, che nelle file dei giallorossi aveva debuttato nel 1964-1965. L'annata termina con un altro settimo posto, in un campionato egemonizzato dall'Ascoli allenato proprio dall'ex, il leccese Renna.\n1978-1979: consolidamento sotto la guida di Santin.\nL'ennesimo cambio alla guida tecnica porta nel Salento l'allenatore Pietro Santin, che pu\u00f2 disporre di un organico rinforzato dall'ex attaccante interista Sergio Magistrelli, che avrebbe militato per cinque anni nelle file dei giallorossi, e dal compagno di reparto Piras, dai mediani Gaiardi e Spada, dal centrocampista Claudio Merlo (ex di e Inter), dal terzino sinistro brindisino La Palma (con trascorsi in massima serie) e dal terzino sinistro La Rocca, infortunatosi seriamente nella partita d'esordio, l'unica con i salentini. \u00c8 l'annata dell'affermazione, nel ruolo di libero titolare, del ventenne Carmelo Miceli, che diverr\u00e0 il secondo calciatore pi\u00f9 presente con la maglia del Lecce. Concluso il girone d'andata un punto sotto la zona promozione, la compagine salentina non va, tuttavia, oltre il sesto posto finale.\nGli anni ottanta.\n1979-1980: quattordicesimo posto con Bruno Mazzia.\nNel 1979-1980 il nuovo allenatore \u00e8 Bruno Mazzia. Tra i nuovi acquisti figurano il portiere De Luca, lo stopper Gardiman, il tornante Re. La squadra accusa un netto peggioramento rispetto alle annate precedenti e chiude con un pericoloso quattordicesimo posto, a soli due punti dalla zona retrocessione. Nel marzo 1980 il Lecce \u00e8 implicato nello scandalo delle scommesse che colpisce il calcio italiano (nello specifico con il calciatore Claudio Merlo), ma, accusato di responsabilit\u00e0 oggettiva, \u00e8 in grado di dimostrare la propria innocenza e subisce solo la lunga squalifica di Merlo. Nell'annata esordiscono in giallorosso tre leccesi: i giovani del vivaio Maragliulo e Mileti e il terzino Pasquale Bruno.\n1980-1981: da Mazzia a Di Marzio, nono posto in Serie B.\nLa seconda stagione della gestione di Mazzia vede l'organico rinforzato da Bonora (terzino), Pianca (mezzala), Grezzani (stopper), Manzin (mediano, dal Bari), Bresciani (centravanti), ma il tecnico sar\u00e0 esonerato a novembre, dopo un pessimo inizio di campionato. Gli subentra Gianni Di Marzio, cui durante il calciomercato invernale vengono messi a disposizione nuovi calciatori, tra cui il regista Improta, proveniente dal Napoli, e il centravanti Bresciani, prelevato dalla Sampdoria. La squadra compie dei progressi e, sospinta dai 10 gol totali di Magistrelli, chiude al nono posto, seppur a soli tre punti dalla zona retrocessione. \u00c8 l'annata dell'esordio di due leccesi, il libero Progna e l'attaccante Roberto Rizzo.\n1981-1982: il decimo posto con Di Marzio.\nLa conferma di Di Marzio si accompagna agli arrivi dei difensori Mancini e Imborgia, dei centrocampisti Ferrante, Cinquetti e Orlandi e dell'attaccante Giancarlo Tacchi. Il Lecce conduce un campionato mediocre, terminato al decimo posto, a un solo punto dalla zona retrocessione.\n1982-1983: il quattordicesimo posto con Corso e la vittoria a Bari.\nGuidato dall'ex fuoriclasse interista Mario Corso, il Lecce dei leccesi Salvatore Nobile, diciottenne terzino sinistro, e Claudio Luperto, centrocampista rientrato alla base dopo l'esperienza al , e del rapido terzino Giuseppe Bagnato vive una stagione altalenante, terminata al quattordicesimo posto (a due punti dalla zona retrocessione) a causa di un notevole calo di rendimento nel girone di ritorno. Nella memoria dei tifosi rimane la vittoria in trasferta nel derby di Puglia contro il , alla quarta giornata.\n1983-1984: arrivo di Fascetti, promozione sfiorata e tragica morte di Lorusso e Pezzella.\nDopo una serie di stagioni deludenti, per il campionato di Serie B 1983-1984 la dirigenza decide di puntare su Eugenio Fascetti, allenatore dalle idee innovative distintosi alla guida del , con cui aveva sfiorato la promozione in massima serie nel 1981-1982. La compagine salentina viene rinforzata con gli ingaggi dei portieri Pionetti e Negretti, dei fratelli Stefano e Alberto Di Chiara, dei centrocampisti Giorgio Enzo e Carmelo Bagnato (dal Bari), delle punte Loriano Cipriani e Ricardo Paciocco, ex del . Il 2 dicembre 1983 una tragedia funesta l'annata: in un incidente automobilistico nei pressi di Mola di Bari i calciatori giallorossi Michele Lorusso e Ciro Pezzella, diretti a Varese per la partita dei salentini, perdono la vita. Lorusso, che \u00e8 tuttora il primatista di presenze del Lecce con 418 partite giocate in maglia giallorossa, e il compagno vengono rimpiazzati dai giovani difensori Ezio Rossi e Rodolfo Vanoli, ingaggiati a dicembre, fuori dal periodo di calciomercato, grazie alla concessione di una deroga da parte della FIGC al club salentino. La squadra \u00e8 scossa, ma riesce a chiudere al quarto posto con un finale in crescendo, mancando di poco l'aggancio alla terza piazza, occupata dalla : sar\u00e0 decisivo il clamoroso tonfo (5-0) in casa del , ma le basi per il salto di categoria sono state gettate.\n1984-1985: la prima storica promozione in Serie A.\nLa stagione 1984-1985 comincia all'insegna della freddezza e dello scetticismo. La societ\u00e0, che ha dato fiducia a Fascetti, decide la conferma quasi in blocco della squadra del torneo precedente: va via (alla ) Giuseppe Bagnato, viene ceduto pure Carmelo Bagnato ed arriva soltanto Maurizio Raise dal . La delusione dei tifosi, che si attendono qualche grosso nome (soprattutto per l'attacco), si rispecchia nello scarso numero degli abbonati (appena 500) e in presenze modeste (con qualche contestazione, per di pi\u00f9) durante le partite estive di Coppa Italia, dove il Lecce chiude il proprio girone con soli 3 punti, al penultimo posto della classifica.\nIl presidente Jurlano, l'allenatore Fascetti e il general manager Cataldo, alla vigilia del campionato, si affannano ad iniettare fiducia nell'ambiente sportivo, ma sono in pochi a credere in un buon campionato. Anche perch\u00e9 ai nastri di partenza della stagione ci sono squadre ben pi\u00f9 attrezzate dei giallorossi e che hanno speso decisamente di pi\u00f9. Il 16 settembre per\u00f2 la radio annuncia il risultato pi\u00f9 sorprendente della prima giornata: -Lecce 1-3. Apre Alberto Di Chiara, raddoppia Cipriani e dopo il gol del marchigiano Borgonovo \u00e8 il mediano Enzo a liquidare il conto. Fuoco di paglia, dicono in molti. Anche quando, la domenica dopo, Cipriani stende con una punizione a 15 minuti dalla fine il brillante . Il derby di Bari (0-2) rid\u00e0 fiato ai tifosi che pretendono rinforzi, anche se il risultato viene condizionato da un'espulsione dopo pochi minuti di Cipriani, decretata dall'arbitro Pairetto. La settimana successiva allo stadio arriva il e i giallorossi si fanno riprendere alla fine dopo il vantaggio di Paciocco. Il Lecce ha 6 punti in 4 partite. Diventano 7 a Taranto dopo un derby pareggiato grazie ad un'autorete di Scoppa, intervenuto per evitare il colpo a botta sicura di Cipriani, che torna al gol personale con l'Empoli in una brutta partita, finita anch'essa in parit\u00e0. A fine ottobre la societ\u00e0, su suggerimento di Fascetti, decide di rinforzare la squadra. E cos\u00ec, insieme al giovane difensore Colombo, arriva dal l'esperto Palese. Per l'allenatore basta cos\u00ec. A Pisa il Lecce pu\u00f2 fare poco: \u00e8 un 1-3 (per il Lecce segna ancora Cipriani) in fondo scontato. Il momento ad ogni modo, \u00e8 poco felice e col \u00e8 ancora pareggio: a 15 minuti dalla fine il Lecce sfrutta un'altra punizione di Cipriani, ma non riesce a mantenere il vantaggio. Dopo tre risultati negativi la squadra si riprende. Arrivano un pareggio senza gol ad Arezzo e un pareggio maturato con un gol al 90\u00ba minuto a Pescara (rete di Palese). Poi, arriva il clamoroso 3-1 al titolato di Tarcisio Burgnich: segnano Raise, Rossi e Paciocco. \u00c8 il 25 novembre. In classifica il Lecce \u00e8 quarto, con 5 punti di distacco dal , 3 dal e uno dal Catania. Lo scetticismo comincia a diradarsi. Un pareggio molto importante a Padova (segna Paciocco) precede l'attesa sfida con il . Finalmente c'\u00e8 parecchia gente allo stadio e la delusione \u00e8 notevole quando Luperto sbaglia il rigore della vittoria. Non c'\u00e8 , tuttavia, tempo per recriminare, perch\u00e9 la squadra stupisce tutti andando a vincere a Parma, con un gol di Enzo a poco dal termine. Il portiere Pionetti, in zona recupero, salva il successo deviando un rigore di Barbuti.\nFra la fine del 1984 e l'inizio del 1985 il Lecce incappa in tre partite fra le pi\u00f9 sfortunate. Prima l'1-1 col , con l'arbitro che annulla un gol regolare a Cipriani che a 4 minuti dalla fine evita la beffa, anche se la partita con gli umbri rimane una delle pi\u00f9 belle sul piano agonistico. Il 6 gennaio a Campobasso non si gioca per la neve. Il giorno dopo non \u00e8 la stessa cosa e i salentini perdono per 1-2 (gol di Paciocco). Sette giorni pi\u00f9 tardi il Lecce vive un'altra grande amarezza, con la : Vanoli, riprendendo un rigore sbagliato da Orlandi, e Miceli capovolgono il risultato dopo il vantaggio giuliano. Al 90\u00ba minuto, per\u00f2, il friulano Costantini pareggia.\nA questo punto c'\u00e8 la svolta: i giallorossi sono staccati di 6 punti dal Pisa, 5 dal Bari, uno dal Catania e sono appaiati a Perugia e Triestina. Comincia allora una pregevole rimonta, con 20 punti ottenuti in 12 partite. Prima vincono a Cagliari (autorete su tiro di Cipriani), poi colgono un successo sul con rete di Rossi e fanno il bis contro l'ostica Sambenedettese (esordisce Negretti al posto dell'infortunato Pionetti), che cede a soli 2 minuti dalla fine su un colpo di testa di Miceli. A Varese \u00e8 un tranquillo pareggio (0-0) aspettando il Bari. \u00c8 Roberto Rizzo a 5 minuti dalla fine (ora si comincia a parlare di \"zona Lecce\") a regalare ai tifosi una vittoria attesissima. Seguono un altro 0-0 (palo di Rossi) a Cesena, poi ancora un derby vittorioso col : risolve, sempre nel finale, il capitano Orlandi. Il passo adesso \u00e8 regolare. A Empoli c'\u00e8 un altro pareggio, per 2-2 (segnano A. Di Chiara e Cipriani), poi, il 24 marzo, al Via del mare cade la capolista Pisa (Paciocco trasforma il rigore a 5 minuti dalla fine). Il Lecce ha colpito nuovamente quando l'avversario credeva di avercela ormai fatta. \u00c8 il giorno del sorpasso al Bari, battuto a Genova: sono traguardi sorprendenti e la speranza si concretizza col pareggio (0-0) di Catania e la doppia vittoria su (gol di Paciocco) e Pescara (fanno il 2-0 Miceli e Paciocco). Il 14 aprile, dopo 8 vittorie e 4 pari, il Lecce \u00e8 secondo col Perugia, ad un solo punto dal Pisa.\nFra Pisa, Lecce, Perugia, Bari e Triestina comincia un duello entusiasmante, sul filo del punto. \u00c8 un campionato dai numeri incerti: la quota promozione si alza continuamente e i punti ottenuti paiono non bastare mai. La serie positiva del Lecce si interrompe inaspettatamente a Genova: uno 0-2 che non rispecchia certo l'andamento della partita, ma che \u00e8 anche frutto di una delle pochissime giornate no dei giallorossi. Sette giorni dopo la situazione torna positiva, con l'1-0 al di Di Marzio grazie ad una punizione battuta a sorpresa da Raise e trasformata in gol da Cipriani. A Bologna sono protagonisti pali e traverse (cinque) e a poco dalla fine il Lecce si trova sotto di un gol. Il grande arrembaggio sfocia nel pareggio di Paciocco. Con il , ormai retrocesso, \u00e8 pi\u00f9 difficile del previsto, ma il solito secondo tempo d'assalto si concretizza nell'uno-due di Alberto Di Chiara. Perugia costituisce la prima tappa fondamentale. E il Lecce, il 19 maggio, offre (0-0) una prova maiuscola, dimostrando che il posto che occupa in classifica non \u00e8 una casualit\u00e0. Una settimana dopo, per\u00f2, la squadra vive momenti terribili. A poco pi\u00f9 di un quarto d'ora dalla fine il Campobasso si trova addirittura in vantaggio per 2-0: \u00e8 un autentico incubo per i tifosi al Via del mare, una partita rischia di rovinare i sacrifici di un anno. Orlandi e i compagni hanno, per\u00f2, una reazione pregevole: prima accorciano le distanze con un rigore di Paciocco, poi pareggia Rossi. La gente esulta come per una vittoria, nonostante il contemporaneo successo del Bari a Cesena complichi le cose. Il 2 giugno \u00e8 in programma un'altra supersfida a Trieste. La Triestina, un punto sotto i giallorossi, deve vincere per scavalcarli e avvicinarsi quindi alla zona-Serie A. Al Grezar, per\u00f2, sono i salentini a dominare stupendo tutti. Un palo, una traversa, gol mancati fino al gol nel finale di De Falco.\nIl 9 giugno in 25 000 soffrono e poi gioiscono per la vittoria sul disperato Cagliari (autogol su tiro di Vanoli e raddoppio di Di Chiara). Poi c'\u00e8 l'epilogo, a Monza il 16 giugno. Finisce 1-1 (gol decisivo di Alberto Di Chiara). A fine gara il Lecce entra, per la prima volta nella storia, in Serie A vincendo il campionato insieme al Pisa con 50 punti in 38 partite.\n1985-1986: Esordio nella massima serie, retrocessione immediata e impresa di Roma.\nLa prima storica promozione in A suscita, naturalmente, a Lecce e nel Salento un enorme entusiasmo. Cataldo stavolta deve misurarsi con il mercato degli stranieri. Alla fine riesce a far vestire la maglia giallorossa a due argentini: Pedro Pablo Pasculli e Juan Barbas. Inoltre, a vent'anni dall'esordio allo stadio Carlo Pranzo, torna nel Salento il campione del mondo Franco Causio. Pi\u00f9 tardi arriver\u00e0 anche l'altro ex nazionale Luigi Danova. Tra gli addii pi\u00f9 dolorosi quelli di Rossi e Cipriani, grandi protagonisti della cavalcata. I tifosi accolgono calorosamente l'imminente debutto in Serie A con 11 000 abbonamenti, mentre il Via del mare viene parzialmente demolito per essere portato a 55.000 posti di capienza, impresa completata in appena 90 giorni.\nL'8 settembre 1985 il Lecce esordisce in massima serie pareggiando clamorosamente per 2-2 sul campo dell'Hellas Verona Campione d'Italia. Sembra una partita segnata e invece il Lecce stupisce l'Italia calcistica pareggiando per 2-2, rimontando due volte i veneti con Nobile e Paciocco, per l'entusiasmo del presidente Jurlano. La prima formazione dei giallorossi in massima divisione, schierata da Fascetti, era la seguente: Negretti, Di Chiara S., Miggiano, Enzo, Raise (Nobile), Miceli, Causio, Barbas, Pasculli, Di Chiara A., Palese (Paciocco). In panchina Ciucci, Colombo e Orlandi. Sette giorni dopo il Lecce si fa onore anche a San Siro col , dove perde 0-1 ma si vede annullare un gol nel finale da Paciocco. La domenica dopo, al debutto in casa (45.000 spettatori), il centravanti sbaglia un rigore che avrebbe potuto dare la vittoria su sul Torino. Una vittoria, la prima della storia in Serie A (2-0 all'Udinese, il 3 novembre, gol di Barbas e Paciocco), che arriva solo alla nona giornata, dopo le sconfitte con , Atalanta (1-3), (0-1) e (0-2) e il pareggio (0-0) col di Maradona. Fino al termine del girone d'andata il Lecce raccoglie solo un altro pareggio (2-2 con l'Avellno), perdendo fra l'altro rovinosamente in casa con (1-4) e (0-3). Al giro di boa del campionato il sogno della A \u00e8 gi\u00e0 un incubo: la squadra giallorossa \u00e8 ultima con soli 6 punti, a 5 di distanza dal .\nIl primo gol di Pasculli (al Verona) non cambia una sentenza gi\u00e0 scritta. A partire dalla settima giornata, e fino al termine del torneo, il club occupa l'ultima posizione in solitaria. La retrocessione \u00e8 certa con ben cinque domeniche di anticipo. Arrivano molte altre sconfitte, qualche soddisfazione (2-1 alla Fiorentina e all'Atalanta), l'esordio di Conte e Garzya e poi, alla penultima giornata, lo \"scherzo\" terribile alla Roma vicina allo scudetto: un 3-2 all'Olimpico (Barbas 2 e Di Chiara) che consegna il tricolore alla Juventus (scudettata proprio al Via del mare dopo la vittoria per 3-2 sul Lecce all'ultima giornata) e addolcisce un po' una retrocessione umiliante quanto inevitabile.\n1986-1987: Di nuovo in B, da Santin a Mazzone e sconfitta nello spareggio col Cesena.\nIl Lecce di nuovo in B, nella stagione 1986-87, richiama dopo 8 anni l'allenatore Pietro Santin. Con lui arrivano gli attaccanti Tacchi e Panero, il centrocampista Mastalli, il portiere Boschin e, alcuni mesi dopo, l'altro centrocampista Agostinelli. \u00c8 l'anno dell'affermazione di Nobile e Levanto, ma anche dell'esordio (una sola partita) di Moriero. Fra le partenze la pi\u00f9 pesante \u00e8 quella di Alberto Di Chiara (alla ).\nL'inizio \u00e8 balbettante, a parte la vittoria nel derby col (1-0): molti pareggi, sconcertanti alti e bassi, i tifosi scontenti. Comunque alla fine del girone d'andata il Lecce \u00e8 in zona A, grazie soprattutto ad un Barbas strepitoso e ai gol di Pasculli. La squadra, per\u00f2, non convince: nel ritorno perde colpi e ad aprile scoppia la crisi. I giallorossi vengono sconfitti prima in casa dal , con violenta contestazione dei tifosi, e poi a San Benedetto. La societ\u00e0 finalmente interviene ed ingaggia Carletto Mazzone al posto di Santin. Mancano solo dieci partite alla fine, la Serie A sembra una chimera. E invece accade l'incredibile. Il Lecce raccoglie 15 punti, frutto di sette vittorie (alcune nel finale), un pareggio e due sconfitte e, vincendo l'ultima partita a Cagliari, chiude al terzo posto, a pari punti con e . Si va agli spareggi: a Pescara 0-0 col Cesena, poi il 4-1 alla Cremonese che fa esplodere di gioia la citt\u00e0. Con i lombardi vince anche il Cesena ed allora, l'8 luglio, c'\u00e8 lo spareggio finale con i romagnoli di Bolchi. A San Benedetto arrivano quasi diecimila leccesi, ma non basta: il Cesena vince per 2-1 ed \u00e8 una delle giornate pi\u00f9 amare nella storia del calcio salentino.\n1987-1988: Seconda promozione con Mazzone, Barbas e Pasculli e lancio in squadra di giovani leccesi.\nRiprendersi dopo la delusione dello spareggio non \u00e8 facile, ma Jurlano e Mazzone ci mettono poco a dimenticare e a ritentare il gran salto, rimodellando la squadra con gli arrivi del portiere Braglia, dei difensori Baroni, Parpiglia e Perrone (sostituiscono Negretti, Stefano Di Chiara, Danova, Miceli e Nobile) e con il lancio del giovanissimo Moriero, diciottenne leccese, talentuosa ala destra. Successivamente vengono inseriti in squadra il centrocampista Limido, l'attaccante Vincenzi e, a gennaio, il portiere Terraneo, protagonista di splendide parate.\nIl 3-0 al , all'esordio nella stagione 1987-1988, fa sperare grandi cose, ma le successive gare mostreranno un Lecce non brillantissimo, anche se sempre ai primi posti. La squadra ha sicuramente le potenzialit\u00e0, per\u00f2 \u00e8 stata molto rinnovata. Alla fine del girone d'andata i giallorossi sono comunque quinti con 21 punti, ad una lunghezza dalla zona promozione. La clamorosa vittoria di Bologna (prima di ritorno, gol di Moriero e Terraneo che para un rigore) sembra segnare la svolta, invece comincia un periodo difficile: pari in casa con la Samb, sconfitta a Barletta, con Mazzone contestato, pari col . Da questo punto, per\u00f2, la squadra non perde pi\u00f9: conquista ben 24 punti in 15 partite, ferma e Atalanta, rimonta clamorosamente a Udine (da 0-2 a 2-2), vince il derby col (gol di Barbas) e va ad espugnare nel confronto diretto il campo di Cremona. La vittoria (2-0) su un altro avversario diretto, il , scatena la festa in citt\u00e0. Per la A manca solo un punto, che i giallorossi conquistano il 12 giugno a Messina (1-1 gol di Levanto) prima di chiudere con un'altra vittoria (3-2) sul , finendo al secondo posto con ben 49 punti. Nella seconda promozione in A sugli scudi sono Terraneo, Pasculli (12 gol), Barbas (7), Moriero (3 reti), il provvidenziale Panero (5 gol spesso nel finale), Baroni ed Enzo. Nello score delle presenze ci sono ben sette altri leccesi: Levanto, Garzya, Conte, Miggiano, Monaco, Petrachi e Ciullo.\n1988-1989: Ancora Mazzone, prima salvezza in A, record di punti e miglior piazzamento finale.\nNella stagione 1988-1989 di Serie A, la prima a 18 squadre, la squadra salentina conserva l'intelaiatura che l'ha portata in massima serie, ma ci sono i rinforzi per la difesa (Righetti, ex colonna della ) e per il centrocampo (Benedetti). Per l'attacco arrivano l'ungherese Vincze, considerato una grande promessa, e Paciocco, di ritorno dopo la parentesi a . Mazzone far\u00e0 giocare anche i giovani del settore giovanile: 19 partite a Conte (futuro capitano e allenatore della Juventus), 21 a Garzya e 26 a Miggiano. A novembre torner\u00e0 anche Nobile dall'.\nL'esordio \u00e8 proprio come nel 1985, a Verona, ma stavolta finisce male (1-2), con due calci di rigore a sfavore, l'ultimo dei quali a due minuti dalla fine. Una settimana dopo, tuttavia, il Lecce coglie una vittoria di prestigio (1-0, gol di Baroni) sul , poi pareggia a Roma (1-1) e supera il Pisa (1-0), piazzandosi a centro classifica. A questo punto per\u00f2 c'\u00e8 un blackout, con quattro sconfitte consecutive, interrotto dal successo sulla (1-0). Vincze regala col suo primo gol al un altro successo, ma in questo periodo ci sono altre quattro sconfitte (clamorosa quella di Cesena da 2-0 a 2-3) ed un pareggio, per cui la squadra dopo 15 giornate incamera solo 10 punti ed \u00e8 ultima in classifica con Baologna e . Molti pensano che si stia andando verso il bis della prima volta in A e la decisione di adottare il silenzio stampa da parte di allenatore e giocatori offre la misura della difficolt\u00e0 della situazione. Mazzone, per\u00f2, \u00e8 un mister che non molla mai e anche questa volta la squadra reagisce: 2-1 all'Atalanta, 0-0 a Torino, poi un altro periodo grigio, anche se una serie di pareggi tiene a galla la squadra. Il 9 aprile 1989 il Lecce ospita la Juventus davanti a 40.000 spettatori. Moriero e Pasculli propiziano una vittoria da sogno sulla \"vecchia Signora\". E sette giorni dopo i giallorossi fermano sull'1-1 (vantaggio di Benedetti) i campioni d'Italia del . La serie d'oro prosegue con lo 0-0 in casa della Lazio e con il successo contro la (gol di Vanoli). Ora la Serie B \u00e8 lontana 4 punti. Il Lecce cerca di gestire il vantaggio e alla penultima giornata, dopo lo 0-0 a Bergamo, \u00e8 a centro-classifica, ma nella singolare situazione di dover affrontare proprio la quart'ultima, il , distaccato di 2 punti. I granata devono assolutamente vincere cos\u00ec come il Lecce. La domenica della partita, il 25 giugno, davanti a quasi 35.000 tifosi entusiasti, il Lecce vince per 3-1 con i gol di Benedetti, Barbas e Paciocco, decretando la retrocessione dei granata in B dopo 29 anni.\nI giallorossi ottengono non solo la prima salvezza in Serie A, raggiungendo l'obiettivo all'ultima giornata, ma anche uno storico nono posto finale (31 punti). Il miglior piazzamento nella storia del Lecce \u00e8 reso possibile da un impianto di squadra equilibrato, che ha conservato l'ossatura dell'anno precedente e che ha beneficiato delle grandi prestazioni dell'attaccante Pasculli e dei centrocampisti Barbas, Conte (futuro capitano e allenatore della Juventus) e Benedetti.\nGli anni novanta.\n1989-1990: Seconda salvezza consecutiva in Serie A con Mazzone.\nNell'estate del 1989 i salentini si presentano ai nastri di partenza del campionato con l'obiettivo di bissare la salvezza. Per la prima volta, dato il ritorno del in Serie A, il derby di Puglia si disputa sul palcoscenico pi\u00f9 importante, quello della massima serie. L'impianto della squadra giallorossa rimane lo stesso dell'ottima annata precedente, con un'ossatura formata dal capitano Juan Alberto Barbas e dai leccesi Francesco Moriero, Antonio Conte, Walter Monaco, Luigi Garzja, Dario Levanto e Roberto Miggiano, con gli importanti innesti di Raimondo Marino dalla , Antonio Carannante dal e Pietro Paolo Virdis dal . L'andamento in campionato \u00e8 deludente in trasferta, ma positivo in casa, tanto che dei 28 punti guadagnati ben 21 saranno quelli ottenuti al Via del mare, che rimase imbattuto fino alla 27\u00aa giornata, quando il Lecce di Mazzone fu sconfitto dalla per 0-2. Il piazzamento conclusivo \u00e8 il 14\u00ba posto, con la salvezza raggiunta con un punto di margine sull' di Rino Marchesi e la soddisfazione della vittoria nel derby di ritorno contro il Bari allo Stadio della Vittoria alla 26\u00aa giornata (0-1, gol di Vincze), dopo l'1-1 dell'andata al Via del mare. Per la prima volta nella sua storia il Lecce riesce a confermare la salvezza in Serie A.\n1990-1991: l'annata di Boniek chiusa con la retrocessione in Serie B.\nDopo la separazione con Mazzone, che accetta la proposta del in serie cadetta, e la bandiera Barbas, che lascia i salentini dopo cinque anni, la stagione 1990-1991 del Lecce parte con un nuovo tecnico, l'ex calciatore juventino Zbigniew Boniek, alla prima esperienza da allenatore. Il Lecce punta su un nome di grido, quello del brasiliano Mazinho (padre dei calciatori Thiago Alc\u00e1ntara e Rafinha), che si rivela un ottimo sostituto di Ubaldo Righetti, e sul centrocampista sovietico Sergej Alejnikov, che ha deluso alla Juventus e che disattende le aspettative anche nel Salento. Il Lecce del giovane tecnico polacco fatica a mantenere il rendimento degli anni precedenti e, a causa del 15\u00b0 e quartultimo posto, retrocede in Serie B dopo tre stagioni di A. Per il club \u00e8 tempo di una nuova rifondazione.\n1991-1992: Bigon, Sensibile e di nuovo Bigon. Il Lecce in B cambia due volte allenatore.\nIl 1991-1992 \u00e8 una stagione di transizione: con Albertino Bigon in panchina il Lecce giunge 8\u00ba in Serie B. C'\u00e8 l'ennesima rivoluzione nel parco-giocatori: in porta arriva Battara, i difensori sono Biondo, Ceramicola, Amodio, Ferri, Benedetti, i centrocampisti Aleinikov, Bellotti (sostituto di Conte, che nel mercato d'autunno si trasferisce alla Juventus), il rifinitore Barollo, Maini, Notaritefano, gli attaccanti Moriero, Pasculli, Baldieri, Morello, La Rosa, Cinello. Il Lecce parte bene, ma dalla fine del girone d'andata inanella una serie negativa, che porta all'esonero di Bigon; al suo posto arriva l'ex giocatore del Lecce Aldo Sensibile, la cui gestione dura, per\u00f2, solo sei settimane, prima del ritorno di Bigon, che porter\u00e0 il Lecce ad una sofferta salvezza, raggiunta proprio all'ultima giornata contro il in casa, grazie a un gol su colpo di testa di Maini (giovane centrocampista di valore in prestito dalla Roma). La partita si disputa di fronte a circa diecimila tifosi del Cosenza, giunti in massa al Via del mare per sostenere la propria squadra, in lotta per la promozione in Serie A (per effetto della vittoria del Lecce fu promossa, invece, l').\n1992-1993: I giallorossi di Bolchi vengono promossi nuovamente in A con il quarto posto.\nNel 1992-1993 i lupi, guidati da Bruno Bolchi, ottengono di nuovo la promozione Serie A in virt\u00f9 del 4\u00ba posto in serie cadetta, prevalendo all'ultima giornata su Ascoli e Padova. L'esperto Bruno Bolchi forgia a propria immagine una squadra composta di giocatori esperti (Gatta, Benedetti, Biondo, Ceramicola, Baldieri, Ferri, Melchiori, Notaristefano) e giovani promettenti (Altobelli, Olive, Grossi, Orlandini, Maini, Rizzolo, Scarchilli). Il risultato \u00e8 un sorprendente quarto posto che riporta in massima serie il Lecce. Della stagione si ricorda la vittoria per 1-0 all'ottava d'andata nel sentito derby con il Bari con gol di Ceramicola su rigore. Capocannoniere \u00e8 Rizzolo, soprannominato dalla curva poi \"Rizzo-gol\", con 9 reti, seguito da Ceramicola (uno stopper) con 8 gol. La retrocessione sar\u00e0 immediata.\n1993-1994: la fine dell'era Jurlano e l'immediata retrocessione.\nNel settembre 1993 Jurlano rassegna le dimissioni dopo 18 anni da presidente per motivi di salute: gli subentra Giuseppe Bizzarro, di professione geometra. In campionato i salentini registrano soltanto una vittoria (sebbene da record) nelle prime 11 giornate, battendo l'Atalanta per 5-1 al Via del mare e stabilendo il pi\u00f9 largo successo del club pugliese in Serie A. Dopo il 2-1 patito contro la Cremonese, Nedo Sonetti viene esonerato: la societ\u00e0 sceglie Rino Marchesi al suo posto, intervenendo anche sul mercato autunnale. Sono ingaggiati il 18enne tedesco Andr\u00e9 Gumprecht e il 22enne Simone Erba, rispettivamente dalle giovanili del Bayer Leverkusen e dal Leffe.\nLa situazione, gi\u00e0 complicata all'arrivo di Marchesi, si compromette ulteriormente: nelle restanti 23 giornate il Lecce batte soltanto l'Udinese in casa e ancora l'Atalanta all'Atleti Azzurri d'Italia. Sconfitta nuovamente dai grigiorossi nella partita successiva, la formazione giallorossa \u00e8 certa del ritorno in B. Con appena 11 punti ottenuti in 34 giornate (con 3 vittorie, 5 pareggi e 28 k.o.) i giallorossi segnano - in negativo - un primato, quello del minor punteggio di sempre nella massima divisione italiana.\n1994-1995: Ultimo posto in B, seconda retrocessione di fila ed arrivo della famiglia Semeraro.\nDopo la stagione conclusasi con la disastrosa retrocessione in Serie B, si tenta di rinnovare l'ambiente rimotivandolo, mentre i vertici della societ\u00e0 sono impegnati nella trattativa per cedere il pacchetto azionario di maggioranza. Per Luciano Spinosi, nuovo tecnico della squadra giallorossa, non ci sar\u00e0 un attimo di tranquillit\u00e0: il cammino nella stagione 1994-1995 si presenta in salita sin dalle prime battute. I pareggi con Acireale e in casa vanificano la prova di Salerno, dove i salentini riescono a cancellare la brutta prestazione di Ancona (0-3) ottenendo un tonificante punto (1-1). La situazione poi peggiora di settimana in settimana, fino al 3-1 di Perugia, sconfitta che costa la panchina a Spinosi (all'undicesima di andata). Contro i grifoni i giallorossi mettono a nudo i problemi di sempre: mancanza di compattezza e soliti errori individuali. Viene contattato Giuseppe Marchioro, ma al suo rifiuto la societ\u00e0 si orienta sul tecnico friulano Edy Reja, sperando in una provvidenziale scossa per tutto l'ambiente. La situazione, tuttavia, non migliora affatto.\nNel frattempo, ai primi di novembre del 1994, il gruppo Semeraro \u00e8 subentrato a Bizzarro e soci ai vertici societari, con la conseguente investitura di Mario Moroni nel ruolo di presidente e lo scontro con il vecchio presidente Franco Jurlano, il quale ha accusato la nuova dirigenza di irregolarit\u00e0, tra cui l'abbattimento del capitale sociale. \u00c8 un braccio di ferro che si trasciner\u00e0 nelle aule giudiziarie. Le disavventure e i conseguenti passi falsi per i nuovi dirigenti non finiscono qui. La mancanza di esperienza fa compiere qualche errore di troppo, come nel caso di Maurizio Orlandi, ex giocatore del Lecce dal 1981 al 1985, ingaggiato con i compiti di direttore sportivo senza per\u00f2 avere i requisiti richiesti dal regolamento federale. L'intenzione era quello di affiancarlo ad un uomo esperto come Mimmo Cataldo per consentirgli di \"farsi le ossa\", ma il tentativo di ricambio in corsa sfuma. Fallisce anche la possibilit\u00e0 di recuperare il rapporto con Spinosi affidandogli il settore giovanile. Questi episodi negativi finiscono con l'intaccare l'immagine di una societ\u00e0 ancora gracile sul piano organizzativo e ai primi passi nei rapporti con l'esterno. \nIntanto il girone d'andata si chiude con un bottino misero: 2 sole vittorie e 8 pareggi, per complessivi 14 punti. La sconfitta di Acireale (0-2) alla prima giornata di ritorno (siamo a fine gennaio) determina la dimissioni di Reja. In un clima di caos generale, la squadra \u00e8 affidata alla coppia Lenzi-Cannito, ma la marcia verso il baratro della Serie C1 prosegue inesorabile. Le cifre del girone di ritorno sono ancora pi\u00f9 scoraggianti: 3 vittorie (Chievo e in casa, l'unica esterna a Verona) e un solo pareggio (con la Lucchese al Via del mare). La disaffezione da parte dei tifosi \u00e8 totale. Dopo i 238 paganti di Lecce-Piacenza (1-2) del 23 maggio 1995 (35\u00aa giornata), si raggiunge il minimo storico con il Como (1-0, gol del leccese Monaco): i superstiti del tifo, quelli incalliti, sono appena 73. A completare il quadro dei guai ci pensano, nell'ultima gara interna con il (4-5), Ceramicola e Monaco, protagonisti di una rissa negli spogliatoi durante l'intervallo. Alla fine i giallorossi si ritrovano a 9 lunghezze di distanza dal penultimo, retrocedendo cos\u00ec per il secondo anno di fila, ultimi a 24 punti, nel primo campionato con la regola dei tre punti a vittoria. Si registra in questa annata la pi\u00f9 larga sconfitta interna nella storia del Lecce: all'ottava di andata Lecce-Palermo termina 1-7, con Campilongo autore di 5 gol. La formazione prevedeva: Gatta (Torchia), Biondo (Pasquale Bruno), Macellari (Altobelli), Olive, Ceramicola (Dario Rossi), Ricci, Della Morte, (Gazzani), Melchiori, Bonaldi (Ayew), Notaristefano, Baldieri (Russo). Il clima rovente instauratosi tra i giocatori e la mancanza di fiducia generale spingono Moroni e soci alla determinazione di smantellare la squadra, che sar\u00e0 affidata nella stagione seguente al tecnico genovese Gian Piero Ventura, contattato gi\u00e0 ad aprile.\n1995-1996: Prima stagione in C dopo vent'anni, risalita in Serie B con Ventura.\nPur reduce da due stagioni infauste, chiusesi con altrettante retrocessioni, e con il baratro della Serie C riaperto dopo vent'anni, il Lecce rivedr\u00e0 la luce in breve tempo, dato che il ritorno in Serie B sar\u00e0 immediato. Nell'estate del 1995 la societ\u00e0, rifondata dopo l'ingresso del gruppo Semeraro (Banca del Salento), subentrato il 5 novembre 1994 al Consiglio d'amministrazione presieduto da Giovanni Bizzarro, e la squadra, rinnovata dalle fondamenta, costituiscono un binomio vincente che sar\u00e0 alla base della rinascita dei giallorossi in un solo biennio.\nLe drastiche scelte imposte dalla doppia retrocessione si rivelano subito vincenti: via tutti, o quasi, i vecchi elementi, con la riconferma di tre o quattro giovani della vecchia guardia e l'ingaggio di un tecnico (Gian Piero Ventura) preparato, capace di riportare entusiasmo dopo i due tonfi consecutivi. I rinforzi pi\u00f9 importanti sono il portiere Fabrizio Lorieri, che sar\u00e0 titolare fino alla fine della stagione 1998-1999, e gli attaccanti Cosimo Francioso e Francesco Palmieri. Rimangono solo Macellari, Monaco, Olive, Pittalis e Russo. La nuova formazione titolare \u00e8: Lorieri, Centurioni, Macellari, Bacci, Mazzeo, Cucciari, De Patre, Francioso, Palmieri. \nL'esordio nella stagione 1995-1996 \u00e8 incoraggiante, con un prezioso 0-0 sul difficile campo di Nola, dove i giallorossi saggiano subito il clima rovente della C1. La domenica successiva arriva il primo successo interno, sull' Atletico Catania (2-0), con reti della coppia Francioso-Palmieri. Che la Serie C non sia un ambiente comodo per i ragazzi di Ventura lo si capisce a Castellammare di Stabia, dove, al termine di una rocambolesca partita, i giallorossi escono sconfitti per 3-2. Sempre con il medesimo risultato avviene il riscatto, anche stavolta in Campania, contro l'accreditata (doppietta di Palmieri e gol di Francioso). In trasferta, tuttavia, la musica non cambia ed ecco arrivare un'altra sconfitta, sul campo del Castel di Sangro, un brusco rallentamento nella corsa alla promozione, soprattutto per il modo in cui i giallorossi affrontano l'impegno. La tranquillit\u00e0 torna a regnare dopo il 2-0 imposto in casa al Sora (Francioso e Bacci) e il pareggio (1-1) al Capozza contro il Casarano, nel derby salentino. Il Lecce, quindi, chiude il girone d'andata a quota 22 punti, frutto di sei vittorie (sonante quella per 5-1 a Chieti) e quattro pareggi. Il girone di ritorno si apre con un altro successo (1-0) sul Nola, poi la sconfitta di Catania (2-0) contro l'Atletico fa tornare i giallorossi con i piedi per terra. Il segnale di ripresa con la \u00e8 vanificato dalla sconfitta di Nocera. Quindi la lunga volata inizia dal successo sul Castel di Sangro, passando per i pareggi di Sora e in casa contro il Casarano. Altri quattro successi e cinque pareggi (importanti gli ultimi due con Acireale e ), con l'unica eccezione dell'1-2 subito a Torre Annunziata ad opera del , certificano il ritorno dei leccesi in Serie B.\nIn questo campionato trionfale il Lecce \u00e8 arrivato primo con 61 punti, frutto di 16 vittorie (maggior numero di vittorie tra le squadre del girone), 13 pareggi e solo 5 sconfitte (minor numero di sconfitte); ha realizzato 51 reti (miglior attacco) e ne ha subite 29 (differenza reti: 22). Oltre al grande lavoro svolto da Ventura, si mettono in evidenza gli attaccanti Francioso e Palmieri, autori rispettivamente di 21 e 11 reti. Nel febbraio 1996, per la prima volta, il Lecce aveva nominato un proprio amministratore delegato, Claudio Fenucci.\n1996-1997: Seconda promozione di fila, con la coppia gol Francioso-Palmieri e Ventura allenatore, che lascia a fine stagione.\nNella stagione seguente i giallorossi sono artefici di un altro campionato positivo, conclusosi con la promozione in Serie A a distanza di tre anni dalla retrocessione in Serie B. La risalita in massima serie \u00e8 la quarta nella storia del Lecce e la seconda consecutiva con l'allenatore Ventura. I giallorossi raggiungono l'obiettivo il 15 giugno 1997, all'ultima giornata, grazie alla vittoria per 3-0 in trasferta contro il gi\u00e0 retrocesso (gol di Cosimo Francioso al primo minuto e doppietta di Francesco Palmieri).\n1997-1998: Prandelli prima, Sonetti poi, \u00e8 di nuovo retrocessione al penultimo posto, dopo una stagione piena di addii.\nNel 1997-1998 il Lecce di Cesare Prandelli si ripresenta in Serie A con una rosa profondamente rinnovata: sono partiti molti dei protagonisti della promozione, tra cui Francioso, Mazzeo, De Patre, Servidei e Zanoncelli; sono arrivati, invece, Govedarica, Cyprien, Hatz, Sakic e Dichio (poi ceduto a gennaio). L'avvio di stagione \u00e8 negativo: cinque sconfitte consecutive inducono la dirigenza a sollevare dall'incarico il direttore sportivo Pavone e a sostituirlo con Vignoni. Rinforzato dall'arrivo del difensore di fascia Stefano Rossini, il Lecce pare invertire la rotta il 19 ottobre 1997, quando coglie una clamorosa vittoria per 2-1 a San Siro contro il (gol di Govedarica, Casale, autorete di Cyprien, con un rigore fallito dai giallorossi) e poi si ripete al Via del mare contro il Brescia e, dopo la pesante sconfitta in casa della Fiorentina, contro il Napoli. A gennaio la squadra \u00e8 puntellata con l'ex bandiera della Roma Giuseppe Giannini, svincolatosi dal , e gli attaccanti Iannuzzi e l'ucraino Atelkin, ma da l\u00ec alla fine del torneo i salentini ottengono solo un pareggio e due vittorie, in casa di Napoli e Vicenza. Alla fine del campionato il Lecce precede soltanto il Napoli e cos\u00ec retrocede in Serie B dopo un solo anno in massima divisione. Durante l'annata il club cambia tre allenatori: Prandelli si dimette dopo 18 giornate ed \u00e8 sostituito da Angelo Pereni, il quale \u00e8 esonerato e rimpiazzato da Sonetti (al ritorno nel Salento) dalla ventiduesima giornata. Alla fine della stagione la societ\u00e0 decide comunque di puntare su Sonetti per cercare l'immediata risalita. Intanto il Lecce ha ingaggiato un nuovo direttore sportivo, il salentino Pantaleo Corvino, gi\u00e0 al Casarano e destinato a distinguersi come abile talent-scout.\n1998-1999: Il Lecce del \"principe\" Giannini ritorna subito in massima serie, con Sonetti alla guida della squadra.\nLa stagione 1998-1999, che vede tra i protagonisti Giannini e lo svizzero David Sesa, si chiude con la promozione del Lecce in Serie A. Decisiva \u00e8 la vittoria in casa del ChievoVerona (2-1) all'ultima giornata di campionato, con reti di Giannini e Zamboni. Alla fine del campionato l'allenatore Sonetti viene sollevato dall'incarico.\nAnni duemila.\n1999-2000: arriva Cavasin ed il bomber Lucarelli ed \u00e8 salvezza ai danni del Torino.\nNell'estate del 1999 il Lecce neopromosso ingaggia l'emergente allenatore Alberto Cavasin (con un contratto per una stagione). Tra i nuovi arrivi Bonomi (dall' Empoli), Biliotti (dal ), Colonnello (dal ), Paradiso (dal ), Lima (dallo ), Chimenti (dalla ), Savino (dal Brescia), Di Carlo (dal Vicenza), Pivotto (dal Chievo Verona), De Poli (dal Treviso), Balleri (dalla ) e soprattutto Cristiano Lucarelli (dal Valencia). Partono Casale (alla ), Blasi (alla ) e Bellucci (finito al Treviso. In ritiro, a Vigo di Fassa, scoppia il caso Lorieri, in seguito alla decisione di far partire titolare il nuovo arrivato Chimenti: \u00e8 un addio polemico quello del portiere toscano, dopo tre promozioni. Per la difesa \u00e8 acquistato il brasiliano Ju\u00e1rez, mentre Pavone, dopo la vicenda di doping, torna a fare parte della rosa.\nSettembre si apre con la prima sconfitta (2-0) al Bentegodi, ad opera del Verona dell'ex Prandelli e l'eliminazione in Coppa Italia ad opera della . Da segnalare \u00e8 l'impresa storica dei giallorossi contro la Juventus di Carlo Ancelotti, sconfitta per 2-0 al Via del mare alla quarta giornata, il 25 settembre 1999. A stagione iniziata, arriva poi dal Brescia l'attaccante Francesco Marino. I salentini soffrono particolarmente in trasferta, tanto che arriva a novembre una pesante sconfitta (0-6) contro l' al Meazza, ma la squadra si riprende con l\u2019importante vittoria contro il Bari nel derby dell'11 dicembre (1-0 gol, di Conticchio). Alla fine del girone d'andata il Lecce \u00e8 al nono posto, con 23 punti. Nella finestra di calciomercato di gennaio si chiude il capitolo Cyprien: il difensore guadalupese passa all'Olympique Marsiglia, mentre nel Salento arrivano il centrocampista uruguaiano Casanova, l'attaccante Cipriani (dal ) e il difensore Sadotti. Dopo una buona serie positiva, a febbraio il Lecce attraversa una fase negativa, con sette gare senza vittoria (2 pareggi e 5 sconfitte) fino alla vittoria interna contro l'Inter (1-0), ottenuta con un gol su punizione di David Sesa. Si arriva quindi allo scontro diretto con il Torino del 7 maggio con i salentini che hanno a disposizione due risultati su tre: ai giallorossi basta un pari per la salvezza. Come gi\u00e0 era accaduto all'andata, la spuntano i giallorossi per 2-1 (gol di Sesa e Conticchio). Come undici anni prima (all'epoca sulla panchina dei giallorossi sedeva Mazzone), il Lecce condanna quindi i granata, allenati nel 2000 da Mondonico, alla retrocessione in Serie B. I giallorossi costruiscono la propria salvezza su un rendimento casalingo molto positivo: 9 vittorie, 5 pareggi e 3 sconfitte in 17 gare. La squadra si piazza all'11\u00ba posto in Serie A, con Cristiano Lucarelli autore di 15 gol, e altri giocatori come David Sesa, il centrocampista Lima, il difensore Ju\u00e1rez e il portiere Chimenti tra i protagonisti. Gli ottimi risultati di questa stagione portano Cavasin a vincere la Panchina d'oro.\nA completare la gioia dei tifosi arriva la vittoria (4-0 in finale con i pari et\u00e0 del ) della Coppa Giovanissimi Professionisti da parte del Lecce Under-15 allenato da Raimondo Marino.\n2000-2001: I giallorossi, sospinti ancora da Lucarelli, raggiungono il 14\u00ba posto finale dopo la vittoria con la Lazio.\nIl campionato 2000-2001 si apre con alcune importanti novit\u00e0 tra cui il prolungamento di contratto del team manager Mario Zanotti. La campagna acquisti vede l'ingaggio degli attaccanti Vugrinec, nazionale croato, e Osorio, argentino, del centrocampista Mateo, altro argentino, dei difensori Malusci e Dainelli e del portiere Manitta. Partono Cozza, Sadotti, De Poli, Bellucci, Paradiso, Pavone, Lima (al ), Aiardi e Rutzittu. Ad agosto, durante il ritiro a Cavalese, fanno le valigie anche Sesa e Biliotti, ma ci sono i rinforzi: l'attaccante Pellicori e il mediano Bedin.\nLa nuova stagione inizia con un promettente pareggio a Perugia (gol di Vugrinec), ma il debutto in casa coincide con una larga sconfitta (0-4) contro la , anche a causa dell'infortunio di Balleri e dell'espulsione di Savino. Sette giorni dopo, tuttavia, arriva la prima vittoria stagionale, a Reggio Calabria contro la , grazie a un rigore del bomber Lucarelli. La sfida con il termina con un pareggio (1-1, ancora Vugrinec su punizione), in una partita in cui \u00e8 da registrare l'esordio del nuovo arrivato Giorgetti. La sconfitta a Udine (2-0) \u00e8 solo un incidente di percorso, perch\u00e9 il 12 novembre arriva la storica vittoria contro l' al Meazza con un altro gol di Vugrinec. Arriva poi il netto 2-0 nel derby interno contro il , con una doppietta di Lucarelli. Per la squadra di Cavasin affiorano a quel punto i primi problemi: sconfitta per 1-0 a Bergamo, 1-1 interno con la (gol di Conticchio), disfatta (4-1) in casa del e con il medesimo punteggio al Via del mare contro la . C'\u00e8, per\u00f2, una reazione tra la fine dell'anno e l'inizio del 2001, inizio d'anno caratterizzato dall'ingaggio dell'esperto centrocampista Klas Ingesson e dell'attaccante Gaetano Vasari. A Brescia finisce 2-2 dopo il doppio vantaggio grazie a Lucarelli, poi i salentini vincono per 4-2 a Verona (ancora doppio Lucarelli, Vugrinec e Osorio), per 3-1 in casa contro il Vicenza (doppietta di Vugrinec, gol di Osorio) e pareggiano a Parma (gol di Lucarelli al 94'). Il girone d'andata si chiude con uno 0-0 a Bologna e una sconfitta per 3-2 all'Olimpico con la . Il girone di ritorno parte con la delusione della rimonta subita in casa contro il (2-2, dopo essere stati in vantaggio due volte con Tonetto e Giorgetti); una settimana pi\u00f9 tardi c'\u00e8 un nuovo stop (1-0) in casa della Roma, con i salentini che reclamano per due rigori non concessi. A fine febbraio riprende la corsa: 2-1 alla (Cozza e Lucarelli), poi 1-1 a Napoli e 2-1 all'Udinese con il primo gol del nuovo arrivato Ingesson e rigore finale di Lucarelli. Quindi giungono quattro sconfitte consecutive: 1-2 con l'Inter, 2-3 a Bari, 0-2 con l'Atalanta, 0-2 a Firenze. A fine aprile i giallorossi si rivitalizzano con due grandi prestazioni, ottenendo un prezioso 3-3 con il Milan (pareggio di Kaladze al 90'; per i giallorossi Lucarelli, Vugrinec e Savino) e un 1-1 sul campo della Juventus (pareggio di Conticchio). In casa contro il Brescia, per\u00f2, un Baggio incontenibile va a segno per ben tre volte e consegna i tre punti ai lombardi. In terra veneta (Verona e Vicenza) i giallorossi ottengono due 0-0, ma desta nuove preoccupazioni la sconfitta per 2-1 contro il . Il provvidenziale pareggio a Bologna (2-2 a segno Vugrinec e Viali) rid\u00e0 speranze prima dell'ultima decisiva partita, contro i campioni d'Italia uscenti della Lazio. Al Via del mare, davanti a 35.000 spettatori, il Lecce centra la seconda salvezza consecutiva, all'ultima giornata, vincendo per 2-1 con una doppietta di Vasari (che risponde al gol iniziale di Crespo). I salentini chiudono la stagione al 14\u00ba posto.\nIl Lecce pu\u00f2 quindi, disputare per la terza stagione di fila la Serie A, come gi\u00e0 accaduto dal 1988-1989 al 1990-1991. Il tecnico Alberto Cavasin eguaglia il primato di Mazzone con 68 panchine in Serie A alla guida dei giallorossi (18 vittorie, 23 pareggi e 27 sconfitte). Nella stagione 2000-2001, inoltre, i leccesi pareggiano per 1-1 al Meazza, ancora contro l'Inter, nell'andata degli ottavi di finale della Coppa Italia. Ai giallorossi non riuscir\u00e0, tuttavia, l'impresa, dato che l'Inter vincer\u00e0 per 3-1 la gara di ritorno giocata al Via del mare.\n2001-2002: Commiato a Lucarelli e Cavasin, arriva Delio Rossi ed \u00e8 retrocessione dopo tre anni di fila in A.\nTra le novit\u00e0 del Lecce 2001-2002 c'\u00e8 la partenza di Cristiano Lucarelli, che, dopo due stagioni esaltanti, arricchite da 27 gol complessivi, passa al Torino per 20 miliardi di lire. Vanno via anche Dainelli (Empoli), capitan Viali (al ), Mateo, Rullo, Pavone, Mark Edusei, Vasari, Fissore, Casanova e il portiere Manitta, perso alle buste, torna al ; sono riscattati Tonetto e Pellicori, arrivano il portiere Frezzolini, i difensori Stovini, Billy, Cirillo, gli attaccanti Cimiroti\u010d, Chevant\u00f3n e il centrocampista Giacomazzi. Successivamente arriva il centrale Gheorghe Popescu, ex , Barcellona e Galatasaray.\nAll'esordio in campionato, il gol fulmineo del debuttante uruguaiano Chevant\u00f3n (che sottrae la palla dalle mani di Frey realizzando il primo gol del campionato di Serie A 2001-2002) non basta ad evitare il pareggio con il (1-1). Non \u00e8 da meno il connazionale Giacomazzi, che regala al Lecce la vittoria (2-1) a Piacenza; sette giorni dopo ancora Chevant\u00f3n fa ottenere ai giallorossi un punto a Brescia. Il 22 settembre la squadra riesce a fermare (0-0) la Juventus di Lippi. Nel frattempo arrivano altri due rinforzi, il difensore Silvestri e il mediano Superbi. La prima sconfitta si registra a Verona (1-2), la seconda in casa col Perugia (2-3), ma i giallorossi reagiscono travolgendo in casa la (4-1, doppietta di Vugrinec, gol di Giacomazzi e Chevant\u00f3n). La fine di ottobre e l'inizio di novembre segnano un lungo periodo nero: sconfitte a Roma (5-1) e Milano (2-0), al Via del mare con l'Atalanta (0-2), in pi\u00f9 l'eliminazione in Coppa Italia, ad opera del Messina. Poi una piccola reazione positiva col successo (1-0, gol di Cirillo) sul di Guidolin e col pari a Venezia (1-1, marcatura del giovane Konan). Il Lecce \u00e8 undicesimo con 13 punti, posizione che peggiora con tre risultati negativi consecutivi (1-2 con la , 1-2 in casa del Chievo, 1-1 al Via del mare col Torino). Per i tifosi arriva un bel regalo di Natale con la vittoria (1-0 gol di Giacomazzi) a Udine, ma \u00e8 solo una parentesi. L'inizio del nuovo anno porta solo un pareggio a Parma (1-1, Vugrinec) e uno a reti bianche a Piacenza, riservando altre delusioni con le sconfitte casalinghe col (0-1) e col Brescia (1-3) di Mazzone. \u00c8 questa la svolta, perch\u00e9 la societ\u00e0, nel gennaio 2002 decide per l'esonero Cavasin, al cui posto arriva Delio Rossi.\nAnche il nuovo allenatore comincia male. Prima la pesante sconfitta a Torino con la Juve (3-0), poi il pareggio interno col Verona, quindi un altro k.o. a Perugia (1-2). Esplode la contestazione dei tifosi sul campo di allenamento di Calimera e il ds Corvino si dimette alla vigilia della trasferta di Firenze. Proprio al Franchi c'\u00e8 il colpo di scena, con il 2-1 firmato da Vugrinec e Chevant\u00f3n, cui segue l'ottimo pareggio in casa con la Roma campione, (1-1, Vugrinec). Marzo riserva, per\u00f2, pi\u00f9 amarezze che gioie: solo un successo (2-1, Giacomazzi e Chevant\u00f3n) col Venezia e tre sconfitte con Atalanta (2-1), (2-1) e Bologna (4-3); ora i giallorossi sono terz'ultimi. E non serve ad attenuare l'amarezza il trionfo della Primavera di Rizzo nella finale di Coppa Italia ai danni del Torino. La sconfitta all'Olimpico con la Lazio e quella interna col Chievo sono il prologo della retrocessione, che arriva nonostante il pareggio di Torino con i granata (1-1, Popescu). Il campionato si chiude nel peggiore dei modi, con le sconfitte in casa con l'Udinese (1-2, Giacomazzi) e a San Siro col Milan (3-0).\nI salentini, dopo tre ottimi anni in Serie A, ritornano in cadetteria a causa del 16\u00ba posto finale.\n2002-2003: Rossi allenatore e Chevant\u00f3n cannoniere, la promozione in Serie A.\nNel 2002-2003 i giallorossi ricominciano dalla serie cadetta confermando il tecnico Rossi. L'avvio del torneo (iniziato a met\u00e0 settembre su iniziativa della Lega per i contratti con le pay tv) \u00e8 subito negativo: 2-4 a Genova con la favorita . Ma da quel momento per i giallorossi incomincia una serie di vittorie che dura addirittura 17 partite, soprattutto grazie alla coppia di uruguaiani Chevanton e Giacomazzi. Si comincia con tre vittorie consecutive: 2-1 alla , 2-0 a Messina, 3-1 al .\nIl 3 ottobre Quirico Semeraro diventa il nuovo presidente del Lecce al posto di Moroni che resta in qualit\u00e0 di vicepresidente insieme a Pierandrea Semeraro (vicario).\nDopo il successo sui lagunari, comincia una lunga serie di pareggi, ben sette con , , , Siena, Cagliari, e con Chevanton sempre protagonista e Rossi che inizia a pescare tra i giovani della Primavera come Vucinic, Bojinov e Konan. Il Lecce torna alla vittoria a fine novembre con il gol del croato Vugrinec (confermato dopo la scorsa annata), poi pareggia a Verona con un altro giovane emergente, l'argentino Ledesma, e batte l' (2-1, ancora doppietta di Chevanton). Un pareggio a Vicenza e una netta vittoria ad Ancona (3-1, Piangerelli, Chevanton e Abruzzese) chiudono l'anno, ma non il girone d'andata che vede una faticosa vittoria (1-0) sul . A questo punto comincia il periodo pi\u00f9 difficile: prima uno 0-0 col Cosenza, poi la sconfitta (0-2) a Palermo che chiude la lunga imbattibilit\u00e0 dei giallorossi, ancora un pareggio interno con il Siena (1-1, Konan), e un altro k.o. in Sicilia con il Catania. I salentini hanno un momento di reazione piegando al Via del mare la capolista Sampdoria con rete di Vucinic. Ma le cose non vanno, ancora una sconfitta fuori con la Salernitana (2-1) e pareggi col Messina (1-1) e in Laguna con il Venezia (2-2). Ci vuole il derby con il Bari, risolto da Camorani (arrivato a gennaio) a rivedere il Lecce dei bei tempi. \nSeguono infatti, la vittoria di Trieste e quella sul Genoa. Ma ricomincia la serie di pareggi: 1-1 con il Cagliari, 0-0 a Terni e 1-1 col Napoli. La coppia Cheva-Giacomazzi regala il successo a Livorno (2-1), tuttavia \u00e8 ancora un pareggio in casa col Verona (1-1, Giacomazzi), poi una brutta sconfitta (1-0) ad Ascoli ed un pari col Vicenza (1-1).\nIl finale \u00e8 splendido con la vittoria sull'Ancona grazie al gran gol di Giorgio Di Vicino, col successo netto di Cosenza (doppietta di Vucinic) e infine, c'\u00e8 lo spareggio per la A contro il Palermo che vede il trionfo dei giallorossi per 3-0 (gol di Camorani, Giacomazzi e Bojinov), il 7 giugno 2003 (a fine partita i palermitani festeggiano per i leccesi grazie al gemellaggio fra le due tifoserie). Dopo soltanto un anno, il Lecce alle spalle di Siena e Sampdoria \u00e8 di nuovo in Serie A.\nNella stessa annata la formazione Primavera del Lecce, guidata dall'ex calciatore giallorosso Roberto Rizzo, conquista il primo scudetto di categoria.\n2003-2004: al ritorno in massima serie, \u00e8 salvezza con i gol di Chevant\u00f3n.\nNel 2003-2004 il Lecce di Delio Rossi inizia male il campionato e al giro di boa \u00e8 15\u00ba e virtualmente retrocesso, ma gi\u00e0 al 18\u00ba turno inizia la svolta: in 15 giornate, tra la prima e la terzultima di ritorno, i salentini collezionano ben 25 punti, grazie anche al contributo dei nuovi acquisti di gennaio Vincenzo Sicignano, Jorge Bola\u00f1o e Daniele Franceschini. Grazie anche ai gol dell'attaccante Chevant\u00f3n, il Lecce guadagna cos\u00ec la salvezza, classificandosi al 10\u00ba posto con 41 punti. A sancire la permanenza in massima serie \u00e8 una settimana straordinaria: il 25 aprile 2004 il Lecce espugna incredibilmente Torino, battendo la in casa per la prima volta nella sua storia. Il finale \u00e8 un sorprendente 4-3 per i giallorossi, che beneficiano anche di una pregevole doppietta di Konan. Il 2 maggio 2004, poi, i ragazzi di Rossi ottengono la salvezza aritmetica con due turni di anticipo superando per 2-1 (in rimonta) l'Inter al Via del mare, grazie ai gol del capitano Tonetto e di Bovo. Il campionato si chiude con un pareggio a Bologna e un successo interno contro la . Tra i protagonisti della stagione c'\u00e8 anche il diciottenne Valeri Bojinov, che segna il suo primo gol in Serie A in Lecce- 1-2. Rossi lascer\u00e0 la panchina del Lecce in estate.\n2004-2005: campionato entusiasmante con Zeman, secondo miglior attacco, affermazione di Vu\u010dini\u0107 e Bo\u017einov.\nNel giugno del 2004 il Lecce ingaggia Zden\u011bk Zeman, allenatore famoso per il suo modulo di gioco (4-3-3) altamente spregiudicato, di ritorno in Puglia dopo la felice esperienza nel Foggia dei primi anni novanta, e perde il proprio capitano Max Tonetto, passato alla Sampdoria per fine contratto. \nI giallorossi partono bene, esprimendo un calcio offensivo e spettacolare e raggiungendo financo il terzo posto della classifica di Serie A nell'ottobre 2004. Nella seconda met\u00e0 del girone di andata e buona parte di quello del ritorno, le aspettative non si concretizzano. Pur allontanandosi dalle posizioni di vertice della graduatoria, il Lecce chiude, comunque, all'undicesimo posto e raggiunge un'agevole salvezza, la seconda consecutiva in Serie A, ossia il diritto a disputare il terzo campionato consecutivo nella massima divisione (come avvenne al termine della stagione 1989-1990, quando le annate consecutive del Lecce in A diventarono tre: 1988-1989, 1989-1990 e 1990-1991). Inoltre il club salentino, grazie a questo piazzamento, si guadagna la possibilit\u00e0, poi rifiutata dalla societ\u00e0, di partecipare alla Coppa Intertoto. Alla fine a beneficiarne sar\u00e0, a sorpresa, la Lazio, la quale si giover\u00e0 delle mancate iscrizioni di e , nonch\u00e9 della rinuncia di squadre che l'avevano preceduta in classifica (tra cui il Lecce). Il 2004-2005 del Lecce \u00e8 comunque una stagione memorabile, che vede la rivelazione di giovani talenti come Bo\u017einov (ceduto a gennaio alla ), Mirko Vu\u010dini\u0107 (che eguaglia il record di Chevant\u00f3n, miglior goleador del Lecce in una stagione di Serie A con 19 reti), Cristian Daniel Ledesma, Marco Cassetti (primo calciatore italiano del Lecce convocato nella nazionale italiana), Samuele Dalla Bona ed Erminio Rullo. Il calcio offensivo dell'allenatore boemo produce alcuni paradossi: la difesa giallorossa risulta la pi\u00f9 battuta del torneo (73 reti al passivo), ma il Lecce si rivela molto prolifico dal punto di vista offensivo, con il secondo miglior attacco del campionato (66 gol fatti, solo uno in meno rispetto alla Juventus vincitrice del torneo). Si tratta di un record, dato che per la prima volta la squadra con la peggior difesa della Serie A non retrocede.\nBuono \u00e8 anche il cammino in Coppa Italia: i giallorossi sono eliminati agli ottavi di finale dall'Udinese dopo due rocambolesche partite (5-4 per i friulani all'andata e 4-3 per il Lecce al ritorno allo Stadio Friuli, con i giallorossi in vantaggio per 4-1 in trasferta ed eliminati da un gol friulano siglato al novantesimo minuto).\n2005-2006: Lasciano Zeman e Corvino, nuova retrocessione, tre cambi di allenatore, abbandono di Rico Semeraro.\nConclusasi la collaborazione con Zeman e Corvino, passato alla Fiorentina, il Lecce ingaggia Angelo Gregucci (all'esordio in Serie A) per la stagione 2005-2006. La squadra, per\u00f2, delude sin dalle prime uscite, venendo eliminata dal ai tiri di rigore gi\u00e0 al primo turno di Coppa Italia. Il 13 settembre 2005 il presidente Quirico Semeraro e l'intera dirigenza, fortemente contestati dalla tifoseria, abbandonano l'amministrazione societaria. Dopo sole 5 giornate di campionato (un pareggio e 4 sconfitte), il 25 settembre 2005 Gregucci viene esonerato a seguito della partita persa contro l'Empoli e sostituito da Silvio Baldini.\nNonostante il cambio di allenatore, il Lecce chiude il girone d'andata all'ultimo posto della classifica di Serie A, in piena zona retrocessione. Le contestazioni dei tifosi alla famiglia Semeraro si fanno pi\u00f9 accese, mentre la magra campagna acquisti di gennaio (arrivano i difensori Saidi e Cichero) non si rivela utile. La sconfitta contro l' alla ventunesima giornata, il 22 gennaio 2006, \u00e8 fatale a Baldini, esonerato l'indomani per far posto al salentino Roberto Rizzo, plurivittorioso allenatore della Primavera giallorossa ed ex giocatore del Lecce negli anni ottanta, e a Franco Paleari, allenatore dei portieri (Rizzo non era abilitato ad allenare in A). Con la nuova guida tecnica il Lecce fa intravedere timidi segnali di ripresa, ma la situazione di classifica non migliora. Tra il 26 marzo e il 1\u00ba aprile 2006 il club salentino ottiene due vittorie, in trasferta contro il e in casa contro il (nuovamente sconfitto dai giallorossi dopo quasi nove anni), ma l'exploit non serve a invertire la rotta. Motivo di orgoglio per i giallorossi \u00e8, per\u00f2, il fatto di aver ottenuto un successo che a fine campionato sar\u00e0 indicato da molti come il risultato che ha precluso ai rossoneri la possibilit\u00e0 di aggiudicarsi lo scudetto, come gi\u00e0 avvenuto nel maggio 2005, quando il club milanese aveva pareggiato per 2-2 a Lecce, perdendo terreno sulla Juventus. Una settimana pi\u00f9 tardi i giallorossi escono sconfitti per 3-1 dalla Roma all'Olimpico. Il 15 aprile arriva poi l'ennesima sconfitta casalinga, questa volta ad opera dell'Udinese. \nIl 22 aprile la matematica condanna il Lecce alla retrocessione in Serie B dopo l'inutile pareggio casalingo contro il , ultimo in classifica e gi\u00e0 retrocesso da due giornate. A quel punto mancano tre giornate alla fine del torneo. I giallorossi non riescono a ripetere l'impresa della stagione 2003-2004, quando si erano salvati nonostante avessero disputato un girone d'andata molto negativo. Nelle tre partite successive i leccesi raccolgono, infatti, 4 punti, frutto di un pareggio e un'ininfluente vittoria per 3-1 all'ultima giornata sul campo della Sampdoria. In definitiva il Lecce si piazza al diciannovesimo e penultimo posto, dopo aver sostituito due allenatori e aver palesato grosse difficolt\u00e0 soprattutto in fase offensiva, punto di forza dell'annata precedente.\nMalgrado la retrocessione, in base alla sentenza di primo grado della CAF nel processo per lo scandalo del calcio italiano, corte che il 14 luglio 2006 stabilisce la retrocessione in Serie B per illecito di Juventus, Fiorentina e Lazio, il Lecce viene momentaneamente ripescato in Serie A per la stagione 2006-2007, anche se l'ipotesi di un ripescaggio torna a farsi remota dopo le sentenze d'appello, che annullano la retrocessione disposta dal precedente grado di giudizio per Fiorentina e Lazio. Il Lecce, essendo la seconda delle retrocesse dopo il , sarebbe stato ripescato con almeno due retrocessioni a tavolino. Il 13 agosto 2006, con l'avvio del processo alla , il Lecce e l' sono invitate al dibattimento come terze parti interessate. Dopo la richiesta di condanna della Reggina pronunciata dal procuratore federale Stefano Palazzi (retrocessione in Serie B con 15 punti di penalizzazione) il Lecce sembra poter essere ripescato in Serie A, ma l'eventualit\u00e0 tramonta definitivamente con la sentenza della CAF, che decreta la permanenza in massima serie del club calabrese, sebbene con 15 punti di penalizzazione.\n2006-2007: Ritorna Zeman, inizio negativo, arrivo di Papadopulo e nono posto finale.\nIl primo passo dell'annata 2006-2007 \u00e8 la scelta del nuovo presidente, con la nomina di Giovanni Semeraro, ritornato al timone della societ\u00e0 dopo le contestazioni al figlio Rico durate tutta la stagione precedente. Semeraro \u00e8 coadiuvato dal vicepresidente vicario Mario Moroni, gi\u00e0 presidente del club, e dall'amministratore delegato Claudio Fenucci. Il 21 giugno 2006 viene ingaggiato Zden\u011bk Zeman, che ritorna sulla panchina giallorossa dopo un anno, accolto con grande entusiasmo dai tifosi. Nella sessione estiva del calciomercato, per\u00f2, alcune cessioni di elementi di spicco della rosa (Cassetti, Vu\u010dini\u0107, Ledesma e Konan) non controbilanciate da acquisti di spessore generano qualche contestazione alla societ\u00e0.\nDopo un brillante avvio in Serie B\u00a0\u2013 comprendente una vittoria casalinga contro l'allora capolista Genoa \u2013 ben presto il Lecce accusa un vistoso calo, che lo porta ad occupare posizioni medio-basse di classifica. La situazione provoca nuove contestazioni nella tifoseria. Nell'ultimo mese prima della sosta la squadra salentina inanella una serie preoccupante di sconfitte, culminate con un 3-1 interno subito nel derby contro il Bari, il primo giocato dopo quattro anni. In seguito a 10 partite perse su 18 giocate, la dirigenza decide cos\u00ec di esonerare Zeman il 24 dicembre 2006 ed ingaggia Giuseppe Papadopulo, gi\u00e0 vicino ad approdare al Lecce in estate. Nella sessione invernale del calciomercato la squadra, pur cedendo, tra gli altri, il capitano Giacomazzi, si rinforza con numerosi acquisti, tra cui quelli di Tiribocchi e Zanchetta. Il rendimento in campionato migliora e, dopo un paio di mesi, la squadra si trova nella zona centrale della classifica. Il 10 marzo ottiene una storica vittoria per 5-0 in casa contro il Frosinone. Il buon girone di ritorno frutta 36 punti, che, sommati ai 22 conquistati nel girone di andata, consentono al Lecce di concludere il campionato al 9\u00ba posto dopo la vittoria per 4-1 contro il Pescara di Luigi De Rosa.\n2007-2008: Nell'anno del Centenario \u00e8 record di punti in B, terzo posto finale e approdo in Serie A dopo i Play-off.\nIl Lecce di Papadopulo inizia la stagione 2007-2008 molto bene, insediandosi nei primi posti della classifica e non allontanandosi mai dalla zona play-off grazie alle vittorie contro Frosinone (1-2), Chievo (3-0), (2-3) e Albinoleffe (3-0). Durante questa partita, giocata il 15 dicembre 2007, valevole per la diciottesima giornata, Elvis Abbruscato mette a segno il millesimo gol della storia del Lecce in Serie B. Nella prima parte dell'annata si registrano anche il pareggio per 1-1 nello scontro diretto contro il e tre sconfitte contro Bologna (1-0), Brescia (1-2 in casa) e (1-0). Prima della pausa invernale, il 22 dicembre, si gioca il Derby di Puglia. Il Lecce vince per 4-0 contro il al San Nicola dopo 15 anni, con le reti di Abbruscato (doppietta), Tiribocchi e, nel finale, del subentrato Tulli. I salentini concludono il 2007 al secondo posto, a pari punti con il e ad un punto della vetta occupata dal Bologna. Il Lecce di Papadopulo nel 2007 ha raccolto ben 76 punti, stabilendo il record di maggior punti conquistati in un anno solare in Serie B.\nIl 1\u00ba novembre 2007 il Lecce subisce un grave lutto: durante una fase di allenamento il magazziniere Antonio De Giorgi viene colpito e ucciso da un fulmine, che sfiora anche Giuseppe Papadopulo ed Elvis Abbruscato, non ferendoli.\nNel mercato di gennaio arrivano nel Salento in prestito Daniele Corvia e Viktor Budjanskij rispettivamente da e Udinese. Durante la gara con il , vinta dai salentini per 3-1, Tiribocchi mette a segno il gol numero 3.000 della storia del Lecce e il 15 marzo 2008 la squadra, impegnata nella sfida contro lo Spezia, festeggia i 100 anni di storia. Per l'occasione arriva nel capoluogo salentino la Coppa del mondo vinta dagli azzurri al campionato mondiale del 2006.\nNel girone di ritorno il Lecce ottiene quattro pareggi in altrettanti scontri diretti: 3-3 a Verona contro il Chievo, 0-0 in casa contro il Bologna e contro il Brescia in trasferta e 1-1 casalingo contro il Pisa. L'unica sconfitta \u00e8 quella rimediata ad Ascoli (2-1). La prima vittoria in trasferta nel ritorno arriva solo alla 35\u00aa giornata (2-1 contro il ). Proprio grazie a questa vittoria il Lecce supera il proprio primato di successi stagionali in Serie B (prima era di 18). I salentini, a quattro giornate dal termine, vincono nettamente a Bergamo lo scontro diretto per il 2\u00ba posto contro l'Albinoleffe (4-0), rilanciandosi prepotentemente per la promozione diretta. Il 17 maggio 2008, a tre giornate dal termine del campionato, il Lecce cade davanti a 22.000 tifosi giallorossi nel derby con il , che vince con il risultato di 2-1 e riscatta la sconfitta subita all'andata.\nAl termine del campionato il Lecce si classifica terzo e cos\u00ec, pur sopravanzando di 12 punti il sesto classificato, \u00e8 costretto a disputare i play-off per la promozione. In semifinale riesce ad avere ragione dei pisani imponendosi nel doppio confronto per 0-1 nella gara di andata, allo stadio Romeo Anconetani, con un gol di Tiribocchi e per 2-1 nel ritorno, in casa, ancora con Tiribocchi, che realizza su calcio di rigore, ed Abbruscato, che raddoppia all'inizio della ripresa. Nella doppia finale il Lecce affronta l'AlbinoLeffe, qualificatosi dopo aver eliminato in semifinale il Brescia. La gara di andata allo stadio Atleti Azzurri d'Italia di Bergamo si risolve a favore dei salentini (0-1), che vanno in rete con Abbruscato. La partita di ritorno al Via del mare finisce 1-1 con gol di Abbruscato e di Ruopolo. Il pareggio permette al Lecce, sostenuto da 30.000 tifosi, di raggiungere la promozione in Serie A dopo due anni in Serie B.\nNonostante il fruttuoso campionato disputato con il Lecce (83 punti ottenuti, miglior difesa del torneo e record di vittorie in casa), Papadopulo non prosegue la propria esperienza come tecnico dei giallorossi. La notizia del suo abbandono, dovuta a divergenze con il direttore generale del club Angelozzi, viene resa nota da alcuni siti web e l'amministratore delegato del Lecce Fenucci dichiara di aver appreso della decisione tramite Internet.\n2008-2009: Da Beretta a De Canio, il Lecce retrocede all'ultimo posto con una giornata d'anticipo.\nIl 23 giugno 2008 il Lecce ufficializza l'ingaggio dell'allenatore Mario Beretta, reduce da tre salvezze nella massima serie (una con il e due consecutive con il ). Sul fronte arrivi si registrano gli acquisti, tra gli altri, di Daniele Cacia, Vitorino Antunes, Fabio Caserta, Jos\u00e9 Ignacio Castillo, Du\u0161an Basta e il ritorno di Guillermo Giacomazzi. Invece lasciano il Salento Abbruscato, Corvia e Jaime Vald\u00e9s.\nDopo aver perso all'esordio in Serie A sul campo del , il Lecce centra la prima vittoria contro il Chievo al Via del mare e poi pareggia contro il . Nelle successive cinque partite colleziona una sconfitta di misura contro l'Inter a San Siro, dove i salentini subiscono un gol nei minuti finali, una vittoria interna (contro il Cagliari) e due pareggi, prima di perdere a Reggio Calabria. Seguono tre pareggi, fra cui quello in casa contro il . Nelle sei giornate seguenti arrivano, invece, quattro sconfitte (tra cui quelle contro Roma e Juventus) che fanno ritornare i giallorossi in zona retrocessione.\nDurante la finestra di gennaio del calciomercato, oltre allo svincolato D\u012bm\u012btrios Papadopoulos (campione d'Europa 2004 con la nazionale greca), il Lecce ingaggia Edinho (capitano dell'Internacional campione del mondo di club 2006) e Papa Waigo (dalla Fiorentina) in prestito sino alla fine della stagione. La striscia senza vittorie si conclude dopo la sosta natalizia con un'inaspettata affermazione al Franchi contro la Fiorentina (1-2). A questo successo seguono una sconfitta interna e due pareggi, maturati dopo aver subito rimonte da Torino e Chievo. La vittoria sul campo del sembra risollevare i giallorossi, che, per\u00f2, subiscono poi quattro sconfitte consecutive, che fanno precipitare la squadra al penultimo posto. Dopo lo 0-0 interno contro la , ultima in graduatoria, alla 27\u00aa giornata, Beretta \u00e8 esonerato e sostituito da Luigi De Canio. Sette punti raccolti in dieci giornate non consentono al Lecce di salvarsi. A onor di cronaca, va segnalata la partita -Lecce terminata 2-1 per gli emiliani, viziata da posizioni di fuorigioco dei rossoblu in entrambe le reti. La retrocessione aritmetica avviene con una giornata di anticipo, dopo il pareggio al Via del mare con la Fiorentina (1-1). I giallorossi chiudono ultimi, penalizzati anche dai troppi pareggi.\nIl 28 maggio il difensore galatinese Andrea Esposito diventa il terzo giocatore del Lecce a ricevere la convocazione nella nazionale italiana.\nAnni duemiladieci.\n2009-2010: Dominio in B, con De Canio allenatore-manager, primo posto e vittoria del campionato.\nNonostante alcune dichiarazioni rese a mezzo stampa in cui esprime la volont\u00e0 di rimanere ad allenare in Serie A, al termine del campionato De Canio \u00e8 confermato dalla societ\u00e0 per la stagione successiva in B. Vista anche la conclusione del rapporto di collaborazione con il direttore sportivo Guido Angelozzi, il contratto quadriennale vede De Canio nelle vesti di allenatore-manager, figura inglese sconosciuta al campionato italiano.\nPer la stagione 2009-2010 il Lecce decide di ringiovanire l'organico. Attorno a colonne come Giacomazzi, Angelo, Fabiano e Gianni Munari, la dirigenza costruisce una squadra ambiziosa, pronta a ricoprire il ruolo di outsider del campionato. Ceduti Tiribocchi, Castillo e Cacia, il reparto offensivo \u00e8 completamente rinnovato con gli ingaggi di Guido Marilungo, Daniele Corvia (un ritorno) e Marino Defendi, mentre a centrocampo lasciano Lecce il capitano Zanchetta, il brasiliano Edinho e Luca Ariatti. In porta, ceduto Francesco Benussi, torna titolare Antonio Rosati, affiancato in difesa dal terzino algerino Djamel Mesbah (la cui ottima annata sar\u00e0 premiata con la convocazione in Nazionale per il ) e dal difensore dell'Under-20 Antonio Mazzotta, i cui ingaggi contribuiscono ad abbassare l'et\u00e0 media della rosa salentina.\nLa partenza in campionato non \u00e8 delle migliori: dopo la netta vittoria interna contro l' (3-0) arrivano le sconfitte a Piacenza e in casa contro il Frosinone, seguite da due pareggi a reti bianche. La vittoria per 4-1 al sesto turno sul campo della Triestina segna una svolta. Nelle successive sei giornate, infatti, il Lecce ottiene cinque vittorie, di cui quattro consecutive (tra cui quella storica contro il nel primo derby salentino in serie cadetta), e una sola sconfitta. Al tredicesimo turno i giallorossi raccolgono un punto in trasferta contro il Torino e, dopo aver vinto in casa contro il e perso a Brescia, conquistano due vittorie di fila contro , in casa, e in trasferta.\nA quel punto il Lecce \u00e8 da solo in testa alla in classifica con 33 punti (frutto di 10 vittorie, 3 pareggi e 4 sconfitte) e ci rester\u00e0 per altri cinque mesi. Il 3-1 patito a Cesena prima della sosta natalizia non compromette il successivo rendimento della squadra. La sconfitta contro i romagnoli, infatti, rester\u00e0 l'unica di l\u00ec a tre mesi. La squadra torna a vincere gi\u00e0 contro il Vicenza, prima di pareggiare sul campo del , diretta concorrente per la promozione. Il girone di ritorno si apre con la sfida al vertice tra i giallorossi e l'Ancona, che si conclude con un pareggio (1-1) che arride ai salentini. Nel mercato di gennaio la societ\u00e0 compie un ulteriore sforzo, prelevando dal Torino David Di Michele e Massimo Loviso. Il primo, in particolare, riesce a ritagliarsi un ruolo importante nell'undici titolare, contribuendo alla cavalcata verso la Serie A. Al pareggio di Ancona, infatti, seguono due vittorie contro e Frosinone, che consentono alla squadra di De Canio di consolidare la propria posizione in vetta alla graduatoria. Malgrado un rallentamento tra met\u00e0 febbraio e met\u00e0 marzo (4 punti in 5 partite), il vantaggio sulle inseguitrici \u00e8 mantenuto. Al successivo ritorno alla vittoria al Granillo contro la alla 30\u00aa giornata, fanno seguito i sei punti guadagnati contro Salernitana e Gallipoli, il pareggio di Empoli e la vittoria interna (2-1) nel confronto diretto contro il Torino alla 34\u00aa giornata, che permette ai giallorossi di acquisire un ampio margine sulla seconda in classifica. Il Lecce prosegue nella sua corsa verso la massima serie pareggiando a Padova e in casa contro il Brescia, la rivale pi\u00f9 accreditata, prima di ottenere tre vittorie consecutive contro Grosseto, Albinoleffe e . La successiva sconfitta interna contro il (1-2) nella prima gara che pu\u00f2 valere la promozione aritmetica (era sufficiente un pari) assottiglia il margine della capolista sulle rivali, ma il pareggio a reti bianche a Vicenza consente ai giallorossi di consolidare il primo posto, prima della festa al Via del mare all'ultima giornata, quando il Lecce, sospinto da oltre 25.000 tifosi, raggiunge la promozione pareggiando 0-0 contro il . Per la prima volta nella sua storia il club salentino vince il campionato di Serie B e il 30 maggio 2010 alza al cielo la Coppa Ali della Vittoria.\n2010-2011: Ritorno di Chevant\u00f3n, salvezza all' ultima giornata in casa del Bari, e addii di De Canio e dei Semeraro.\nNel campionato di Serie A 2010-2011 il Lecce, ritorna a giocare in massima serie dopo una sola stagione. Viene confermato in panchina Luigi De Canio, artefice della promozione.\nLa squadra salentina, che vede il ritorno in squadra di Chevant\u00f3n, raggiunge la salvezza a scapito della blasonata Sampdoria, che ottiene soltanto cinque punti nelle ultime dieci partite. I giallorossi si presentano alla terzultima di campionato con un punto in meno dei blucerchiati, quindi sarebbero retrocessi in Serie B. Alla 36\u00aa giornata i doriani perdono il derby della lanterna subendo un gol al 97\u00ba minuto di gioco, mentre i salentini superano per 2-1 il al Via del mare con la firma di Chevant\u00f3n, che sigla il secondo gol con un gran tiro da fuori area e consente ai giallorossi di superare in classifica i liguri, fermi a 36 punti contro i 38 del Lecce. Sette giorni dopo, sconfiggendo per 2-0 il al San Nicola alla penultima giornata di campionato, il Lecce conquista la matematica salvezza e condanna alla B dopo otto anni la Sampdoria, battuta in casa anche da un ormai privo di motivazioni (1-2).\nAl termine del campionato l'allenatore Luigi De Canio, in disaccordo con i programmi societari per l'annata seguente, lascia il club.\nIl 23 maggio 2011 anche la famiglia Semeraro, proprietaria del club, decide di lasciare in maniera definitiva la societ\u00e0 dopo 16 anni e il 4 luglio si insedia il nuovo consiglio d'amministrazione che nomina, tra gli altri, Isabella Liguori presidente e Renato Cipollini amministratore delegato.\n2011-2012: Da Di Francesco a Cosmi, la vana rimonta e retrocessione finale con implicazioni nel calcioscommesse.\nIl 7 giugno 2011 viene annunciato l'arrivo di Carlo Osti nel ruolo di direttore sportivo del club mentre al posto di De Canio il 24 giugno alla guida tecnica della squadra viene ufficializzato l'arrivo di Eusebio Di Francesco, reduce da due stagioni al , con contratto di due anni.\nLa dirigenza forgia un organico che combina elementi di prospettiva (tra cui i colombiani Luis Muriel e Juan Cuadrado), prelevati per lo pi\u00f9 con la formula del prestito, e giocatori di esperienza come Massimo Oddo, Moris Carrozzieri, David Di Michele e il rientrante Esposito. L'esordio non \u00e8 per\u00f2 dei migliori: il 21 agosto il Lecce di Di Francesco viene eliminato nel terzo turno della Coppa Italia dopo aver perso in casa contro il Crotone (0-2).\nIl campionato si apre con una sconfitta in casa contro l'Udinese. La prima vittoria in campionato arriva il 18 settembre 2011 nella partita -Lecce (0-2). Il 26 novembre, in occasione della gara casalinga contro il , il Lecce taglia il traguardo delle 500 gare in Serie A. Nelle prime tredici giornate di campionato il Lecce colleziona ben nove sconfitte e un solo punto in casa. L'allenatore Di Francesco viene esonerato il 3 dicembre, dopo aver perso per 4-2 in casa del .\nA Di Francesco subentra Serse Cosmi. All'esordio con il nuovo tecnico al Via del mare i giallorossi perdono per 2-3 contro la Lazio.\nDurante la sessione invernale del calciomercato lasciano Lecce Ferrario, Olivera, Pasquato, Strasser e Mesbah. A Lecce fanno ritorno Manuele Blasi (dopo 13 anni), Gennaro Delvecchio (dopo sei stagioni) e Valeri Bojinov (dopo sette), mentre in difesa viene ingaggiato Migli\u00f3nico. La prima vittoria con Cosmi, la terza in tutto il campionato, giunge il 15 gennaio 2012 nella partita Fiorentina-Lecce (0-1). Alla fine del girone di andata il Lecce si trova al penultimo posto a quota 13 punti, di cui 11 ottenuti fuori casa e 2 in casa (due pareggi con Novara e Chievo Verona). Dalla vittoria di Firenze, il Lecce di Cosmi cambia marcia: il 29 gennaio, nella prima giornata di ritorno, arriva la prima vittoria in casa, contro l' (1-0). Dalla 18\u00aa giornata alla 32\u00aa (vittoria in casa del ), il Lecce colleziona 13 risultati utili (6 vittorie e 7 pareggi) in 15 gare, perdendo solo con Udinese (2-1 alla 21\u00aa giornata) e (2-0 alla 27\u00aa giornata). In questo modo i giallorossi rientrano in corsa per la salvezza, portandosi a due punti dal quartultimo posto, occupato dal . Nel rush finale per\u00f2 il Lecce accusa la stanchezza dovuta all'entusiasmante rimonta e racimola appena 2 punti (due pareggi in trasferta contro Juventus e ) nelle ultime 6 partite.\nUna piccola polemica si viene a creare alla penultima giornata: in occasione di -Lecce, la dirigenza e il sindaco della citt\u00e0 salentina chiedono invano parit\u00e0 di trattamento con la Juventus e il Milan da parte della Lega Calcio, chiedendo che la partita contro i toscani fosse giocata il giorno dopo, in contemporanea con Udinese-Genoa. La squadra esce sconfitta dalla gara con i toscani (0-1), ma la certezza matematica della retrocessione \u00e8 solo rimandata all'ultimo turno (il aveva perso a Udine) che si disputa il 13 maggio 2012: il Lecce perde con il Chievo (1-0), mentre il Genoa batte il (2-0). Nonostante ci\u00f2, i tifosi del Lecce presenti allo stadio di Verona riconoscono i meriti e lo sforzo di Cosmi e dei giocatori, applaudendo e ringraziando la squadra nonostante il verdetto negativo.\n2012-2013: La retrocessione della giustizia sportiva in Lega Pro, la sconfitta nei play-off.\nNel febbraio 2012 iniziano i contatti tra la famiglia Semeraro e Savino Tesoro che, insieme al figlio Antonio, manifesta la volont\u00e0 di acquisire l'Unione Sportiva Lecce. Nel giro di poche settimane l'imprenditore siderurgico di Spinazzola conferma l'avvio della trattativa, che comunque subisce alcune frenate a causa del coinvolgimento della squadra nello scandalo del calcioscommesse.\nIl 22 giugno viene definitivamente formalizzata la cessione dell'intero pacchetto azionario del Lecce che, dopo 18 anni di gestione Semeraro, passa alla famiglia Tesoro. Per il ruolo di allenatore, la nuova propriet\u00e0 raggiunge subito l'accordo con Franco Lerda. Nel frattempo aveva rescisso il contratto con la societ\u00e0 l'ex allenatore Eusebio Di Francesco.\nIl 9 luglio 2012, dopo un anno e cinque giorni di autogestione da parte del club, i nuovi proprietari Savino e Antonio Tesoro si insediano ufficialmente in societ\u00e0 tenendo la prima conferenza stampa ed entrando nel consiglio di amministrazione, che vede l'ingresso di Savino Tesoro momentaneamente come consigliere e di Antonio Tesoro come amministratore delegato. Con l'occasione i Tesoro presentano alla stampa anche il primo ingaggio, il rientrante Ernesto Chevant\u00f3n, miglior marcatore di sempre della storia del club in Serie A, che approda nel Salento per la terza volta in carriera. La particolarit\u00e0 del trasferimento del calciatore \u00e8 che il suo contratto non ha scadenza. Il nuovo allenatore Lerda \u00e8 presentato l'indomani.\nIl 10 agosto 2012 viene chiesta la retrocessione in Lega Pro Prima Divisione del Lecce per illecito sportivo. Nonostante il ricorso presentato, il 23 agosto la Corte di Giustizia Federale della FIGC conferma la retrocessione del club salentino in Lega Pro.\nNel campionato di Lega Pro il Lecce viene inserito nel girone A al posto del Vicenza, ripescato in B proprio a discapito dei giallorossi.\nIl 25 ottobre 2012 Savino Tesoro diventa ufficialmente il nuovo presidente del Lecce.\nDalla 1\u00aa alla 20\u00aa giornata del campionato il Lecce guida la classifica del proprio girone. Il 21 gennaio 2013 la squadra scende al secondo posto dopo la sconfitta esterna contro il San Marino (3-1). Questa sconfitta costa la panchina all'allenatore Lerda, che viene esonerato (aveva ottenuto una vittoria nelle ultime sette partite). Al suo posto viene \"promosso\" Antonio Toma, fino ad allora allenatore della squadra giovanile che milita nel campionato Berretti.\nIl 25 gennaio 2013 il TNAS (Tribunale nazionale di arbitrato per lo sport), terzo grado di giustizia sportiva, conferma l'esclusione dal campionato di serie B 2012-2013 per il Lecce, alleggerendo in parte la posizione di Pierandrea Semeraro.\nIl 12 maggio 2013 il Lecce chiude il campionato di Lega Pro Prima Divisione al secondo posto dietro il Trapani, qualificandosi ai play-off promozione.\nIl 14 maggio seguente la societ\u00e0 solleva dall'incarico Antonio Toma: al suo posto arriva, per disputare i play-off, con un contratto fino al 30 giugno 2013, Elio Gustinetti. Il 2 giugno il Lecce si qualifica, superando la Virtus Entella (1-1 all'andata, 2-1 al ritorno), alle finali-promozione, in cui per\u00f2 deve cedere al Carpi (vittorioso 1-0 all'andata, 1-1 al ritorno) il pass per la promozione in serie B. Il 16 giugno, dopo la gara di ritorno a Lecce, la mancata promozione ha scatenato l'ira di un gruppo di ultr\u00e0, che si \u00e8 scagliato contro steward e polizia; lo scriteriato episodio costa alla societ\u00e0 15.000 euro di multa e quattro giornate di squalifica del campo. Tuttavia il ricorso presentato dal Lecce viene parzialmente accolto, cos\u00ec che la Corte di giustizia federale ha limitato la chiusura per quattro turni solo alle curve.\n2013-2014: Miccoli nuovo capitano e Lerda-bis, nuova sconfitta in finale play-off.\nIl 30 giugno 2013 la societ\u00e0 comunica di aver affidato al leccese Francesco Moriero la guida tecnica della squadra.. Il 2 luglio lo sponsor tecnico Asics cambia dopo 22 anni e si passa a Legea e dopo 36 anni cambia anche il responsabile sanitario del club: il dottor Palaia lascia il club e viene sostituito dal dottor Giovanni Rizzo. Il 15 luglio la societ\u00e0 ingaggia un altro salentino doc, l'attaccante Fabrizio Miccoli, svincolatosi dal . Il 1\u00ba agosto 2013 un pezzo di storia giallorossa, Guillermo Giacomazzi, rescinde il contratto dopo che il nuovo allenatore aveva deciso di affidare la fascia di capitano al neo-arrivato Miccoli.\nL'avvio di campionato \u00e8 per\u00f2 negativo: il Lecce inanella quattro sconfitte nelle prime quattro partite e questo porta la societ\u00e0 a sollevare dall'incarico mister Moriero il 24 settembre. Al suo posto viene richiamato Franco Lerda, gi\u00e0 alla guida del club nella prima parte della stagione precedente. Con il ritorno di Lerda il Lecce inizia ad ottenere una lunga serie di risultati positivi ottenendo un inaspettato terzo posto finale dietro il e il Frosinone, qualificandosi ai play-off. Ai quarti di finale il Lecce supera 8-7 ai calci di rigore il Pontedera. In semifinale l'avversario \u00e8 il Benevento, eliminato grazie a un pareggio per 1-1 in trasferta e ad un successo per 2-0 in casa. In finale c'\u00e8 d'affrontare il Frosinone. La gara d'andata giocata in casa termina 1-1: nella gara di ritorno, i giallorossi cadono per 3-1 ai supplementari al Comunale di Frosinone dopo essere passati in vantaggio, vedendo sfumare la promozione in Serie B e restando in Serie C per il terzo anno di fila.\n2014-2015: Lerda, Pagliari e Bollini: tre allenatori cambiati e l'addio dei Tesoro.\nViene confermato dalla societ\u00e0, allenatore dei salentini Franco Lerda; inizialmente squalificato fino al 30 dicembre 2014 in seguito alla rissa al termine della finale play-off contro il Frosinone, la Corte di Giustizia Federale la riduce fino al 30 settembre. Verr\u00e0 sostituito in panchina dal suo vice, Giacomo Chini.\nUno dei colpi di mercato estivi del Lecce, ufficializzato il 1\u00ba agosto, \u00e8 Davide Moscardelli, ex attaccante di Chievo e .\nLa stagione dei salentini si apre il 10 agosto, con la vittoria per 5-0 al Via del mare contro il Foligno. Il cammino in Coppa termina per\u00f2 il 16 agosto, con la sconfitta per 1-0 a La Spezia.\nIl 31 agosto i giallorossi, tra i favoriti per la promozione, giocano la loro prima gara di campionato ad Aprilia, contro l'esordiente Lupa Roma. L'incontro termina con un sorprendente 2-1 per i romani, che ribaltano il vantaggio iniziale del Lecce nel primo tempo, siglato Salvi. Dopo cinque risultati utili (vittorie in casa contro Barletta, e Paganese e pareggi esterni contro Matera e Savoia), la squadra giallorossa perde nuovamente in trasferta contro il Messina prima della vittoria interna contro la Casertana e del pareggio a Castellammare contro la . Dalla decima alla dodicesima giornata il Lecce riesce a vincere tre partite consecutivamente (contro Salernitana, Cosenza e Aversa Normanna) subendo nel corso di esse un solo gol. Negli incontri successivi i salentini pareggiano per 2-2 al Via del mare contro il , interrompendo la serie di vittorie interne senza subire gol che durava dall'inizio del campionato, e poi vincono per 2-1 sul campo della capolista Benevento, centrando il settimo risultato utile consecutivo. La striscia positiva dei giallorossi prosegue con la vittoria interna per 4-1 sul Melfi, prima di fermarsi con le sconfitte contro Foggia in trasferta, Martina Franca in casa e Ischia fuori. \nDopo tre sconfitte consecutive in campionato, il 27 dicembre Dino Pagliari sostituisce Franco Lerda sulla panchina giallorossa. La prima partita \u00e8 il pareggio interno per 3-3 contro la Vigor Lamezia, seguito dalle vittorie al Via del mare contro Lupa Roma e Matera intervallate dal pareggio per 1-1 sul campo del Barletta. Nonostante il cambio di allenatore, il Lecce fatica a vincere e subisce anche una clamorosa sconfitta per 2-1 a Reggio Calabria contro la Reggina ultima in classifica. Dopo solo un mese di permanenza sulla panchina del Lecce, Pagliari viene esonerato il 3 febbraio. Il giorno successivo, viene nominato nuovo allenatore del Lecce Alberto Bollini, ex allenatore della Primavera della .\nIl 12 febbraio, la famiglia Tesoro, in una conferenza stampa, annuncia di voler lasciare il Lecce al termine del campionato.\nLa stagione giallorossa, nonostante i vari cambi tecnici, si rivela per\u00f2 fallimentare con la squadra che si classifica sesta, fuori dalla graduatoria play-off.\n2015-2016: Cambio di societ\u00e0, cambio da Asta a Braglia, play-off ancora amari.\nIl 22 giugno 2015 \u00e8 formalizzato il preliminare per il passaggio delle quote societarie. La cordata societaria che rileva il Lecce \u00e8 guidata dall'avvocato Saverio Sticchi Damiani. Il 3 luglio viene risolto consensualmente il contratto che legava Alberto Bollini alla societ\u00e0 salentina. Il ruolo di direttore sportivo \u00e8 affidato all'ex calciatore giallorosso Stefano Trinchera, reduce da ottimi risultati ottenuti nelle medesime vesti con il Francavilla.\nIl 6 luglio viene nominato nuovo allenatore Antonino Asta, con contratto annuale. L'avvio di campionato \u00e8 deludente: nelle prime sei giornate la squadra raccoglie tre pareggi, due sconfitte e una sola vittoria, ottenuta sul campo della . Asta \u00e8 sollevato dall'incarico e il 12 ottobre 2015 la panchina \u00e8 affidata a Piero Braglia, che firma un contratto valido sino al termine della stagione. Con il tecnico toscano la squadra cambia marcia, vincendo tre partite di fila per 1-0 (contro Ischia, Melfi e Monopoli), ma poi perde sul campo del . Da quel momento la squadra inanella 18 risultati utili consecutivi (11 vittorie e 7 pareggi) che le consentono di insediarsi ai vertici della classifica, in piena lotta per il primo posto. Nel mese di aprile il Lecce colleziona 5 punti in 5 partite e perde terreno nei confronti delle dirette concorrenti. Gi\u00e0 certi di accedere ai play-off per la promozione con una giornata di anticipo rispetto alla fine del torneo, i giallorossi battono all'ultima giornata la Lupa Castelli Romani e chiudono il campionato al terzo posto. Nei quarti di finale di play-off, in gara secca, il Lecce supera agevolmente il Bassano per 3-0 tra le mura amiche. La semifinale lo vede opposto in un derby pugliese al Foggia, che prevale vincendo sia al Via del mare (3-2) che una settimana dopo allo Zaccheria (2-1).\n2016-2017: Da Padalino a Rizzo, delusione play-off.\nIl 6 giugno la societ\u00e0 affida ufficialmente a Mauro Meluso il ruolo di direttore sportivo e il 13 giugno 2016 comunica di aver affidato la panchina della prima squadra all'ex calciatore giallorosso Pasquale Padalino, che firma un contratto biennale. L'ex ds del Cosenza mette mano ad un'opera di profondo rinnovamento dell'organico. Numerose sono le partenze, tra cui spiccano quelle del capitano Papini, di Salvi, Moscardelli, V\u00e9csei, Surraco, Curiale, Perucchini e Alcibiade. Pochi sono i calciatori confermati, fra cui spiccano il centrocampista Lepore, promosso capitano, il difensore Cosenza e gli attaccanti Caturano, per cui si rinnova il prestito dal Bari, e Doumbia. Arrivano il portiere Gomis, i difensori Vitofrancesco, Giosa, Ciancio, Contessa, i centrocampisti Fiordilino, Arrigoni, Mancosu e Conev, gli attaccanti Pacilli, Vutov e Torromino.\nI giallorossi cominciano il campionato con quattro vittorie consecutive e portano poi a nove i risultati utili consecutivi, fino alla sconfitta subita a Catania alla decima giornata. La serie positiva prosegue per altre cinque partite, prima della seconda sconfitta, la prima interna. Il Lecce chiude il girone di andata in testa alla classifica a pari punti con il Matera, con altri tre risultati utili prima del giro di boa. Durante il calciomercato di gennaio la dirigenza puntella l'organico con il ritorno del portiere Perucchini e gli arrivi del difensore Agostinone, del centrocampista Costa Ferreira e dell'attaccante Marconi, mentre lasciano il Salento Contessa, Vutov e Gomis. Dopo quattro partite utili consecutive la sconfitta subita contro la fa scivolare il Lecce al terzo posto, ma gi\u00e0 nel turno successivo, vincendo e approfittando dei contemporanei passi falsi di e Matera, i giallorossi si riportano in testa alla classifica. Dopo due altre vittorie perdono nuovamente in trasferta e si fanno scavalcare dal Foggia alla 28\u00aa giornata. Nelle giornate successive il Lecce accusa un calo e a marzo \u00e8 sconfitto nello scontro diretto contro i rossoneri. Il distacco dai foggiani, primi in classifica, aumenta, ma il Lecce riesce comunque ad acquisire l'aritmetica certezza del secondo posto finale gi\u00e0 alla 35\u00aa giornata, pareggiando sul campo del Matera. Il 24 aprile 2017, all'indomani della sconfitta interna contro il alla 36\u00aa giornata, Padalino \u00e8 sollevato dall'incarico e sostituito con Roberto Rizzo, con cui il Lecce ottiene due pareggi prima dei play-off. Ammesso direttamente al secondo turno dei play-off, il club giallorosso elimina la settima classificata del girone B, la (che in gara secca al primo turno aveva avuto la meglio contro il in casa degli umbri) grazie a due pareggi (1-1 in trasferta e 0-0 al Via del mare). Accede dunque ai quarti di finale contro l', con cui pareggia per 1-1 all'andata in casa e per 0-0 al Moccagatta. La sfida si protrae ai tempi supplementari e ai tiri di rigore, dove hanno la meglio i piemontesi per 5-4 dopo 11 rigori.\n2017-2018: Da Rizzo a Liverani, la promozione in Serie B.\nIl Lecce inizia la stagione 2017-2018 con un organico che rimane pressoch\u00e9 invariato, puntellato dagli arrivi di Marino in difesa, Di Piazza in attacco e Armellino a centrocampo. Il 10 settembre, dopo la pesante sconfitta (3-0) sul campo del , Rizzo, che in tre turni di campionato ha raccolto una vittoria, un pari e una sconfitta, rassegna le proprie dimissioni. \nDopo la brevissima gestione Primo Maragliulo (in panchina nella partita vinta in casa contro il ), la panchina dei giallorossi \u00e8 affidata (contratto biennale) a Fabio Liverani, con cui la squadra inaugura un filotto di risultati utili che la portano in vetta alla classifica gi\u00e0 all'ottava giornata. Si segnala, durante la finestra di calciomercato del gennaio 2018, l'arrivo nel Salento dell'attaccante Andrea Saraniti, che conferma la vena realizzativa mostrata nella prima parte di campionato con la affermandosi come un punto fermo dell'attacco giallorosso. La striscia di risultati utili consecutivi del Lecce procede per ventidue partite, prima della sconfitta, la prima della gestione di Liverani, in casa contro la . Pochi giorni prima il Lecce era uscito dalla Coppa Italia di Serie C ai quarti di finale (eliminazione contro il ). Al match contro gli stabiesi seguono quattro altri risultati utili prima della seconda sconfitta (la terza stagionale), sul campo della . I tre risultati utili successivi consolidano comunque il Lecce al primo posto della graduatoria fino al turno di riposo, in occasione del quale, il 23 aprile, il batte il agganciandolo al secondo posto (e superandolo per via degli scontri diretti favorevoli). Il successo dei trapanesi mette il Lecce nelle condizioni di guadagnare la promozione in B con una giornata di anticipo in caso di vittoria nel successivo turno casalingo contro la . La vittoria per 1-0 del 29 aprile 2018 consente ai giallorossi, sostenuti da 18.000 tifosi, di tornare in serie cadetta dopo sei anni di attesa. Alla fine della stagione il Lecce, in qualit\u00e0 di squadra vincitrice del girone C, disputa la Supercoppa di Serie C, vinta dal , che prevale nel triangolare con i giallorossi e il .\n2018-2019: Seconda promozione consecutiva, il ritorno in A.\nLa campagna acquisti dell'estate del 2018 rivoluziona l'organico giallorosso: sono ben 16 i volti nuovi. Ai rientranti Filippo Falco e Cosimo Chiric\u00f2 si uniscono l'olandese Thom Haye, elementi di sicuro affidamento quali Mauro Vigorito, Fabio Lucioni e Manuel Scavone, giocatori con esperienza nella categoria quali Andrea La Mantia e Stefano Pettinari e giovani di prospettiva come Simone Palombi. Gli unici reduci di rilievo della squadra promossa dalla C alla B sono il capitano Lepore, i centrocampisti Mancosu, Arrigoni e Armellino e il difensore Cosenza. \nLa squadra inizia il campionato subendo una clamorosa rimonta sul campo del , dove pareggia dopo essersi portata in vantaggio di tre gol, mentre la prima vittoria giunge alla quarta giornata, in casa contro il . I giallorossi collezionano da quel momento una serie di risultati positivi, tanto da issarsi al terzo posto della graduatoria, per poi subire all'ottava giornata la seconda sconfitta, in casa contro la capolista . Nelle settimane successive i giallorossi veleggiano ai primi posti della classifica, fino a chiudere il girone d'andata al quinto posto, in piena zona play-off. Durante la sessione invernale del calciomercato arrivano in giallorosso Panagi\u014dt\u012bs Tachtsid\u012bs e Marco Tumminello, mentre lasciano il Salento, oltre a Pettinari, alcuni protagonisti della promozione in Serie B come il capitano Lepore, Armellino e Torromino. Tra le vittorie della stagione si segnala il 7-0 casalingo contro l' del 23 marzo 2019, seconda pi\u00f9 larga vittoria dei giallorossi in serie cadetta. Da febbraio la squadra di Liverani inanella una serie di otto vittorie casalinghe di fila, tra cui quella ottenuta alla terzultima giornata al Via del mare contro la capolista , continuando a lottare per il primo posto della classifica. La prima occasione di guadagnare la promozione diretta in massima serie fallisce il 1\u00ba maggio, alla 35\u00aa giornata, quando i salentini, che in caso di vittoria otterrebbero l'aritmetica certezza del ritorno in A, sono battuti per 2-1 sul campo dell'ultima in classifica, il . L'impresa della seconda promozione consecutiva riesce, tuttavia, all'ultima giornata, grazie al 2-1 interno contro lo , di fronte a 25 000 spettatori. Per i salentini, classificatisi secondi, \u00e8 un doppio salto dalla Serie C alla Serie A in due stagioni gi\u00e0 riuscito tra il 1995 e il 1997.\n2019-2020: Il duello con il Genoa e la retrocessione in B.\nCome avvenuto nell'estate precedente, la dirigenza innesta vari elementi nell'ossatura della squadra che ha ottenuto la promozione. Perso Lorenzo Venuti, tornato alla per fine prestito, oltre al portiere Gabriel, prelevato dal , arrivano in giallorosso, tra gli altri, Jevhen \u0160achov, Romario Benzar e Giannelli Imbula, provenienti da campionati esteri, e elementi pi\u00f9 esperti quali Andrea Rispoli, Babacar, Luca Rossettini, Gianluca Lapadula e Diego Farias. La squadra esordisce con tre sconfitte e due vittorie nelle prime cinque partite e, sospinta dalla vena realizzativa del centrocampista e capitano Marco Mancosu, riesce a mantenersi stabilmente poco al di sopra della zona retrocessione, sebbene i primi punti casalinghi arrivino solo alla nona giornata, contro la capolista Juventus (1-1), fermata dopo cinque vittorie consecutive. Pur chiudendo il girone d'andata con quattro sconfitte di fila, i giallorossi iniziano quello di ritorno al diciassettesimo posto della graduatoria, un punto sopra la zona critica. Rinforzata dagli arrivi, in gennaio, di Riccardo Saponara, Alessandro Deiola e Anton\u00edn Bar\u00e1k, la squadra ottiene tre vittorie di fila ai primi di febbraio, ma nei primi giorni di marzo, nell'ultima partita prima della sospensione della stagione per l'emergenza dovuta al COVID-19, viene scavalcata dal e scende al diciottesimo posto. Il Lecce torna in campo il 22 giugno e nei successivi quaranta giorni lotta per la permanenza in massima serie con i liguri, che, dopo aver vinto in casa lo scontro diretto con i salentini a quattro giornate dal termine, si salveranno a spese dei giallorossi, seppur solo all'ultima giornata.\nAnni duemilaventi.\n2020-2021: L'annata con Corini, l'eliminazione dai play-off.\nNell'estate del 2020 il club assegna al rientrante Pantaleo Corvino, che rimpiazza Mauro Meluso, il ruolo di direttore sportivo e, dopo la burrascosa separazione con Fabio Liverani con la nuova stagione ormai alle porte, ingaggia il tecnico Eugenio Corini, cui viene affidata una squadra in cui figurano ancora vari protagonisti dell'annata precedente in massima serie; la grande novit\u00e0 nella rosa \u00e8 il bomber Massimo Coda, accasatosi al Lecce da svincolato. La formazione giallorossa conduce la prima parte di campionato in modo altalenante, chiudendo il girone d'andata al settimo posto in graduatoria. Nel girone di ritorno, grazie a sei vittorie consecutive (evento senza precedenti nella storia del Lecce in cadetteria), i salentini si issano al secondo posto della classifica e paiono lanciati verso la promozione in massima serie. Ciononostante, un calo nelle ultime giornate fa scivolare la squadra al quarto posto, posizione poi confermata alla fine della stagione regolare, con Coda che si laurea capocannoniere della Serie B. Ammesso ai play-off, il Lecce viene eliminato in semifinale dal , dopo la sconfitta per 1-0 nella gara d'andata in Veneto e il pareggio per 1-1 in casa, anche a causa di un calcio di rigore fallito da Marco Mancosu a dieci minuti dal termine della partita di ritorno.\n2021-2022: La gestione di Baroni.\nLa panchina del Lecce viene poi affidata all'ex calciatore giallorosso Marco Baroni."}
{"id": "4817115", "revid": "767487", "url": "https://it.wikipedia.org/wiki?curid=4817115", "title": "Cupid's Loaf", "text": "Cupid's Loaf \u00e8 un cortometraggio muto del 1909 diretto da Lewin Fitzhamon.\nTrama.\nUn panettiere aiuta due innamorati in fuga a eludere il padre della ragazza.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 236 metri - usc\u00ec nelle sale cinematografiche britanniche nel dicembre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4817116", "revid": "1573940", "url": "https://it.wikipedia.org/wiki?curid=4817116", "title": "Atopomyrmex calpocalycola", "text": "Atopomyrmex calpocalycola \u00e8 una formica della sottofamiglia Myrmicinae.\nDistribuzione e habitat.\nLa specie \u00e8 presente in Camerun."}
{"id": "4817124", "revid": "767487", "url": "https://it.wikipedia.org/wiki?curid=4817124", "title": "Le furie del West", "text": "Le furie del West (\"Three Desperate Men\") \u00e8 un film del 1951 diretto da Sam Newfield.\n\u00c8 un western statunitense con Preston Foster, Jim Davis e Virginia Grey.\nProduzione.\nIl film, diretto da Sam Newfield su una sceneggiatura e un soggetto di Orville H. Hampton, fu prodotto da Sigmund Neufeld per la Lippert Pictures e girato dal 10 ottobre 1950. I titoli di lavorazione furono \"The Daltons Last Raid\" e \"Three Outlaws\".\nDistribuzione.\nIl film fu distribuito con il titolo \"Three Desperate Men\" negli Stati Uniti dal 12 gennaio 1951 al cinema dalla Lippert Pictures.\nAltre distribuzioni:\nPromozione.\nLe tagline sono:"}
{"id": "4817125", "revid": "46931", "url": "https://it.wikipedia.org/wiki?curid=4817125", "title": "Three Desperate Men", "text": ""}
{"id": "4817126", "revid": "729019", "url": "https://it.wikipedia.org/wiki?curid=4817126", "title": "Campionati europei di pattinaggio di velocit\u00e0 2014", "text": "I Campionati europei di pattinaggio di velocit\u00e0 2014 sono stati la 108\u00aa edizione della manifestazione. Si sono svolti a Hamar, in Norvegia, l'11 e il 12 gennaio 2014.\nL'olandese Jan Blokhuijsen ha vinto il titolo maschile per la prima volta. La sua connazionale Ireen W\u00fcst ha conquistato per la terza volta il titolo femminile."}
{"id": "4817127", "revid": "729019", "url": "https://it.wikipedia.org/wiki?curid=4817127", "title": "Agostino Saccozzi", "text": "Biografia.\nNato a Correggio, con la Restaurazione del Ducato di Modena e Reggio Saccozzi venne nominato tenente della compagnia urbana del suo paese. Successivamente venne proclamato capitano, e, in seguito alla fedelt\u00e0 dimostrata al governo estense durante i moti del 1831 fu trasferito nel corpo dei R. Dragoni. Nell'ottobre 1833 venne nominato comandante di quel corpo con il grado di maggiore, successivamente promosso al grado di tenente colonnello. Dieci anni dopo venne ordinato vice comandante generale di tutte le truppe dello stato modenese. Con l'ascesa al trono nel 1846 del duca Francesco V Saccozzi venne promosso al grado generale maggiore conferendogli cos\u00ec potere su tutto l'esercito modenese. Con lo scoppio della prima guerra di indipendenza italiana, nel 1848, e la fuga di Francesco V da Modena, Saccozzi, ritiratosi nel frattempo nella sua Correggio, venne arrestato e processato dal governo provvisorio. Il 4 giugno venne tuttavia provata la sua onest\u00e0 e rettitudine e rilasciato. Nel 1849 guid\u00f2 le truppe estensi, in appoggio a quelle austriache, durante il sanguinoso assedio di Livorno.\nL'11 giugno 1859, in seguito agli eventi legati alla seconda guerra di indipendenza italiana, il duca Francesco V e le sue truppe abbandonarono il territorio del ducato alla volta di Mantova. A seguito della mancata applicazione dell'armistizio di Villafranca, il duca e i suoi soldati ripararono nel Veneto, rimasto ancora sotto la sovranit\u00e0 dell'Impero d'Austria. Qui le truppe estensi, che furono ribattezzate Brigata Estense, rimasero stanziate ed armate fino al 24 settembre 1863, data in cui, su pressione del governo austriaco, Francesco sciolse dal giuramento di fedelt\u00e0 i suoi soldati. Saccozzi venne insignito del grado di tenente maresciallo dell'esercito austriaco. Ritiratosi a vita privata a Mira, vi mor\u00ec due anni dopo. I suoi resti vennero successivamente inumati nella Basilica di San Quirino nella natia Correggio."}
{"id": "4817128", "revid": "767487", "url": "https://it.wikipedia.org/wiki?curid=4817128", "title": "I violenti dell'Oregon", "text": "I violenti dell'Oregon (\"The Longhorn\") \u00e8 un film del 1951 diretto da Lewis D. Collins.\n\u00c8 un western statunitense con Bill Elliott, Myron Healey, Phyllis Coates e I. Stanford Jolley.\nProduzione.\nIl film, diretto da Lewis D. Collins su una sceneggiatura di Daniel B. Ullman, fu prodotto da Vincent M. Fennelly per la Frontier Pictures e girato nell'Iverson Ranch a Chatsworth, Los Angeles, California, dal 14 giugno a fine giugno 1951.\nDistribuzione.\nIl film fu distribuito con il titolo \"The Longhorn\" negli Stati Uniti dal 25 novembre 1951 al cinema dalla Monogram Pictures.\nAltre distribuzioni:\nPromozione.\nLe tagline sono:"}
{"id": "4817129", "revid": "767487", "url": "https://it.wikipedia.org/wiki?curid=4817129", "title": "The Idiot of the Mountains", "text": "The Idiot of the Mountains \u00e8 un cortometraggio muto del 1909 diretto da Theo Bouwmeester (Theo Frenkel).\nTrama.\nUn idiota va a chiamare la polizia per salvare una ragazza che \u00e8 stata rapita, dimostrando cos\u00ec di essere guarito.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 137 metri- usc\u00ec nelle sale cinematografiche britanniche nel dicembre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4817130", "revid": "247222", "url": "https://it.wikipedia.org/wiki?curid=4817130", "title": "Recall the Beginning...A Journey from Eden", "text": "Recall the Beginning...A Journey from Eden \u00e8 il settimo album della Steve Miller Band, pubblicato dalla Capitol Records nel 1972. Il disco fu registrato a Los Angeles e San Francisco (California) e completato il 29 gennaio 1972."}
{"id": "4817141", "revid": "767487", "url": "https://it.wikipedia.org/wiki?curid=4817141", "title": "Lo sceriffo dalla frusta d'acciaio", "text": "Lo sceriffo dalla frusta d'acciaio (\"The Vanishing Outpost\") \u00e8 un film del 1951 diretto da Ron Ormond.\n\u00c8 un western statunitense con Lash La Rue, Al St. John e Archie Twitchell.\nProduzione.\nIl film, diretto da Ron Ormond su una sceneggiatura di Alexander White, fu prodotto dallo stesso Ormond per la Western Adventures Productions.\nDistribuzione.\nIl film fu distribuito con il titolo \"The Vanishing Outpost\" negli Stati Uniti nel novembre 1951 al cinema dalla Western Adventures Productions, dalla Hollywood Film Exchange, dalla Sack Amusement Enterprises e dalla Special Pictures Company.\nAltre distribuzioni:\nPromozione.\nLe tagline sono:"}
{"id": "4817142", "revid": "287204", "url": "https://it.wikipedia.org/wiki?curid=4817142", "title": "Afro Blue (album)", "text": ""}
{"id": "4817143", "revid": "2206963", "url": "https://it.wikipedia.org/wiki?curid=4817143", "title": "Liam Lynch (militare)", "text": ""}
{"id": "4817144", "revid": "1529788", "url": "https://it.wikipedia.org/wiki?curid=4817144", "title": "Afro Blue (disambigua)", "text": ""}
{"id": "4817145", "revid": "110157", "url": "https://it.wikipedia.org/wiki?curid=4817145", "title": "Gneiss di Acasta", "text": "Lo gneiss di Acasta \u00e8 un affioramento roccioso di gneiss tonalite dell'Adeano, che si trova nello scudo canadese, nei Territori del Nord-Ovest, Canada.\nPi\u00f9 in dettaglio, esso si trova su un'isola circa 300\u00a0km a nord di Yellowknife. Il deposito roccioso del fiume Acasta, datato a 4,031 - 3,58 miliardi di anni, sembra essere il pi\u00f9 vecchio frammento intatto di crosta noto sulla Terra.\nRinvenuto nel 1989, esso fu chiamato cos\u00ec dal nome del vicino fiume Acasta, a est del Grande Lago degli Orsi.\nL'affioramento di Acasta si trova in un'area remota delle terre ove sono insediate le genti Tlicho.\nQuesto gneiss \u00e8 la roccia esposta pi\u00f9 antica del mondo.\nGeologia.\nLa roccia esposta nell'affioramento deriva da un granitoide risalente a 4,2 miliardi di anni; questa stima dell'et\u00e0 \u00e8 ottenuta sulla base di una datazione radiometrica dei cristalli di zircone.\nLo gneiss di Acasta \u00e8 importante per stabilire la storia iniziale della crosta continentale.\nEsso si form\u00f2 nel periodo non ufficiale del gruppo dei bacini dell'Adeano, era che venne prima dell'Archeano.\nDisputa del record.\nNel 2008, un gruppo di studiosi della McGill University ha riferito di un affioramento di roccia datata a 4,28 miliardi di anni nella cintura di rocce verdi di Nuvvuagittuq sulle rive orientali della Baia di Hudson, 40 kilometri a sud di Inukjuak, Quebec, Canada.\nIl metodo di datazione utilizzato non impiegava una datazione radiometrica dei cristalli di zircone come effettuato per lo gneiss di Acasta, cosicch\u00e9 resta alquanto incerto se la data riportata rappresenti l'et\u00e0 della roccia stessa formata o piuttosto una firma isotopica residuale di materiale pi\u00f9 vecchio che si fuse per formare la roccia.\nLe rocce mafiche della cintura di Nuvvuagittuq possiedono composizioni isotopiche registrate che possono essersi prodotte solamente nell'Adeano (cio\u00e8, oltre 4 miliardi di anni fa); inoltre, lo studio isotopico completo di tutte le litologie incluse nella cintura di Nuvvuagittuq indica che essa si form\u00f2 circa 4,4 miliardi di anni fa.\nCampioni in esposizione.\nNel 2003, un gruppo dello Smithsonian Institution raccolse un masso da 4 tonnellate di gneiss di Acasta; esso \u00e8 stato posto esternamente al National Museum of the American Indian a Washington D.C.\nUn altro campione \u00e8 esposto nel Museu de Geoci\u00eancias dell'Universit\u00e0 di Brasilia, in Brasile."}
{"id": "4817146", "revid": "63521862", "url": "https://it.wikipedia.org/wiki?curid=4817146", "title": "Ordine della Rosa Croce", "text": ""}
{"id": "4817147", "revid": "1305772", "url": "https://it.wikipedia.org/wiki?curid=4817147", "title": "Ain't No Way", "text": ""}
{"id": "4817149", "revid": "1305887", "url": "https://it.wikipedia.org/wiki?curid=4817149", "title": "Another Story", "text": ""}
{"id": "4817153", "revid": "1305772", "url": "https://it.wikipedia.org/wiki?curid=4817153", "title": "Altus", "text": ""}
{"id": "4817154", "revid": "1305772", "url": "https://it.wikipedia.org/wiki?curid=4817154", "title": "Petacci", "text": "Petacci pu\u00f2 riferirsi a:"}
{"id": "4817155", "revid": "599013", "url": "https://it.wikipedia.org/wiki?curid=4817155", "title": "A Coward's Courage", "text": ""}
{"id": "4817156", "revid": "3732", "url": "https://it.wikipedia.org/wiki?curid=4817156", "title": "Isacco (esarca)", "text": ""}
{"id": "4817158", "revid": "599013", "url": "https://it.wikipedia.org/wiki?curid=4817158", "title": "Jorge Gibson Brown", "text": "Carriera.\nFu campione con l'Argentina nella Copa de Honor Cousenier nel 1906."}
{"id": "4817159", "revid": "1305772", "url": "https://it.wikipedia.org/wiki?curid=4817159", "title": "Hustlin'", "text": ""}
{"id": "4817161", "revid": "287204", "url": "https://it.wikipedia.org/wiki?curid=4817161", "title": "ASSI Brindisi 1972-1973", "text": "L'ASSI Brindisi 1972-1973, prende parte al campionato italiano di Serie B, girone B a 14 squadre. Chiude la stagione regolare all'ultimo posto con 3V e 23P con 1436 punti fatti e 2042 punti subiti e retrocede in Serie C dopo aver perso gli spareggi salvezza nel concentramento di Chieti contro il Betti Viareggio, la Pallacanestro Palestrina e lo Scandone Avellino.\nStoria.\nIl ripescaggio in Serie B a causa del forfait all'ultimo istante della Libertas Maddaloni non permette all'ASSI Brindisi un'adeguata campagna di rinforzamento. Ritornano alla base i militari Girardin, Merlin e Consonni, Luigi Ungaro rientra dopo il prestito all'Ignis Varese ma in realt\u00e0 rimane a Brindisi, infatti approda alla sponda Libertas da dove era partito due anni prima, Ermanno Iaci ritorna nella sua Taranto e due pilastri come Domenico Cianciaruso e Franco Musci abbandonano l'attivit\u00e0 agonistica. La campagna acquisti si limita al lancio dal vivaio di quattro giovani promesse, l'acquisto di Renato Poddi dalla Libertas Brindisi e di Elio Maghelli dalle serie minori brindisine.\nMiglior marcatore della stagione \u00e8 Roberto Milo con 327p. in 25 partite seguito da Arigliano con 308p e Cozzoli con 237.\nFonti.\nLa Gazzetta del Mezzogiorno edizione 1972-73\nIl Corriere dello Sport edizione 1972 "}
{"id": "4817162", "revid": "767487", "url": "https://it.wikipedia.org/wiki?curid=4817162", "title": "A Coward's Courage (film 1909)", "text": "A Coward's Courage \u00e8 un cortometraggio muto del 1909 diretto da Theo Bouwmeester (Theo Frenkel).\nTrama.\nUn vigile del fuoco codardo, vince la sua vigliaccheria e conquista il cuore di una ragazza salvandola da un incendio.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 107 metri - usc\u00ec nelle sale cinematografiche britanniche nel novembre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4817163", "revid": "1305772", "url": "https://it.wikipedia.org/wiki?curid=4817163", "title": "Let It Go", "text": ""}
{"id": "4817170", "revid": "287204", "url": "https://it.wikipedia.org/wiki?curid=4817170", "title": "Let It Go (Will Young)", "text": ""}
{"id": "4817171", "revid": "767487", "url": "https://it.wikipedia.org/wiki?curid=4817171", "title": "A Brutal Master", "text": "A Brutal Master \u00e8 un cortometraggio muto del 1909 diretto da Lewin Fitzhamon.\nTrama.\nIl capo di una fabbrica rapisce la figlia del caposquadra. Un cane fiuta le tracce e conduce gli scioperanti dov'\u00e8 tenuta la ragazza. Dopo averla salvata, gli operai bastonano il rapitore.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 244 metri - usc\u00ec nelle sale cinematografiche britanniche nel novembre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4817173", "revid": "287204", "url": "https://it.wikipedia.org/wiki?curid=4817173", "title": "Mr. Natural (album)", "text": ""}
{"id": "4817178", "revid": "1924342", "url": "https://it.wikipedia.org/wiki?curid=4817178", "title": "Ivri Lider", "text": "Ivri Lider \u00e8 una pop star israeliana e parte del duo TYP conosciuto anche come The Young Professionals.\n\u00c8 uno dei pi\u00f9 grandi artisti contemporanei della musica israeliana, ha vinto il Male Singer of the Year delle stazioni radio nazionali e locali israeliane dopo l'ingresso sulla scena musicale israeliana alla fine del 1990. \nHa venduto pi\u00f9 di 200.000 record. \nOltre alla sua carriera musicale, Ivri \u00e8 stato giudice della prima stagione di The X Factor Israele insieme a Shiri Maimon Rami Fortis e Moshe Peretz.\nPrime esperienze.\nMentre era ancora al liceo, Lider si \u00e8 unito al gruppo Kach Ossot Kullan (\"lo fanno tutte cos\u00ec\"), esibendosi al club Roxanne di Tel Aviv. \nDopo aver composto la musica per \"Kisses an Otober\" per il gruppo di Anat Danieli \u00e8 stato invitato da Ohad Naharin a comporre la musica per Kaamos, che la Naharin ha coreografato per il Nederlands Dans Theater (NDT), una compagnia di danza olandese. \nSuccessivamente ha composto la musica per \"Z\\NA\", per la Batsheva Dance Company. Allo stesso tempo, ha firmato un contratto discografico con Helicon Records e cominciato a lavorare al suo primo album.\nCarriera musicale.\nIl suo album autoprodotto del debutto, \"Melatef u'meshaker\" (Carezza e menzogna), prodotto da Yo'ad Nevo, \u00e8 stato uscito nel 1997. I singoli \"Leonardo\" e \"Tamid Ahava\" (Amore sempre) hanno venduto oltre 40.000 copie in Israele.\nIl suo secondo album in studio, \"Yoter Tov Klum Me'kimat\" (Meglio niente che quasi), \u00e8 stato pubblicato due anni dopo. Scritto interamente da Lider, co-prodotto con Nevo, l'album includeva singoli come \"Hultzat Passim\" (Camicia a righe), \"HaKos Ha'khachol\" (Il bicchiere blue), e il pezzo che d\u00e0 nome all'album, \"Yotter Tov Clum Mikim'at \". Il disco ottiene il Disco di platino.\nIl secondo tour di concerti, Yoter Tov Clum Mikim'at , ha funzionato per 150 spettacoli, e vince molti premi prestigiosi, tra cui Performer of the Year, premiati alla cerimonia del Music Industry israeliano Tamuz 2000.\nIl successo dei suoi primi due album e del suo tour incorano Lider come un importante cantautore.\nNel 2001, ha prodotto il terzo album di Sharon Haziz, Panassim (Fari), e ha scritto la canzone del titolo, che canta in duetto con la Haziz.\nIl gennaio del 2002 vede l'uscita del terzo album in studio di Lider, Ha'anashim Hachadashim (La nuova gente). In questo album da solista, autoprodotto, si avvicina con un nuovo suono elettronico. L'album produce una serie di successi, tra cui \"Batei Kaffe\" (Caffetterie), \"Al Kav haMayim\" (Sulla linea d'acqua), e una commovente versione di \"Gheshem Acharon\" (\"L'ultima pioggia\") di Ehud Manor. Le vendite di Ha'anashim Hachadashim ammontano a pi\u00f9 di 30.000 copie.\nComing out.\nNel gennaio 2002, Lider dichiara apertamente il suo orientamento sessuale in un'intervista al quotidiano israeliano Ma'ariv. Ha poi dichiarato: \"A livello personale , mi sento completo e felice con la mia vita e con chi sono, e non ho visto alcun motivo per non parlarne. Mi sembrava strano conversare e non parlare del mio ragazzo e della mia vita. Su un livello meno personale, l'ho sentito come una specie di obbligo. Quando sei un artista e stai facendo bene e hai successo, ricevi molto amore, apprezzamento e energia e buone cose da parte della gente, e penso sia necessario dare indietro qualcosa. Forse posso influenzare le persone e aiutare i pi\u00f9 giovani che lottano -.. aiutarli ad essere in grado di cambiare la loro opinione, e cose del genere\".\nLider rifiuta di entrare nel dibattito sul Jerusalem Gay Pride Parade. Accetta tuttavia di apparire al Sydney Gay and Lesbian Mardi Gras \"Day Fair\" a Camperdown , Australia nel Febbraio 2010."}
{"id": "4817181", "revid": "125977105", "url": "https://it.wikipedia.org/wiki?curid=4817181", "title": "Stinica", "text": "Stinica (in italiano anche \"Stinizza\") \u00e8 un insediamento della Croazia nel comune di Segna affacciato sul Canale della Morlacca, nel Mar Adriatico settentrionale.\nIn epoca romana, tra Stinica e l'attigua Jablanac, era localizzato il municipio di \"Ortoplinia\".\nDal 3 luglio 2012, presso \"Donja Stinica\", \u00e8 attivo uno dei due porti (l'altro si trova nell'attigua Jablanac) dove si prende il traghetto per raggiungere l'isola di Arbe.\nL'insediamento comprende anche gli agglomerati di: \"Ba\u010di\u0107 Draga\", \"Balenska Draga\", \"\u010cakljevac\", \"Dolac\", \"Donja Stinica\", \"Dundovi\u0107 Potkuki\", \"Jadrelina Draga\", \"Josinovac\", \"Jurku\u0161a\", \"Klenove Zidine\", \"Male Brisnice\", \"Matovi\u0107i\", \"Mr\u0161i\u0107i\", \"Panos\", \"Pavi\u0107i\", \"Pejice\", \"Staze\", \"Vici\u0107i\", \"Vlaka\", \"Vodni\u0107i\" e \"\u017divi Bunari\"."}
{"id": "4817182", "revid": "296631", "url": "https://it.wikipedia.org/wiki?curid=4817182", "title": "Smetto quando voglio", "text": ""}
{"id": "4817187", "revid": "767487", "url": "https://it.wikipedia.org/wiki?curid=4817187", "title": "Border Fence", "text": "Border Fence \u00e8 un film del 1951 diretto da H.W. Kier e Norman Sheldon.\n\u00c8 un western statunitense con Walt Wayne, Lee Morgan, Mary Nord, Steve Raines e Henry Garcia.\nProduzione.\nIl film, diretto da H.W. Kier e Norman Sheldon su una sceneggiatura di Sheldon, fu prodotto dallo stesso Kier per la Gulf Coast Productions e girato a San Antonio, Texas, nel 1951. Il titolo di lavorazione fu \"Cactus Barrier\".\nDistribuzione.\nIl film fu distribuito negli Stati Uniti dal 15 settembre 1951 al cinema dalla Astor Pictures Corporation.\nPromozione.\nLe tagline sono:"}
{"id": "4817188", "revid": "767487", "url": "https://it.wikipedia.org/wiki?curid=4817188", "title": "Alex Miller", "text": "Carriera.\nGiocatore.\nDopo essere cresciuto nelle giovanili dei Clydebank Strollers, si \u00e8 trasferito ai Rangers con cui ha militato tra il 1967 e il 1982. Nell'autunno del 1970 vinse il suo primo titolo con la squadra, la Scottish League Cup. Sotto la guida tecnica di William Waddell, Miller fu principalmente una riserva: non scese in campo nella finale vinta di Coppa delle Coppe vinta dai Rangers nel 1972. Il suo spazio in campo crebbe con l'avvento del nuovo allenatore Jock Wallace.\nHa terminato la carriera da giocatore con due brevi parentesi al South China e al Morton.\nAllenatore.\nOltre che quello di giocatore, durante le parentesi al South China e al Morton ha anche ricoperto il ruolo di allenatore. Dal 1983 al 1986 \u00e8 stato alla guida del St. Mirren, poi ha guidato l'Hibernian per dieci anni, durante i quali ha vinto la Scottish League Cup 1991-92.\nPer un breve periodo \u00e8 stato il vice del connazionale Gordon Strachan al Coventry, ma poco dopo \u00e8 tornato ad allenare in prima persona sedendo per una stagione sulla panchina dell'Aberdeen, dove prese il posto di Roy Aitken.\nNel 1999 \u00e8 entrato nello staff del Liverpool nelle vesti di direttore dello scouting. Con la riorganizzazione dello staff avvenuta con l'addio di G\u00e9rard Houllier e l'avvento di Rafael Ben\u00edtez, \u00e8 diventato uno dei collaboratori in panchina del tecnico spagnolo.\nMiller ha lasciato il Liverpool nel maggio 2008 per diventare capoallenatore del JEF Chiba in Giappone, ma il rapporto di lavoro si \u00e8 interrotto complici gli scarsi risultati che hanno portato il club alla retrocessione al termine del campionato 2009. Un anno pi\u00f9 tardi \u00e8 in Svezia alla guida dell'AIK Fotboll, freschi vincitori del titolo nazionale, ma la squadra rischi\u00f2 di retrocedere e Miller rimase alla guida per meno di cinque mesi. Nel gennaio 2012 si \u00e8 accasato al Sibir' Novosibirsk, diventando di fatto il primo tecnico britannico ad allenare un club russo: dopo 9 partite, le due parti si sono separate di comune accordo."}
{"id": "4817198", "revid": "3732", "url": "https://it.wikipedia.org/wiki?curid=4817198", "title": "Carpoforo, Exanthus, Cassio, Severino, Secondo e Licinio", "text": ""}
{"id": "4817199", "revid": "767487", "url": "https://it.wikipedia.org/wiki?curid=4817199", "title": "Utah Wagon Train", "text": "Utah Wagon Train \u00e8 un film del 1951 diretto da Philip Ford.\n\u00c8 un western statunitense con Rex Allen, Penny Edwards e Buddy Ebsen.\nProduzione.\nIl film, diretto da Philip Ford su una sceneggiatura di John K. Butler, fu prodotto da Melville Tucker, come produttore associato, per la Republic Pictures e girato nell'area di Burro Flats nelle Simi Hills e nell'Iverson Ranch a Chatsworth, Los Angeles, in California, dal 7 giugno a met\u00e0 giugno 1951.\nDistribuzione.\nIl film fu distribuito negli Stati Uniti dal 15 ottobre 1951 al cinema dalla Republic Pictures.\nAltre distribuzioni:\nPromozione.\nLe tagline sono:"}
{"id": "4817207", "revid": "767487", "url": "https://it.wikipedia.org/wiki?curid=4817207", "title": "Blazing Bullets", "text": "Blazing Bullets \u00e8 un film del 1951 diretto da Wallace Fox.\n\u00c8 un western statunitense con Johnny Mack Brown, Lois Hall e House Peters Jr..\nProduzione.\nIl film, diretto da Wallace Fox su una sceneggiatura di George Daniels, fu prodotto da Vincent M. Fennelly per la Frontier Pictures e girato nell'Iverson Ranch a Chatsworth, Los Angeles, California, dal 13 novembre 1950. I titoli di lavorazione furono \"Gold Bullets\" e \"Golden Bullet\".\nDistribuzione.\nIl film fu distribuito negli Stati Uniti dal 6 maggio 1951 al cinema dalla Monogram Pictures.\nPromozione.\nLe tagline sono:"}
{"id": "4817223", "revid": "767487", "url": "https://it.wikipedia.org/wiki?curid=4817223", "title": "Pistol Harvest", "text": "Pistol Harvest \u00e8 un film del 1951 diretto da Lesley Selander.\n\u00c8 un western statunitense con Tim Holt, Joan Dixon, Robert Clarke, Mauritz Hugo e Robert J. Wilke.\nProduzione.\nIl film, diretto da Lesley Selander su una sceneggiatura di Norman Houston, fu prodotto dallo stesso Houston per la RKO Radio Pictures e girato a Santa Clarita e nell'Andy Jauregui Ranch a Newhall, California, nella seconda met\u00e0 di novembre del 1950.\nDistribuzione.\nIl film fu distribuito negli Stati Uniti dal 30 agosto 1951 al cinema dalla RKO Radio Pictures. \u00c8 stato distribuito anche in Brasile con il titolo \"Roubo no Rancho\".\nPromozione.\nTra le tagline:"}
{"id": "4817225", "revid": "599013", "url": "https://it.wikipedia.org/wiki?curid=4817225", "title": "Ada Turci", "text": "Biografia.\nNel 1952 arriv\u00f2 undicesima nella sua specialit\u00e0 ai Giochi olimpici di Helsinki con la misura di 41,20\u00a0m.\n\u00c8 stata dodici volte campionessa italiana, ma vinse anche l'edizione dei campionati del 1945, le cui campionesse (solo femminili) non vennero riconosciute dalla FIDAL.\n\u00c8 morta nel 2012 a 88 anni."}
{"id": "4817227", "revid": "767487", "url": "https://it.wikipedia.org/wiki?curid=4817227", "title": "Konec srpna v hotelu Oz\u00f3n", "text": "Konec srpna v hotelu Oz\u00f3n (in italiano: \"Fine agosto all'hotel Oz\u00f3n\") \u00e8 un film del 1967 diretto da Jan Schmidt.\nTrama.\nAlcuni decenni dopo l'apocalisse nucleare che ha sterminato quasi tutta l'umanit\u00e0, un gruppo di donne \u00e8 in perenne viaggio alla ricerca di risorse per sopravvivere e di eventuali altri superstiti, in particolare uomini, che consentirebbero loro di procreare e mantenere in vita la specie umana. Attraversano montagne, boschi e rovine deserte di antiche citt\u00e0, portando con loro pochi utensili con dei cavalli. La pi\u00f9 anziana e saggia del gruppo \u00e8 l'unica a conservare memoria della civilt\u00e0 precedente alla guerra, mentre le altre, giovani e cresciute nel mondo post apocalittico, sono guidate solo dal loro istinto di sopravvivenza. Se trovano cose utili come cibo e benzina, se ne impossessano e poi proseguono il loro cammino.\nQuando si imbattono in una mucca decidono subito di ucciderla con un colpo di fucile e mentre si avventano sulla carcassa per prelevarne le carni sono distratte da un uomo anziano, proprietario dell'animale, che grida correndo verso di loro. Le giovani si spaventano e stanno quasi per sparargli ma la donna anziana riesce a farle desistere e a pacificarsi con l'uomo. L'anziano decide di dare ospitalit\u00e0 al gruppo di donne nel suo rifugio, un vecchio hotel dove vive completamente solo da decenni conservando oggetti e ricordi del mondo passato. L'uomo, felice di avere ospiti dopo tanta solitudine, mostra con orgoglio le cose che possiede: una televisione ormai inutilizzabile, una scacchiera, una foto del golfo di Napoli, un grammofono ancora funzionante. Le giovani non sembrano molto interessate a tutto questo mentre la donna anziana arriva a commuoversi di fronte ad un semplice bicchiere di latte.\nQuando la donna anziana si ammala e muore, le altre decidono di ripartire per il loro viaggio. L'uomo anziano, temendo di ritornare solo per sempre, cerca di convincerle a rimanere con lui nell'albergo ma per tutta risposta ottiene la richiesta di consegnare loro il grammofono, l'unico tra i vari oggetti che aveva destato un certo interesse alle giovani che, di fronte al netto rifiuto dell'uomo, non esitano ad ucciderlo con il fucile. Le giovani caricano il grammofono assieme ai loro bagagli e ripartono per le montagne.\nProduzione.\nUna parte del film \u00e8 stata girata tra le rovine di Doupov, una citt\u00e0 abbandonata cecoslovacca al confine con la Germania, originariamente abitata da popolazione tedesca poi espulsa in Germania dopo la fine della seconda guerra mondiale."}
{"id": "4817229", "revid": "247222", "url": "https://it.wikipedia.org/wiki?curid=4817229", "title": "Anthology (Steve Miller Band)", "text": "Anthology \u00e8 un doppio album raccolta della Steve Miller Band, pubblicato dalla Capitol Records nel 1972. Il disco raccoglie alcuni brani degli album pubblicati tra il 1968 ed il 1972."}
{"id": "4817230", "revid": "287204", "url": "https://it.wikipedia.org/wiki?curid=4817230", "title": "Lurbinectedina", "text": "La Lurbinectedina (nota anche come PM01183) \u00e8 un nuovo farmaco antitumorale, appartenente alla categoria degli alcaloidi derivati prodotti naturali. \u00c8 strutturalmente correlato alla trabectedina, da cui tuttavia differisce nell'anello C per la presenza di una \"tetraidro-\u03b2-carbolina \"al posto di una \"tetraidroisochinolina\".\nFarmacodinamica e farmacocinetica.\nGli studi indicano che la lurbinectedina sembra agire in modo simile alla trabectedina, per quanto riguarda l'attivit\u00e0 antiproliferativa, il danno al DNA e le perturbazioni del ciclo cellulare. Come per la trabectedina, le cellule con sistema Nucleotide Excision Repair (NER) poco efficiente risultano pi\u00f9 resistenti al farmaco, mentre cellule deficienti nel sistema di riparazione tramite ricombinazione omologa (HR) e non-omologa (NHR) risultano pi\u00f9 sensibili all'azione del chemioterapico.\nSembrano invece sussistere sostanziali differenze nel profilo farmacocinetico dei due farmaci. La trabectedina ha infatti un volume di distribuzione di 2000 L, mentre la lurbinectedina di 478 L. Anche la dose massima tollerata (MTD) risulta essere nell'uomo rispettivamente di 1,5 e 5 mg/m2, con importanti differenze rispetto al topo.\nImpiego clinico.\nModelli preclinici \"in vivo\" hanno dimostrato che la lurbinectedina da sola o in associazione a cisplatino \u00e8 risultata efficace nel trattare tumori ovarici epiteliali. Il farmaco sembrerebbe inoltre in grado di superare la resistenza delle cellule tumorali al cisplatino.\nAlcuni studi hanno mostrato inoltre la capacit\u00e0 della lurbinectedina di agire in sinergia con la gemcitabina inducendo effetto antitumorale su neoplasie del pancreas, dell'ovaio e del carcinoma polmonare non a piccole cellule.\nNel 2012 l'Agenzia europea per i medicinali (EMA) e la FDA statunitense hanno concesso lo status di farmaco orfano alla lurbinectedina per il trattamento del carcinoma dell'ovaio.\n\u00c8 attualmente \u00e8 in fase II di sperimentazione per pazienti affetti da leucemia acuta avanzata e da neoplasie dell'ovaio, dell'endometrio, del polmone e della mammella.\nSono in corso studi atti a valutare l'efficacia del farmaco nel trattamento del Sarcoma di Ewing e del mesotelioma pleurico."}
{"id": "4817235", "revid": "22356", "url": "https://it.wikipedia.org/wiki?curid=4817235", "title": "Rhachiocephalus", "text": "Il rachiocefalo (gen. Rhachiocephalus) \u00e8 un tetrapode estinto, appartenente ai terapsidi. Visse nel Permiano superiore (circa 258 - 254 milioni di anni fa) e i suoi resti fossili sono stati ritrovati in Africa (Sudafrica e Tanzania).\nDescrizione.\nQuesto animale era di grandi dimensioni, e la specie Rhachiocephalus behemoth poteva raggiungere i 2,5 metri di lunghezza. Fu uno dei pi\u00f9 grandi dicinodonti del periodo Permiano. Il solo cranio era lungo mezzo metro. Al contrario di quello di molti altri dicinodonti, il cranio di \"Rhachiocephalus \"era lungo e basso. Altra differenza rispetto alla maggior parte dei dicinodonti era la mancanza dei due grandi denti simili a zanne nella mascella superiore. Al loro posto erano presenti due grandi speroni ossei, presenti anche in forme simili di dimensioni minori (come \"Oudenodon\"). \nClassificazione.\nI primi fossili di questo animale vennero descritti nel 1876 da Richard Owen, con il nome di Oudenodon magnus, e provenivano da strati del Permiano superiore del Sudafrica. Fu poi Harry Govier Seeley nel 1898 a ridescrivere questi fossili, attribuendoli a un nuovo genere di dicinodonte, \"Rhachiocephalus\". \nA questo genere vennero ascritti altre specie, sulla base di fossili provenienti dal Sudafrica (\"R. whaitsi, R. rubidgei\") e dalla Tanzania (\"R. usiliensis\"), attualmente considerate sinonimo di R. magnus. Dalla Tanzania provengono anche i fossili, consistenti in un cranio parziale, della specie \"R. behemoth\" (Maisch, 2005), che doveva essere di dimensioni considerevoli: con una lunghezza di circa 2,5 metri era uno dei pi\u00f9 grandi dicinodonti del Permiano.\n\"Rhachiocephalus \"d\u00e0 il nome a una famiglia di dicinodonti permiani (Rhachiocephalidae), considerati piuttosto specializzati rispetto ad altre forme primitive come \"Robertia \"o lo stesso \"Dicynodon\"."}
{"id": "4817236", "revid": "125986306", "url": "https://it.wikipedia.org/wiki?curid=4817236", "title": "Morte di Cleopatra (disambigua)", "text": ""}
{"id": "4817245", "revid": "287204", "url": "https://it.wikipedia.org/wiki?curid=4817245", "title": "Aura (singolo)", "text": ""}
{"id": "4817248", "revid": "6923", "url": "https://it.wikipedia.org/wiki?curid=4817248", "title": "GTA Spano", "text": "La GTA Spano \u00e8 una vettura sportiva prodotta dalla Spania GTA dal 2010.\nTecnica.\nCon la produzione fissata a 99 esemplari, la Spano \u00e8 realizzata interamente in fibra di carbonio e kevlar per contenere al massimo il peso complessivo. Come propulsore \u00e8 stato montato un V10 Twinturbo da 8.4 litri di origine della Viper che eroga la potenza di e di coppia. Quest'ultimo pu\u00f2 essere gestito da un cambio a sette rapporti sequenziale o manuale. Inoltre il motore dispone di un sistema di controllo che riduce la potenza quando non si ha bisogno di impiegarla a pieno regime. Cos\u00ec configurata la vettura ha un'accelerazione da 0 a in 2,9 secondi, con velocit\u00e0 massima di 350\u00a0km/h."}
{"id": "4817260", "revid": "478133", "url": "https://it.wikipedia.org/wiki?curid=4817260", "title": "Anya Buxai", "text": ""}
{"id": "4817263", "revid": "1573940", "url": "https://it.wikipedia.org/wiki?curid=4817263", "title": "Dotalabrus alleni", "text": "Dotalabrus alleni \u00e8 un pesce di acqua salata appartenente alla famiglia Labridae.\nDistribuzione e habitat.\nProviene dalle barriere coralline dell'est del oceano Indiano, in particolare da Rottnest Island e dalla costa est dell'Australia. Nuota fino a 15 m di profondit\u00e0 in zone spesso ricche di vegetazione acquatica, con fondali rocciosi.\nDescrizione.\nPresenta un corpo compresso lateralmente, allungato, di forma quasi ovale. La testa ha un profilo abbastanza appuntito. La colorazione \u00e8 prevalentemente verde. Questa specie \u00e8 pi\u00f9 piccola dell'altra appartenente al genere \"Dotalabrus\", \"D. aurantiacus\", infatti la lunghezza massima registrata \u00e8 di 8,4 cm per i maschi e 8,1 per le femmine.\nI maschi adulti sono abbastanza colorati, verdi con diverse macchie chiare sul dorso e delle striature azzurre sul ventre. Sempre sul dorso, nella parte posteriore, \u00e8 presente una striscia tendente al giallastro, macchiata di nero. In vicinanza del peduncolo caudale il ventre tende all'arancione, sul davanti all'azzurro. Le pinne non sono particolarmente ampie n\u00e9 allungate e sono rosse a macchie azzurre con il bordo azzurro. La pinna caudale non \u00e8 biforcuta.\nBiologia.\nComportamento.\nNuota in piccoli banchi composti da un solo maschio dominante e diverse femmine.\nAlimentazione.\n\u00c8 carnivoro.\nConservazione.\nQuesta specie viene classificata come \"a rischio minimo\" (LC) dalla lista rossa IUCN perch\u00e9 \u00e8 diffusa in diverse aree marine protette e non sembra essere minacciata da particolari pericoli."}
{"id": "4817278", "revid": "228587", "url": "https://it.wikipedia.org/wiki?curid=4817278", "title": "Adesso che c'\u00e8 lei/Quanno duie se vonno bene", "text": "Adesso che c'\u00e8 lei/Quanno duie se vonno bene \u00e8 l'ottantesimo singolo 45 giri di Peppino di Capri.\nIl disco.\n\"Adesso che c'\u00e8 lei\" \u00e8 l'ultima canzone incisa dal cantante napoletano il cui testo \u00e8 stato scritto da Paolo Lepore che in precedenza aveva scritto alcuni successi per Di Capri (una su tutte \"Roberta\" oppure \"Non ti credo\"). La canzone si avvicina molto per quanto riguarda l'arrangiamento al beat italiano in voga in quella stagione.\nAnche la seconda canzone, che il cantante un mese prima aveva presentato al Festival di Napoli 1966, viene eseguita in stile Beat (con le tipiche vocalizzazioni di alcuni gruppi e cantanti). Entrambi i brani sono stati inclusi nell'album \"Girl\" uscito poche settimane dopo che \u00e8 anche l'ultimo del cantante pubblicato dalla Carisch.\nLa copertina raffigura un primo piano di Di Capri. Sul retro vi \u00e8 un'immagine di Napoli. Questo singolo non riscosse molto successo di vendita.\nTracce.\nLATO A\nLATO B"}
{"id": "4817286", "revid": "174925", "url": "https://it.wikipedia.org/wiki?curid=4817286", "title": "Strip-tease", "text": ""}
{"id": "4817294", "revid": "1149807", "url": "https://it.wikipedia.org/wiki?curid=4817294", "title": "No Pants Day", "text": "Il No Pants Day (giornata senza pantaloni in italiano) \u00e8 una festa celebrata occasionalmente in diversi paesi occidentali di lingua inglese e in altri paesi il primo venerd\u00ec di maggio e consiste nel non indossare i pantaloni. L'idea \u00e8 quella di godere della libert\u00e0 che \u00e8 associata al fatto di non indossare pantaloni. I partecipanti sono invitati ad agire come se fosse normale non indossare i pantaloni in pubblico. Essi possono sentirsi liberi di rompere un tab\u00f9 sociale e godere la reazione delle persone che ancora non conoscono questo evento.\nSemplici boxer sono consigliati per il No Pants Day, ma altra biancheria intima come slip o shorty possono andare bene. Tuttavia, oltre ai pantaloni, \u00e8 escluso l'abbigliamento per gambe convenzionale come le gonne, i vestiti, i pantaloncini e il kilt.\nSecondo alcuni testi non confermati, le origini della festa risalirebbero al 1985-1986 ma non vi \u00e8 alcuna prova conosciuta di queste prime celebrazioni. Il \"Cavalierato di BUH\" presso l'Universit\u00e0 del Texas a Austin \u00e8 definito come il principale organizzatore e sostenitore del No Pants Day. Austin, considerata la citt\u00e0 di origine della festa, celebra l'evento dal 1997 secondo una circolare del 1999.\nNel 2006 il No Pants Day accadde il 5 maggio, nella stessa data del Cinco de Mayo.\nNo Pants Day \u00e8 stato nominato \"Miglior Locale Vacanza\" nel 2003 dalla rivista \"Austin Chronicle\".\nIn Francia, per il 2013, No Pants Day si svolge luned\u00ec 13 gennaio a Parigi e a Tolosa (la piazza del famoso rivellino celebre per la sua \"massa senza pantaloni\" che raggruppa pi\u00f9 di un migliaio di devoti ogni anno)."}
{"id": "4817298", "revid": "214753", "url": "https://it.wikipedia.org/wiki?curid=4817298", "title": "The Dance (Faithless)", "text": "The Dance \u00e8 il sesto album discografico in studio del gruppo musicale Faithless, pubblicato nel maggio 2010. La cantante Dido partecipa in due brani."}
{"id": "4817300", "revid": "1444345", "url": "https://it.wikipedia.org/wiki?curid=4817300", "title": "The Joker (album)", "text": "The Joker \u00e8 l'ottavo album in studio del gruppo musicale statunitense Steve Miller Band, pubblicato dalla Capitol Records nell'ottobre 1973. Il disco dalle vendite altissime, fu indubbiamente il pi\u00f9 grande successo in termini commerciali dell'artista americano, ricevette il disco di platino."}
{"id": "4817303", "revid": "767487", "url": "https://it.wikipedia.org/wiki?curid=4817303", "title": "Rhadiodromus", "text": "Il radiodromo (gen. Rhadiodromus) \u00e8 un tetrapode estinto, appartenente ai terapsidi. Visse nel Triassico medio (Anisico, circa 245 milioni di anni fa) e i suoi resti fossili sono stati ritrovati in Russia. \nDescrizione.\nQuesto animale possedeva un corpo massiccio a forma di botte, sorretto da zampe tozze e robuste. La lunghezza doveva aggirarsi intorno ai due metri, ed \u00e8 probabile che fosse uno dei pi\u00f9 grossi animali del suo ecosistema. \"Rhadiodromus \"era dotato di un cranio fornito di un potente becco e di due lunghe zanne mascellari, molto pi\u00f9 lunghe rispetto a quelle di animali simili (come \"Kannemeyeria\"), che sicuramente sporgevano al di sotto della mandibola. \nClassificazione.\n\"Rhadiodromus \"venne descritto inizialmente nel 1951 da Efremov, che studi\u00f2 alcuni resti fossili (tra cui un cranio e uno scheletro frammentario) provenienti dalla regione Donguz, nella provincia di Orenburg. La specie tipo, Rhadiodromus klimovi, \u00e8 conosciuta per altri resti fossili (principalmente crani parziali) provenienti dalla stessa zona. Un'altra specie, R. mariae, proviene dalla stessa regione ed \u00e8 stata descritta nel 2003. \n\"Rhadiodromus \"\u00e8 un rappresentante dei kannemeyeriidi, un gruppo di dicinodonti specializzati di grandi dimensioni."}
{"id": "4817318", "revid": "2110845", "url": "https://it.wikipedia.org/wiki?curid=4817318", "title": "Brigitte Auber", "text": "Biografia.\nDopo l'esordio cinematografico nel 1947, il regista Jacques Becker le affid\u00f2 il ruolo di Th\u00e9r\u00e8se nel film \"Le sedicenni\" (1949), che ebbe un grande successo di pubblico e lanci\u00f2 anche altri giovani attori come Daniel G\u00e9lin, Maurice Ronet e Pierre Mondy, diventando una sorta di manifesto in cui si identific\u00f2 la nuova generazione francese. Tra gli altri ruoli da lei interpreti, quello di Denise Lambert nel drammatico \"Sotto il cielo di Parigi\" (1951), per la regia di Julien Duvivier.\nBrigitte Auber \u00e8 nota inoltre per il ruolo di Danielle Foussard nel film \"Caccia al ladro\" (1955) di Alfred Hitchcock, nel quale fu antagonista di Cary Grant e Grace Kelly.\nNel 1970 interpret\u00f2 il ruolo di Fran\u00e7oise de Mettray adulta nella miniserie televisiva \"Mauregarde\" di Claude de Givray. Lo stesso personaggio, ma in et\u00e0 giovanile, venne impersonato nella stessa serie da Claude Jade, altra attrice francese ad essere stata precedentemente diretta da Alfred Hitchcock nel film \"Topaz\" (1969).\nNel 1998 la Auber apparve nel film in costume \"La maschera di ferro\" di Randall Wallace, interpretando il breve ruolo della dama di compagnia della regina madre.\n\u00c8 stata una delle celebrit\u00e0 femminili firmatarie del Manifesto delle 343, dichiarazione firmata da 343 donne francesi che ammettevano di aver avuto un aborto, e che apparve sulla rivista francese \"Le Nouvel Observateur\" il 5 aprile 1971."}
{"id": "4817326", "revid": "1543377", "url": "https://it.wikipedia.org/wiki?curid=4817326", "title": "Go Your Own Way", "text": "Go Your Own Way \u00e8 una canzone del gruppo anglo-americano Fleetwood Mac, pubblicata come singolo nel gennaio del 1977 per promuovere l'album \"Rumours\".\nComposizione.\nScritta da Lindsey Buckingham, \"Go Your Own Way\" si presenta come una classica canzone rock con movimentati giri armonici di chitarra e ritmi di batteria. Il testo riflette il complicato rapporto che Buckingham e la sua collega dei Fleetwood Mac Stevie Nicks stavano avendo in quel momento.\nStoria.\n\"Go Your Own Way\" \u00e8 considerata forse come la canzone pi\u00f9 nota della band e anche la pi\u00f9 apprezzata a livello commerciale: tocc\u00f2 infatti il decimo posto della Billboard Hot 100, diventando la hit della top ten del gruppo e il primo nei Paesi Bassi. Lo stesso non si pot\u00e9 dire in Inghilterra, dove nei primi tempi non fu un successo, almeno a livello di vendite, piazzandosi solamente al numero trentotto, ma divenne ugualmente nota grazie anche a numerose pubblicit\u00e0 radiofoniche, che l'hanno gradualmente rilanciata fino a fargli vendere nel corso di circa un anno 200.000 copie."}
{"id": "4817336", "revid": "773636", "url": "https://it.wikipedia.org/wiki?curid=4817336", "title": "Noschese", "text": ""}
{"id": "4817339", "revid": "1305772", "url": "https://it.wikipedia.org/wiki?curid=4817339", "title": "I've Just Seen a Face", "text": "I've Just Seen a Face \u00e8 un brano dei Beatles apparso sull'album \"Help!\" in Europa e sull'album \"Rubber Soul\" in America. La canzone \u00e8 stata inclusa alla 58\u00aa posizione nella lista della 100 migliori canzoni dei Beatles secondo Rolling Stone.\nIl brano.\nIl brano \u00e8 stato composto da Paul McCartney, nella stanza della musica dei genitori della compagna Jane Asher, qualche tempo prima della sua incisione. Infatti varie persone lo ascoltarono; l'apprezzamento da parte di sua zia Jin McCartney diede al brano il titolo provvisorio di \"Auntie Jin's Theme\", ovvero \"Il tema di zia Gin\". McCartney si \u00e8 dichiarato soddisfatto che il testo incuriosisca l'aspettatore. Il testo ha una sorta di imprecisione logica: afferma che il protagonista non si possa scordare l'ora ed il luogo di quando ha notato la ragazza di cui si \u00e8 innamorato, ma nel verso precedente dice che l'ha appena visitato. La parte vocale \u00e8 particolarmente veloce, e quasi non d\u00e0 il tempo all'interprete di fermarsi per respirare.\nLa formazione non \u00e8 tipica per i Beatles: presenta tre chitarre acustiche, la batteria \u00e8 limitata solamente al rullante, suonato con le spazzole, ed \u00e8 totalmente assente il basso. Anche l'introduzione, a tempo dimezzata, \u00e8 abbastanza lunga per gli \"standards\" della band. \u00c8 stato spesso detto che il brano sia in stile \"bluegrass\", anche se senza il banjo ed il violino.\nVenne registrata il 14 giugno 1965, lo stesso giorno di \"I'm Down\" e di \"Yesterday\", su sei nastri; sull'ultimo vennero sovraincise le maracas. Il mixaggio, sia mono che stereo, avvenne il 18 giugno. Sia la registrazione che il mixaggio avvennero nello Studio 2 degli Abbey Road Studios, con come produttore George Martin, e come fonici Norman Smith e Phil McDonald, nei ruoli rispettivamente di primo e secondo fonico.\nLa Capitol Records ha apprezzato particolarmente il brano, e l'ha messo come brano d'apertura a \"Rubber Soul\", \"togliendo il posto\" a \"Drive My Car\", che venne pubblicata in America su \"Yesterday and Today\". Il brano \u00e8 comparso su molti box set: \"The Beatles Box Set\" del 1992, \"The Ultimate Box Set\" del 1995, \"The Capitol Albums, Volume 2\" del 2006, \"The Beatles Stereo Box Set\" e \"The Beatles USB\" del 2009, e \"The US Albums\" del 2014. Inoltre, Paul McCartney l'ha eseguita spesso nei concerti, sin dagli anni settanta con i Wings. Egli l'ha inclusa negli albums live \"Wings over America\" del 1976 e \"Unplugged - The Official Bootleg\" del 1991. In quest'ultimo caso, la formazione comprendeva Paul McCartney alla voce, Linda Eastman ai cori e alle percussioni, Paul Wickens alle maracas, Brian Cunnigham alla batteria, Hamish Stuart ai cori e alla chitarra acustica e Robbie McIntosh alla chitarra acustica.\n\"I've Just Seen a Face\" ha avuto varie \"covers\", soprattutto da gruppi \"bluegrass\", come i Charles River Valley Boys, che la pubblicarono sul loro album \"Beatles Country\", che contiene anche \"What Goes On\", \"I Saw Her Standing There\", \"Baby's in Black\" ed altre. Anche i Dillars ne registrarono una \"cover\", che nel 1968 apparve sull'album \"Wheatstraw Suite\". Anche Arlo Guthrie e Warren Zevon ne registrarono una \"demo\" nella met\u00e0 degli anni sessanta, che venne pubblicata nel 2003. I Camelity Janes pubblicarono come un singolo una \"cover\" di \"I've Just Seen a Face\"; il singolo arriv\u00f2 alla quarantaquattresima posizione della classifica country."}
{"id": "4817340", "revid": "287204", "url": "https://it.wikipedia.org/wiki?curid=4817340", "title": "Gustave Serrurier-Bovy", "text": "Egli \u00e8 accreditato assieme a Paul Hankar, Victor Horta e Henry van de Velde tra i fautori dell'Art Nouveau, grazie all'esposizione de \"la maison\" parigina di Samuel Bing dei lavori della sua ditta di progettazione mobiliarie basata nella citt\u00e0 natale, con varie succursali sparse per la Francia."}
{"id": "4817342", "revid": "1305772", "url": "https://it.wikipedia.org/wiki?curid=4817342", "title": "Raoul II di Brienne", "text": "Biografia.\nNel 1344 successe al padre nella signoria delle sue contee e nel titolo di connestabile di Francia, che il re Filippo VI di Francia aveva conferito al padre.\nNel 1340 spos\u00f2 Caterina di Savoia-Vaud, vedova di Azzone Visconti, signore di Milano, e figlia di Luigi II di Savoia-Vaud, Barone di Vaud e signore di Bugey, e d'Isabella di Ch\u00e2lon. Dal matrimonio non nacquero figli.\nNel 1346, nel corso della Battaglia di Caen.Raoul venne fatto prigioniero dalle truppe inglesi di Edoardo III d'Inghilterra, comandate dal conte di Kent Thomas Holland. Nell'autunno del 1350 fu autorizzato a rientrare in Francia per poter raccogliere la somma di 60.000\u00a0 per poter pagare il suo riscatto.\nLa caduta in disgrazia.\nIn effetti si trattava di un gentiluomo cosmopolita il cui ambito di attivit\u00e0 era diviso fra vari regni (Francia, Inghilterra e Irlanda). Come tutti i signori i cui possedimenti feudali si affacciavano sull'Atlantico, egli aveva tutto l'interesse a sostenere l'Inghilterra per motivi economici (i trasporti marittimi allora erano molto pi\u00f9 efficaci che quelli terrestri e la Manica costituiva una intensa zona di scambi). Dal suo arrivo a Parigi male lingue diffusero il sospetto che egli fosse stato liberato dagli inglesi per aver reso omaggio al re Edoardo II d'Inghilterra, cedendogli la fortezza di Gu\u00eenes, piazzaforte dominante del passo di Calais. Pare che agli avesse negoziato la propria liberazione in cambio dell'impegno a riconoscere Edoardo III, come re di Francia e che il re di Francia ne fosse venuto a conoscenza grazie all'intercettazione di un corriere del sovrano inglese. Il re non gradiva che tutto ci\u00f2 si diffondesse poich\u00e9 avrebbe rimesso in discussione il problema dei diritti di Edoardo sulla corona francese. Giovanni II quindi lo fece arrestare e rinchiudere in una segreta del Louvre. Il giorno successivo, 19 novembre 1350, egli fu trasportato davanti all'\"h\u00f4tel de Nesle\" e, senza che si fosse celebrato un regolare processo, fu decapitato ed i suoi beni furono confiscati. Nessuno seppe mai quali furono i reali motivi di questa esecuzione.\nTitoli.\nMentre conferiva a Carlo de La Cerda il titolo di connestabile nel gennaio del 1351, il re di Francia annesse la contea di Gu\u00eenes ai beni della corona e diede la contea di Eu a Giovanni d'Artois, figlio di Roberto III d'Artois e di Giovanna di Valois. Il mistero di questa decisione diede origine a varie dicerie : il connestabile sarebbe stato giustiziato per aver intrattenuto una relazione appassionata con la regina Bona di Lussemburgo (il che permise successivamente di gettare discredito sui futuri Valois, insinuando dubbi sul loro diritto ereditario alla corona di Francia e dunque sulla loro legittimit\u00e0)."}
{"id": "4817346", "revid": "256275", "url": "https://it.wikipedia.org/wiki?curid=4817346", "title": "Vertigo (Groove Armada)", "text": "Vertigo \u00e8 il secondo album discografico in studio del duo musicale inglese di musica elettronica Groove Armada, pubblicato nel 1999."}
{"id": "4817347", "revid": "643662", "url": "https://it.wikipedia.org/wiki?curid=4817347", "title": "Vladimir Kaza\u010d\u00ebnov", "text": ""}
{"id": "4817348", "revid": "1632387", "url": "https://it.wikipedia.org/wiki?curid=4817348", "title": "As You Drown", "text": "Gli As You Drown (conosciuti precedentemente come Ethereal) sono un gruppo death metal svedese, formatosi nella citt\u00e0 di Bor\u00e5s nell'inverno del 2003.\nStoria.\nTra il 2003 e il 2005, iniziando con il nome Ethereal, la band ha pubblicato dei demo grazie ai quali \u00e8 riuscita a suonare in supporto di altre band metal europee come gli Entombed e i Vader.\nNel 2005, il cantante \u00c5kerstr\u00f6m ha deciso di concentrarsi principalmente sulla chitarra, lasciando il ruolo di cantante e frontman a Christopher Ranasen. Nello stesso anno si \u00e8 inserito nel gruppo anche il bassista Robert Karlsson in sostituzione di Persson, il quale ha lasciato la band per andare a studiare in Giappone. Con la formazione cos\u00ec solidificata la band ha potuto affinare e perfezionare il suo sound, considerato un mix della ferocia tecnica dei Behemoth e della potenza heavy dei Morbid Angel. Nel 2007 gli Ethereal hanno pubblicato un demo intitolato, appunto, \"Demo 2007\". Nel 2008, tuttavia, il cantante \u00e8 stato nuovamente rimpiazzato con l'ex-frontman degli Shadowbuilder Henrik Blomqvist. Con un nuovo progetto sotto mano e una nuova formazione, la band ha deciso di cambiare il nome da Ethereal ad As You Drown. Nel 2009 la band rinnovata ha pubblicato l'album studio di debutto, \"Reflection\", distribuito in Europa e negli Stati Uniti dall'etichetta Metal Blade Records, con la quale hanno tuttora un contratto.\nNel 2010 il gruppo ha affrontato un tour in Europa, principalmente come supporto della band death metal polacca Vader.\nIl 7 ottobre 2011 hanno pubblicato il secondo album studio, intitolato \"Rat King\"."}
{"id": "4817350", "revid": "767487", "url": "https://it.wikipedia.org/wiki?curid=4817350", "title": "Texas Lawmen", "text": "Texas Lawmen \u00e8 un film del 1951 diretto da Lewis D. Collins.\n\u00c8 un western statunitense con Johnny Mack Brown, James Ellison e I. Stanford Jolley.\nProduzione.\nIl film, diretto da Lewis D. Collins su una sceneggiatura di Joseph F. Poland e un soggetto di Myron Healey, fu prodotto da Vincent M. Fennelly per la Frontier Pictures e girato nell'agosto 1951. Il titolo di lavorazione fu \"Lone Star Lawman\".\nDistribuzione.\nIl film fu distribuito negli Stati Uniti dal 2 dicembre 1951 al cinema dalla Monogram Pictures.\nAltre distribuzioni:\nPromozione.\nLe tagline sono:"}
{"id": "4817351", "revid": "1573940", "url": "https://it.wikipedia.org/wiki?curid=4817351", "title": "Paraneuretus", "text": "Paraneuretus \u00e8 un genere estinto di formiche della sottofamiglia Aneuretinae.\nDistribuzione.\nIl genere \u00e8 stato descritto da ambra baltica dell'Eocene.\nTassonomia.\nIl genere \u00e8 composto da 2 specie fossili:"}
{"id": "4817358", "revid": "47767", "url": "https://it.wikipedia.org/wiki?curid=4817358", "title": "Bernulfo", "text": ""}
{"id": "4817359", "revid": "1305772", "url": "https://it.wikipedia.org/wiki?curid=4817359", "title": "Goodbye Country (Hello Nightclub)", "text": "Goodbye Country (Hello Nightclub) \u00e8 il terzo album discografico in studio del duo musicale inglese Groove Armada, pubblicato nel settembre 2001.\nAl disco partecipano numerosi musicisti e vocalist: Jeru the Damaja (in \"Suntoucher\"), MC M.A.D. (in \"Superstylin\"), Tim Hutton (in tre tracce), Richie Havens, Celetia Martin e Kriminul. Al brano \"Edge Hill\" collabora la Urban Soul Orchestra.\nUn'edizione limitata dell'album contiene il CD bonus \"Socks, Cigarettes and Shipwrecks\"."}
{"id": "4817362", "revid": "73843", "url": "https://it.wikipedia.org/wiki?curid=4817362", "title": "Donec eris felix, multus numerabis amicos; tempora si fuerint nubila, solus eris", "text": ""}
{"id": "4817367", "revid": "767487", "url": "https://it.wikipedia.org/wiki?curid=4817367", "title": "Bonanza Town", "text": "Bonanza Town \u00e8 un film del 1951 diretto da Fred F. Sears.\n\u00c8 un western statunitense con Charles Starrett, Fred F. Sears, Luther Crockett e Myron Healey. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Fred F. Sears (che tra l'altro interpreta il personaggio di Henry Hardison) su una sceneggiatura di Barry Shipman e Bert Horswell, fu prodotto da Colbert Clark per la Columbia Pictures e girato nell'Iverson Ranch a Chatsworth, Los Angeles, California, dal 14 al 18 novembre 1950. Le sequenze in flashback furono prese dal film \"West of Dodge City\" di Ray Nazarro.\nDistribuzione.\nIl film fu distribuito negli Stati Uniti dal 26 luglio 1951 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4817377", "revid": "478133", "url": "https://it.wikipedia.org/wiki?curid=4817377", "title": "Baby Lorna", "text": ""}
{"id": "4817379", "revid": "228587", "url": "https://it.wikipedia.org/wiki?curid=4817379", "title": "Soundboy Rock", "text": "Soundboy Rock \u00e8 il quinto album discografico in studio del duo musicale inglese Groove Armada, pubblicato nel maggio 2007.\nTracce.\nNell'edizione limitata sono presenti tre tracce aggiuntive: \"Feel the Same\" (featuring Angie Stone) \u2013 3:56, \"Hands Up\" (featuring Mistah Fab) \u2013 4:07 e \"Breakers\" \u2013 3:56"}
{"id": "4817381", "revid": "28592", "url": "https://it.wikipedia.org/wiki?curid=4817381", "title": "Sto dney posle detstva", "text": ""}
{"id": "4817382", "revid": "1442080", "url": "https://it.wikipedia.org/wiki?curid=4817382", "title": "Tahuantinsuyoa chipi", "text": "Tahuantinsuyoa chipi \u00e8 un pesce d'acqua dolce appartenente alla famiglia Cichlidae, sottofamiglia Cichlasomatinae\nDistribuzione e habitat.\nQuesta specie \u00e8 originaria del Per\u00f9, nel bacino del fiume Pachitea.\nDescrizione.\nPresenta un corpo allungato, compresso ai fianchi, con testa grande e muso appuntito. La pinna dorsale \u00e8 bassa, retta da raggi erettili, ma nella parte finale si alza e diventa simmetrica ed opposta alla pinna anale. La pinna caudale \u00e8 a delta, con profilo tondeggiante. Le pinne ventrali sono appuntite. La livrea, assai simile al congenere \"Tahuantinsuyoa macantzatza\" (dal quale si differenzia per la diversa forma della linea nera sull'occhio), prevede un fondo variabile, dal grigio rosato al sabbia e all'ocra. Il muso \u00e8 screziato da una fitta rete di linee irregolari e puntini ocra e verde dai riflessi metallici, che tendono a irregimentarsi in chiazze al centro di ogni scaglia formando linee orizzontali regolari lungo tutto il corpo. Una linea curva nera attraversa verticalmente l'occhio e la testa, mentre dall'occhio parte una fascia irregolare nera che forma un ocello nero sui fianchi. Altre linee verticali brune compaiono lungo i fianchi. La pinna dorsale \u00e8 azzurra, screziata con riflessi metallici all'apice e giallo arancio vicino al peduncolo caudale, orlata di rosso e azzurro, come l'anale. La coda \u00e8 trasparente, puntinata di chiaro, d'azzurro e ocra, orlata di giallo e rosso, le pinne ventrali sono trasparenti, tendenti al giallo rossastro. \nRaggiunge una lunghezza massima di 8 cm.\nRiproduzione.\nNon si conoscono ancora particolari riproduttivi."}
{"id": "4817386", "revid": "672105", "url": "https://it.wikipedia.org/wiki?curid=4817386", "title": "Cananeuretus", "text": ""}
{"id": "4817388", "revid": "767487", "url": "https://it.wikipedia.org/wiki?curid=4817388", "title": "A Gamin's Gratitude", "text": "A Gamin's Gratitude \u00e8 un cortometraggio muto del 1909 diretto da Lewin Fitzhamon.\nTrama.\nUn monello sfugge a una banda di furfanti salvando una casa da un incendio e restituendo una borsa rubata.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 122 metri - usc\u00ec nelle sale cinematografiche britanniche nel novembre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4817394", "revid": "827882", "url": "https://it.wikipedia.org/wiki?curid=4817394", "title": "Fly Like an Eagle (album)", "text": "Fly Like an Eagle \u00e8 il nono album della Steve Miller Band, pubblicato dalla Capitol Records nel 1976. Il disco fu registrato tra il 1975 ed il 1976 al \"CBS Studios\" di San Francisco (California), nel 2012 la rivista \"Rolling Stones\" inser\u00ec (nella lista dei 500 migliori album di tutti i tempi) il disco al numero 445.\nMusicisti.\nMusicisti aggiunti:"}
{"id": "4817397", "revid": "767487", "url": "https://it.wikipedia.org/wiki?curid=4817397", "title": "The Little Flower Girl's Christmas", "text": "The Little Flower Girl's Christmas \u00e8 un cortometraggio muto del 1909 diretto da Lewin Fitzhamon.\nTrama.\nUn'orfana che vive lavorando come fioraia salva da una banda di teppisti un ricco benefattore.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 251 metri - usc\u00ec nelle sale cinematografiche britanniche nel dicembre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4817398", "revid": "729019", "url": "https://it.wikipedia.org/wiki?curid=4817398", "title": "Stazione di Butera", "text": "La stazione di Butera era una stazione ferroviaria posta sulla linea Caltanissetta Xirbi-Gela-Siracusa. Serviva il centro abitato di Butera. Attualmente \u00e8 in uso come posto di Movimento.\nStoria.\nLa stazione di Butera entr\u00f2 in servizio il 29 marzo 1891, all'attivazione del tronco ferroviario da Licata a Terranova.\nIl 15 dicembre 2002 venne trasformata in posto di Movimento, ma successivamente venne rimosso il necessario binario d'incrocio con annessi deviatoi."}
{"id": "4817402", "revid": "767487", "url": "https://it.wikipedia.org/wiki?curid=4817402", "title": "Pecos River (film)", "text": "Pecos River \u00e8 un film del 1951 diretto da Fred F. Sears.\n\u00c8 un western statunitense a sfondo musicale con Charles Starrett e Jock Mahoney. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Fred F. Sears su una sceneggiatura di Barry Shipman, fu prodotto da Colbert Clark per la Columbia Pictures e girato nel ranch di Corriganville a Simi Valley, California, dal 21 al 29 giugno 1951.\nDistribuzione.\nIl film fu distribuito negli Stati Uniti dal 15 dicembre 1951 al cinema dalla Columbia Pictures.\nAltre distribuzioni:"}
{"id": "4817412", "revid": "110327581", "url": "https://it.wikipedia.org/wiki?curid=4817412", "title": "Bau Muggeris", "text": "Bau Muggeris \u00e8 una gola in cui sorge uno sbarramento artificiale per la produzione di energia elettrica e la distribuzione delle acque, nel comune di Villagrande Strisaili (provincia di Nuoro), nella Sardegna centro-orientale. Chiamato comunemente primo salto del Flumendosa o Alto Flumendosa, si trova alle pendici del massiccio del Gennargentu ad un'altezza di 801 metri s.l.m.. La diga fu costruita intorno al 1948 / 1949 dagli ingegneri Velio Princivalle e Claudio Marcello. L'invaso ha una portata di circa 60 milioni di metri cubi.\nEsistono diversi piccoli affluenti che giungono nell'invaso, due principali che arrivano dai comuni di Villanova Strisaili e uno da Lanusei. Da esso partono degli incanalamenti che portano al Basso Flumendosa per la distribuzione delle acque e la produzione di energia elettrica, l'altro sempre per gli stessi motivi \u00e8 insito a Villagrande Strisaili in localit\u00e0 Sa Teula, per poi dirigersi in un ultimo invaso ogliastrino in localit\u00e0 Santa Lucia.\nAll'interno \u00e8 praticata la pesca professionale con la tecnica della acquacoltura per la trota iridea. presente nel posto; abbiamo la presenza di trota fario, trota iridea (entrambi in lento spopolamento), tinca, carpa, anguilla, carassio e luccio, (Salmo cettii)."}
{"id": "4817414", "revid": "767487", "url": "https://it.wikipedia.org/wiki?curid=4817414", "title": "The Lazy Boy", "text": "The Lazy Boy \u00e8 un cortometraggio muto del 1909 diretto da Lewin Fitzhamon.\nTrama.\nImbarcatosi come clandestino su una chiatta, quando viene scoperto un ragazzo finge di essere una ragazza per evitare i lavori pesanti.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 229 metri - usc\u00ec nelle sale cinematografiche britanniche nel dicembre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4817415", "revid": "767487", "url": "https://it.wikipedia.org/wiki?curid=4817415", "title": "The North Borders", "text": "The North Borders \u00e8 il quinto album discografico in studio del musicista Bonobo, pubblicato nel marzo 2013 in formato digitale e nel mese seguente in CD. Ha raggiunto la posizione numero 29 della Official Albums Chart."}
{"id": "4817417", "revid": "729019", "url": "https://it.wikipedia.org/wiki?curid=4817417", "title": "Stazione di Cassibile", "text": "La stazione di Cassibile era una stazione ferroviaria posta sulla linea Caltanissetta Xirbi-Gela-Siracusa. Serviva il centro abitato di Cassibile, frazione del comune di Siracusa. Dal 2002 \u00e8 in uso come posto di movimento.\nStoria.\nLa stazione di Cassibile entr\u00f2 in servizio il 5 aprile 1886, all'attivazione del tronco ferroviario da Siracusa a Noto.\nIl 15 dicembre 2002 venne declassata a posto di movimento.\nStrutture e impianti.\nL'impianto dispone di un fabbricato e di due banchine che servono i due binari della linea. Vi era anche uno scalo merci di cui al 2014 rimane solo il tronchino al servizio del piano caricatore, non pi\u00f9 utilizzato."}
{"id": "4817423", "revid": "767487", "url": "https://it.wikipedia.org/wiki?curid=4817423", "title": "La lettera di Lincoln", "text": "La lettera di Lincoln (\"The Lady from Texas\") \u00e8 un film del 1951 diretto da Joseph Pevney.\n\u00c8 un western statunitense ambientato in Texas nel 1888 con Howard Duff, Mona Freeman, Josephine Hull, Gene Lockhart, Craig Stevens, Jay C. Flippen e Ed Begley.\nProduzione.\nIl film, diretto da Joseph Pevney su una sceneggiatura di Gerald Drayson Adams e Connie Lee Bennett e un soggetto di Harold Shumate, fu prodotto da Leonard Goldstein per la Universal Pictures e girato nell'Andy Jauregui Ranch e nel Walker Ranch a Newhall, California, dal 27 marzo all'aprile del 1951. I titoli di lavorazione furono \"One Fine Day\" e \"Fine Day\".\nDistribuzione.\nIl film fu distribuito con il titolo \"The Lady from Texas\" negli Stati Uniti dal 1\u00ba settembre 1951 al cinema dalla Universal Pictures.\nAltre distribuzioni:"}
{"id": "4817426", "revid": "46931", "url": "https://it.wikipedia.org/wiki?curid=4817426", "title": "The Lady from Texas", "text": ""}
{"id": "4817427", "revid": "767487", "url": "https://it.wikipedia.org/wiki?curid=4817427", "title": "A Father's Mistake", "text": "A Father's Mistake \u00e8 un cortometraggio muto del 1909 diretto da Theo Bouwmeester (Theo Frenkel).\nTrama.\nUn padre, uomo molto ricco, rifiuta una cambiale firmata dal figlio e lo accusa quando questa viene rubata.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 190 metri - usc\u00ec nelle sale cinematografiche britanniche nell'ottobre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4817435", "revid": "599013", "url": "https://it.wikipedia.org/wiki?curid=4817435", "title": "A Street Arab", "text": ""}
{"id": "4817436", "revid": "1573940", "url": "https://it.wikipedia.org/wiki?curid=4817436", "title": "Cananeuretus occidentalis", "text": "Cananeuretus occidentalis \u00e8 una formica della sottofamiglia Aneuretinae, unica specie del genere Cananeuretus. \nEtimologia.\nL'epiteto generico \u00e8 formato dalla combinazione di Canada e \"Aneuretus\", il genere tipo delle Aneuretinae.\nDistribuzione e habitat.\nLa specie \u00e8 stata scoperta in ambra del Campaniano, in Canada."}
{"id": "4817441", "revid": "767487", "url": "https://it.wikipedia.org/wiki?curid=4817441", "title": "A Street Arab (film 1909)", "text": "A Street Arab \u00e8 un cortometraggio muto del 1909 diretto da Lewin Fitzhamon.\nTrama.\nUn monello, liberato dal carcere da un cane, salva un bambino dall'annegamento.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 99 metri - usc\u00ec nelle sale cinematografiche britanniche nel novembre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4817443", "revid": "69794", "url": "https://it.wikipedia.org/wiki?curid=4817443", "title": "Gavriil Vasil'evi\u010d Baranovskij", "text": ""}
{"id": "4817444", "revid": "571594", "url": "https://it.wikipedia.org/wiki?curid=4817444", "title": "Figli della Mezzanotte", "text": "I Figli della Mezzanotte (\"Midnight Sons\") sono un gruppo di personaggi dei fumetti pubblicati dalla Marvel Comics, spesso impegnati in avventure a sfondo soprannaturale, sono i successori di un antico ordine di protettori mistici.\nLe origini.\nLa squadra venne creata dai Ghost Rider, Danny Ketch e Johnny Blaze, quando lo spirito della vendetta ebbe una visione in cui Lilith, madre di tutti i demoni, resuscitava e progettava di conquistare la Terra. Successivamente, gli eroi dovettero riunirsi per combattere un loro stesso membro, Blade, posseduto da un'entit\u00e0 demoniaca.\nL'Assedio delle Tenebre.\nI Figli della Mezzanotte devono nuovamente allearsi per combattere la progenie di Lilith. Nonostante il tradimento di Morbius che, infettato da sangue demoniaco, uccide Louise Hastings, gli eroi riescono a rispedire i demoni nella loro dimensione. Successivamente il gruppo deve combattere uno squadrone di demoni fedeli a Zarathos. Durante lo scontro il Dottor Strange, alleato del gruppo, scompare e viene sostituito da Strange, un costrutto mistico, mentre Ghost sconfigge Zarathos ; tutti gli eroi tuttavia riescono a prevalere sul loro nemico.\nMarvel Zombies.\nUn nuovo team di Figli della Mezzanotte viene creato da A.R.M.O.R., un ente governativo che controlla e sorveglia le realt\u00e0 alternative alla Terra 616. La squadra, capeggiata da Morbius, arruola tra le sue file Daimon Hellstrom, Jennifer Kale, l'Uomo Cosa e Licantropus, riuniti per contenere un virus zombie proveniente da un universo parallelo."}
{"id": "4817446", "revid": "729019", "url": "https://it.wikipedia.org/wiki?curid=4817446", "title": "Propaganda omofobica", "text": "La propaganda omofobica (o propaganda omofoba, oppure propaganda anti-gay) \u00e8 una propaganda basata sull'eterosessismo e sull'omofobia nei confronti degli omosessuali e di tutte le persone non-eterosessuali (lesbiche, gay, bisessuali, transessuali e queer). Questo tipo di propaganda supporta i pregiudizi e gli stereotipi LGBTQ anti-gay, e promuove la stigmatizzazione sociale, la discriminazione e la demonizzazione delle persone LGBTQ.\nIl termine \"propaganda omofobica\" venne utilizzato dallo storico Stefan Micheler nel suo lavoro \"Propaganda Omofobica e la Denuncia di uomini desiderosi del sesso tra persone dello stesso genere sotto il nazionalsocialismo\" (in inglese: \"Homophobic Propaganda and the Denunciation of Same-Sex-Desiring Men under National Socialism\"), nonch\u00e9 altre opere che trattano l'argomento.\nIn alcuni Paesi determinate forme di propaganda omofobica sono considerati come discorsi d'odio e sono proibite dalla legge. In Russia, ad esempio, questo tipo di propaganda pu\u00f2 anche essere trattato come illegale, perch\u00e9 le leggi in Russia proibiscono esplicitamente discorso di odio contro qualsiasi gruppo sociale (non menzionando esplicitamente l'orientamento sessuale), e la persone LGBT possono essere considerati come gruppo sociale distinto.\nStoria della propaganda omofobica.\nGermania.\nNella Germania nazista, le posizioni politiche nei confronti degli omosessuali erano basate sul presupposto che gli omosessuali stavano distruggendo la nazione tedesca in quanto definiti come degenerati sessuali. Lo storico Erwin J. Haeberle, nel suo lavoro \"Swastika, Triangolo Rosa e Stella Gialla: La Distruzione della Sessuologia e la Persecuzione degli Omosessuali nella Germania Nazista\", riporta la prima apparizione di questo atteggiamento politico al 14 maggio 1928.\nPropaganda omofobica e leggi.\nRussia.\nIn Russia, \u00e8 illegale commettere crimini contro qualcuno in base al loro orientamento sessuale. La responsabilit\u00e0 \u00e8 stabilita dall'articolo 136 e dall'articolo 282 del codice penale della Federazione Russa; tuttavia, il 30 giugno 2013, il Presidente Vladimir Putin ha firmato, quindi convertito in legge, un disegno di legge che vieta la propaganda dei rapporti sessuali non tradizionali tra i minori, e vieta di equiparare le relazioni coniugali degli eterosessuali con le relazioni delle persone dello stesso sesso (la legge russa sulla propaganda gay).\nNorvegia.\nNel 1981, la Norvegia \u00e8 diventata la prima nazione a stabilire una sanzione penale (una multa o la reclusione fino a due anni) per le pubbliche minacce, diffamazioni, espressioni di odio, o di agitazione per la discriminazione nei confronti della comunit\u00e0 LGBT.\nPaesi Bassi.\nIl 1\u00ba luglio, 1987 i Paesi Bassi hanno aderito al Codice Penale Olandese, che ha stabilito la punizione, per diffamazioni pubbliche sulla base dell'orientamento sessuale, come tasse o la reclusione fino a due anni.\nIrlanda.\nNel 1989 in Irlanda \u00e8 entrata in vigore una risoluzione contro i discorsi d'odio anti-gay. Si stabilisce la sanzione sotto forma di tasse o la reclusione fino a due anni per la pubblicazione o la distribuzione di materiali che contengono diffamazioni, minacce, espressioni di odio o di offese verso le persone LGBT.\nRegno Unito.\nLa Sezione 28 del \"Local Government Act 1988\" ha aggiunto la sezione 2A al \"Local Government Act del 1986\", che vietava alle autorit\u00e0 locali di avere il permesso di \"promuovere l'omosessualit\u00e0\", o \"promuoverne l'insegnamento in qualsiasi modo nella scuola o favorire l'accettabilit\u00e0 dell'omosessualit\u00e0 come un rapporto familiare autentico\".\n\u00c8 stata abrogata il 21 giugno 2000 in Scozia, come uno dei primi atti legislativi emanati dal nuovo Parlamento scozzese e il 18 novembre 2003 nel resto del Regno Unito dalla sezione 122 del \"Local Government Act del 2003\".\nAustralia.\nIl 2 marzo 1993 nel Nuovo Galles del Sud, Australia, \u00e8 entrato in vigore un emendamento, alla legge contro la discriminazione, che vieta i pubblici discorsi d'odio, il disprezzo o il deridere gli omosessuali. Un'esclusione giuridica \u00e8 una informazione che viene distribuita per scopi educativi, religiosi, scientifici o sociali.\nIl 10 dicembre 1999, un emendamento analogo \u00e8 stato accettato dal parlamento della Tasmania, che non permette esclusioni.\nSud Africa.\nNel febbraio del 2000 il Parlamento del Sud Africa ha promulgato la Legge per la Promozione della Parit\u00e0 e per la Prevenzione della Discriminazione Ingiusta, che vieta i discorsi d'odio basati su un qualsiasi motivo costituzionalmente vietato, tra cui l'orientamento sessuale. La definizione di discorsi di odio comprende il discorso che mira a \"promuovere o diffondere odio\"."}
{"id": "4817448", "revid": "247222", "url": "https://it.wikipedia.org/wiki?curid=4817448", "title": "Book of Dreams (Steve Miller Band)", "text": "Book of Dreams \u00e8 il decimo album della Steve Miller Band, pubblicato dalla Capitol Records nel 1977. Il disco fu registrato tra il 1976 ed il 1977 al \"CBS Studios\" di San Francisco (California).\nMusicisti.\nAltri musicisti "}
{"id": "4817450", "revid": "729019", "url": "https://it.wikipedia.org/wiki?curid=4817450", "title": "Gigi Vitali", "text": "Biografia.\nMembro dal 1939 del Club Alpino Accademico Italiano e ispiratore, dopo la Seconda Guerra Mondiale, della nascita del Gruppo Ragni della Grignetta, con Vittorio Ratti ha tracciato (21-23 agosto 1938) una nuova via sulla parete nord-ovest della Cima su Alto (Gruppo del Civetta) e una nuova via (18-20 agosto 1939) sulla parete ovest dell'Aiguille Noire del Peut\u00e9rey (Monte Bianco). Ha inoltre tracciato molte altre vie nel Gruppo delle Grigne, sul Resegone, in Mesolcina, sul Catinaccio e, fra il 1945 e il 1948, nella zona che va dal Passo del Monte Moro al passo del Sempione queste ultime quasi sempre in compagnia del conte Aldo Bonacossa che vi era impegnato nella redazione di una guida della collana \"Monti d'Italia\" (CAI-TCI) che non vide mai la luce.\nHa partecipato fra il 1937 e il 1938 alla Guerra in Africa Orientale come aviere scelto fotografo e in seguito ha prestato servizio (1942-1943) in Russia. Dal 1943 ha combattuto nelle Resistenza organizzando una squadra SAP nello stabilimento metallurgico Ald\u00e8, dove lavorava. Nel 1949 a seguito di un incidente motociclistico perder\u00e0 l'uso di una gamba. Gli sono state dedicate una torre in Grignetta e un'altra nelle Alpi Lepontine."}
{"id": "4817455", "revid": "1543377", "url": "https://it.wikipedia.org/wiki?curid=4817455", "title": "Ivajlo Petev", "text": "Carriera.\nCalciatore.\nHa giocato sempre in patria, militando per lo pi\u00f9 nella massima serie bulgara. Cominci\u00f2 la sua carriera nel Liteks Love\u010d, con cui vinse due campionati consecutivi e una Coppa di Bulgaria.\nA fine carriera scese in seconda serie, nel Ljubimec 2007, dove ricopr\u00ec anche il ruolo di allenatore. Chiuse la carriera nell'Etar 1924.\nAllenatore.\nSmesso i panni di calciatore, dopo la breve esperienza nel Ljubimec 2007, divenne allenatore del Ludogorec. Con la squadra di Razgrad vinse il campionato di seconda serie bulgara, portando la squadra in massima serie. Da neopromossa vinse due campionati consecutivi, oltre ad una Coppa di Bulgaria e ad una Supercoppa.\nAll'inizio della stagione 2013-2014, a seguito delle sconfitte in campionato contro il Ljubimec 2007, in Supercoppa ai rigori contro il Beroe e nell'andata del secondo turno preliminare di Champions League contro lo Slovan Bratislava, viene esonerato.\nAssunto nell'ottobre del 2013 come tecnico del Levski Sofia, viene clamorosamente contestato in fase di presentazioni dai tifosi locali, che lo accusarono di essere sostenitore dei concittadini del CSKA, e deve, infine, rinunciare all'incarico.\nAlla fine dello stesso mese trova l'accordo con l'AEL Limassol (all'epoca in quarta posizione dopo sei giornate), firmando un contratto fino all'estate del 2015 e prendendo il posto di Lito Vidigal. Con i ciprioti vince la stagione regolare del campionato, ma perde i play-off in un decisivo match contro l'APOEL Nicosia. L'AEL si qualifica comunque per la Champions League, dove sconfigge lo per 1-0 nell'andata del terzo turno preliminare, ma \u00e8 eliminato dopo aver perso per 3-0 nel ritorno. L'AEL di Petev passa quindi in Europa League, dove viene eliminato dal Tottenham Hotspur.\nNel dicembre 2014 gli viene affidata la panchina della nazionale bulgara. Debutta in gare amichevoli pareggiando per 0-0 contro la nel febbraio 2015 e in gare ufficiali pareggiando per 2-2 contro l' alla fine di marzo, a Sofia. Il 27 settembre 2016 lascia l'incarico.\nIl 28 settembre 2016 diventa il nuovo allenatore della .\nStatistiche.\nAllenatore.\nClub.\nStatistiche aggiornate al 30 giugno 2017.\nNazionale.\n\"Statistiche aggiornate al 14 novembre 2017\"."}
{"id": "4817472", "revid": "599013", "url": "https://it.wikipedia.org/wiki?curid=4817472", "title": "Saved from the Sea", "text": ""}
{"id": "4817477", "revid": "767487", "url": "https://it.wikipedia.org/wiki?curid=4817477", "title": "Night Riders of Montana", "text": "Night Riders of Montana \u00e8 un film del 1951 diretto da Fred C. Brannon.\n\u00c8 un western statunitense con Allan Lane, Chubby Johnson e Roy Barcroft.\nProduzione.\nIl film, diretto da Fred C. Brannon su una sceneggiatura di M. Coates Webster, fu prodotto da Gordon Kay, come produttore associato, per la Republic Pictures e girato nell'Iverson Ranch a Chatsworth, Los Angeles, California, dal 24 novembre al 4 dicembre 1950.\nDistribuzione.\nIl film fu distribuito negli Stati Uniti dal 28 febbraio 1951 al cinema dalla Republic Pictures. \u00c8 stato distribuito anche in Brasile con il titolo \"Quatreiros Noturnos\".\nPromozione.\nLe tagline sono:"}
{"id": "4817482", "revid": "1314312", "url": "https://it.wikipedia.org/wiki?curid=4817482", "title": "Episodi di Grojband", "text": "Questa \u00e8 la lista degli episodi di \"Grojband\", una serie animata televisiva canadese che ha debuttato il 10 giugno 2013 su Cartoon Network negli Stati Uniti, il 5 settembre 2013 su Teletoon in Canada ed il 4 novembre 2013 su K2 in Italia.\nLa serie \u00e8 composta da 52 episodi, della durata di 11 minuti ciascuno."}
{"id": "4817485", "revid": "767487", "url": "https://it.wikipedia.org/wiki?curid=4817485", "title": "Northwest Territory", "text": "Northwest Territory \u00e8 un film del 1951 diretto da Frank McDonald.\n\u00c8 un western statunitense con Kirby Grant, Gloria Saunders e Warren Douglas. Fa parte della serie di film con Kirby Grant (caporale Rod Webb) e il suo cane Chinook realizzati per la Monogram Pictures.\nProduzione.\nIl film, diretto da Frank McDonald su una sceneggiatura di William Raynor e un soggetto di James Oliver Curwood, fu prodotto da Lindsley Parsons per la Monogram Pictures e girato a Big Bear Lake e nei pressi del Cedar Lake, Big Bear Valley, San Bernardino National Forest, California, nel settembre 1951. Il titolo di lavorazione fu \"Northwest Patrol\".\nDistribuzione.\nIl film fu distribuito negli Stati Uniti dal 9 dicembre 1951 al cinema dalla Monogram Pictures.\nPromozione.\nLe tagline sono:"}
{"id": "4817493", "revid": "1305772", "url": "https://it.wikipedia.org/wiki?curid=4817493", "title": "Think for Yourself", "text": "Think for Yourself \u00e8 una canzone dei Beatles scritta da George Harrison ed apparsa sull'album \"Rubber Soul\" del 1965.\nIl brano.\nGeorge Harrison, come ha scritto nella sua autobiografia \"I, Me, Mine\", non si ricorda chi lo abbia ispirato: \u00e8 sicuro che si tratti di qualcuno, ma che non si ricorda chi; ha ipotizzato il governo. Se \u00e8 giusto ci\u00f2 che pensa, \"Think for Yourself\" anticiperebbe \"Taxman\" e \"Piggies\". \u00c8 assieme ad \"If I Needed Someone\", il suo contributo su \"Rubber Soul\". Non \u00e8 mai stata inclusa nei concerti della band, ma vari critici musicali si sono interessati al brano, per la presenza della linea di basso elettrico filtrata da una \"fuzz box\". I Beatles si erano ispirati per la parte del basso al brano \"Zip - A - Dee - Doo - Dah\", prodotto da Phil Spector: un fonico del brano aveva sovraccaricato il microfono del chitarrista, producendo un suono fortemente distorto, che piacque molto al produttore. Anche l'armonia del brano \u00e8 molto particolare, per l'accordo di si bemolle della strofa e per il mi bemolle del ritornello, accordi non previsti nella tonalit\u00e0 del Sol Maggiore, tonalit\u00e0 del brano. La seconda strofa potrebbe aver ispirato una strofa di \"Within You Without You\", apparsa su \"Sgt. Pepper's Lonely Hearts Club Band\".\n\"Won't Be There With You\" (titolo di lavorazione di \"Think For Yourself\") venne registrata l'8 novembre 1965, poco prima della registrazione dell'album natalizio \"The Beatles' Third Christmas Record\". La base ritmica di chitarra ritmica, basso elettrico non distorto e batteria venne registrata in un nastro, sul quale vennero sovraincise le voci, la chitarra solista, il basso \"fuzz\" (come venne accreditato sull'album \"Rubber Soul\"), il tamburello, le maracas e l'organo Vox Continental. La canzone comparve in seguito nel film \"Yellow Submarine\", assieme ad un segmento di sei secondi di un nastro di prova delle voci del brano. Il mixaggio, sia mono che stereo, avvenne nella stanza 65 degli Abbey Road Studios il 9 novembre. Per entrambe le sedute, il produttore fu George Martin ed il primo fonico Norman Smith; nella registrazione il secondo fonico fu Ken Scott, mentre nel mixaggio fu Jerry Boys."}
{"id": "4817495", "revid": "767487", "url": "https://it.wikipedia.org/wiki?curid=4817495", "title": "Jencarlos Canela", "text": "Biografia.\nNacque a Miami, da genitori cubani, Lisette e Heriberto Canela. Ha tre fratelli: Erick, Annette e Jason Canela. Si laure\u00f2 presso la New World School of the Arts, a Miami.\nVita privata.\nHa un figlio nato nel 2012 dalla relazione avuta con Gaby Espino (2010-2014).\nCarriera musicale.\nAll'et\u00e0 di 12 anni, Jencarlos inizi\u00f2 la sua carriera musicale come cantante del gruppo \"Boom Boom Pop\". Dopo due anni decise di iniziare la sua carriera solista, alla fine del 2002. Nel corso dei successivi cinque anni, \u00e8 apparso in diversi eventi internazionali, tra cui \"Miss Mondo e 2005\", \"The Latin Fiesta Festival\" a Toronto e \"La Calle Ocho Festival\" a Miami. Dopo la laurea, La Ford Motor Company lo scelse come testimonial per la sua campagna pubblicitaria.\nIl suo primo album venne prodotto da Rudy P\u00e9rez, nel suo studio a Miami Beach. Questo album fu realizzato in varie lingue: inglese, italiano, tedesco e portoghese.\nNel 2012, in collaborazione con Emilio Estefan, ha registrato la canzone \"Sue\u00f1a\" per la copertura di Telemundo delle Olimpiadi di Londra. In seguito firm\u00f2 un contratto con la Universal Music Latin Entertainment.\nNel 2013 canta \"Dime\", colonna sonora della telenovela \"Pasion Prohibida\" di cui \u00e8 anche protagonista.\nRecitazione.\nDebutt\u00f2 come attore nel ruolo di Alfredo Torres nella telenovela Pecados Ajenos, in cui ha collaborato con la cantante domenicana Marie Cristal, per realizzare la colonna. Poi comparve nella telenovela \"Do\u00f1a Barbara\". Nel 2008, recit\u00f2 nel musical \"Miami Libre\" all'Arsht Center. Allo stesso tempo debutt\u00f2 come attore teatrale nel musical \"Miami Free\", una storia che narra i sogni di un giovane cubano che arriva a Miami con le intenzioni di diventare cantante, ma perch\u00e9 ci\u00f2 avvenga dovr\u00e0 superare una serie di ostacoli che lo rendono un vero esempio di perseveranza. In \"Miami Libre\", dimostr\u00f2 il suo talento per il ballo. Lo spettacolo venne recitato sia in inglese che in spagnolo.\nQuesto giovane sta catturando l'attenzione dei mass media internazionali che lo hanno immortalato in varie copertine di riviste. Nel 2008 Jencarlos venne eletto come l'uomo pi\u00f9 sexy secondo People Espa\u00f1ol, in competizione con figure come Ricky Martin, Eduardo Ya\u00f1ez, Pablo Montero e molti altri.\nIl 16 gennaio del 2009, firm\u00f2 un contratto di esclusiva con Telemundo.\nNel 2009, Jencarlos divenne una stella grazie alla telenovela \"M\u00e1s Sabe El Diablo\", ottenendo un incredibile successo in tutto il mondo. Nel 2011 recita il ruolo di protagonista nella telenovela \"Mi coraz\u00f3n insiste... en Lola Volc\u00e1n\", mentre nel 2013 \u00e8 il protagonista della telenovela di successo \"Pasi\u00f3n prohibida\" accanto all'amica e collega M\u00f3nica Spear. Inoltre Jencarlos Canela canta tutte le sigle delle telenovele di cui \u00e8 protagonista. Nel 2015 \u00e8 il protagonista della serie tv \"Telenovela\"."}
{"id": "4817501", "revid": "767487", "url": "https://it.wikipedia.org/wiki?curid=4817501", "title": "Oklahoma Justice", "text": "Oklahoma Justice \u00e8 un film del 1951 diretto da Lewis D. Collins.\n\u00c8 un western statunitense con Johnny Mack Brown, James Ellison, Lane Bradford, Phyllis Coates e I. Stanford Jolley.\nProduzione.\nIl film, diretto da Lewis D. Collins su una sceneggiatura di Joseph O'Donnell, fu prodotto da Vincent M. Fennelly per la Frontier Productions e girato nell'Iverson Ranch a Chatsworth dal 19 maggio a fine maggio 1951. Il titolo di lavorazione fu \"Oklahoma Outlaws\".\nDistribuzione.\nIl film fu distribuito negli Stati Uniti dal 19 agosto 1951 al cinema dalla Monogram Pictures. \u00c8 stato distribuito anche in Francia con il titolo \"Alerte aux hors la loi\"."}
{"id": "4817505", "revid": "120631871", "url": "https://it.wikipedia.org/wiki?curid=4817505", "title": "J\u0101nis Veselis", "text": "Nel 1921 si stabil\u00ec a Riga, dove svolse attivit\u00e0 di scrittore e guerrigliero partigiano contro l'URSS. Sconfitti i partigiani lettoni, fu costretto ad emigrare in Germania (1944) e da l\u00ec negli USA.\nTra le sue opere si ricordano \"Nel fracasso del mondo\" (1920), \"L' angelo Ufir\" (1924), \"Gente dei campi\" (1927), \"Tre fortune\" (1929), \"La croce diurna\" (1931) e \"Nelle capanne di raggi\" (1947)."}
{"id": "4817506", "revid": "729019", "url": "https://it.wikipedia.org/wiki?curid=4817506", "title": "Lamina terminale", "text": "La lamina terminale \u00e8 una sottile lamella grigia che dal contorno anteriore del chiasma ottico si porta verso l'alto per unirsi al rostro del corpo calloso; la circonvoluzione paraterminale \u00e8 una piccola striscia di tessuto nervoso posta sulla superficie centrale dell'emisfero, davanti alla lamina terminale.\n\u00c8 visibile sulla faccia inferiore del cervello come anche, dall'avanti all'indietro, il chiasma ottico con nervi e tratti ottici, il \"tuber cinereum\" con l'ipofisi e i corpi mammillari."}
{"id": "4817508", "revid": "1924342", "url": "https://it.wikipedia.org/wiki?curid=4817508", "title": "Greatest Hits 1974-78", "text": "Greatest Hits 1974-78 \u00e8 un album raccolta della Steve Miller Band, pubblicato dalla Capitol Records nel novembre del 1978.Nel 2017 \u00e8 stato certificato in USA con 14 dischi di platino."}
{"id": "4817510", "revid": "3732", "url": "https://it.wikipedia.org/wiki?curid=4817510", "title": "UGIS", "text": ""}
{"id": "4817511", "revid": "767487", "url": "https://it.wikipedia.org/wiki?curid=4817511", "title": "Michelangelo Biondo", "text": "Biografia.\nSecondo Apostolo Zeno (ma non era della stessa opinione Giammaria Mazzuchelli), era discendente di Flavio Biondo.\nStabilitosi a Napoli, vi studi\u00f2 arti e medicina sotto la guida di Agostino Nifo. Nel 1521 spos\u00f2 la nobildonna napoletana Giulia Marzia Martina, ma il matrimonio, dettato da una passione prepotente ma momentanea, fu infelice.\nDopo la laurea in filosofia e medicina, si dedic\u00f2 alla professione di medico che lo port\u00f2 a viaggiare dentro e fuori l'Italia.\nTrascorse i primi anni in Campania, dove strinse molte amicizie, in particolare con P. Palmieri e Paolo Tucca.\nPer primo propose di medicare ferite e contusioni utilizzando acqua fredda."}
{"id": "4817514", "revid": "767487", "url": "https://it.wikipedia.org/wiki?curid=4817514", "title": "Silver City Bonanza", "text": "Silver City Bonanza \u00e8 un film del 1951 diretto da George Blair.\n\u00c8 un western statunitense con Rex Allen, Buddy Ebsen e Mary Ellen Kay.\nProduzione.\nIl film, diretto da George Blair su una sceneggiatura di Robert Creighton Williams, fu prodotto da Melville Tucker per la Republic Pictures e girato a Santa Clarita, a Big Bear Lake (San Bernardino National Forest) e nell'Iverson Ranch a Chatsworth, Los Angeles, California, da fine ottobre al 10 novembre 1950.\nDistribuzione.\nIl film fu distribuito negli Stati Uniti dal 1\u00ba marzo 1951 al cinema dalla Republic Pictures.\nAltre distribuzioni:\nPromozione.\nLa tagline \u00e8: \"Rip-roaring round-up of action! music! thrills!\"."}
{"id": "4817521", "revid": "1147656", "url": "https://it.wikipedia.org/wiki?curid=4817521", "title": "Giovanni Francesco Bini", "text": "Biografia.\nFu dapprima abbreviatore apostolico, collaboratore del Segretariato per i brevi Paolo Sadoleto. In seguito fu egli stesso Segretariato per i brevi ai principi e per le lettere latine sotto tre differenti papi: Giulio III, Marcello II e Paolo IV; negli ultimi anni fu canonico della Basilica di Santa Maria Maggiore.\nAmico di Francesco Berni, ne chios\u00f2 le opere."}
{"id": "4817522", "revid": "1406147", "url": "https://it.wikipedia.org/wiki?curid=4817522", "title": "Unione Sportiva Arezzo 1972-1973", "text": "Questa voce raccoglie le informazioni riguardanti l'Unione Sportiva Arezzo nelle competizioni ufficiali della stagione 1972-1973."}
{"id": "4817535", "revid": "125679488", "url": "https://it.wikipedia.org/wiki?curid=4817535", "title": "Bartolomeo Maggi", "text": "Biografia.\nDopo aver insegnato Anatomia ed esercitato la chirurgia a Bologna, Bartolomeo Maggi venne chiamato a Roma, come archiatra di papa Giulio III. \nIn veste di medico dell'esercito pontificio, partecip\u00f2 all'assedio della Mirandola insieme al collega Giovanni Francesco Rota. Nei campi di battaglia, in particolare, aveva avuto modo di affinare la sua conoscenza teorica e pratica sulle amputazioni. \nLa sua opera pi\u00f9 importante \u00e8 un trattato sulle ferite da arma da fuoco. "}
{"id": "4817538", "revid": "729019", "url": "https://it.wikipedia.org/wiki?curid=4817538", "title": "Battaglia di Solway Moss", "text": "La battaglia di Solway Moss si combatt\u00e9 nel luogo omonimo presso il fiume Esk sul lato inglese degli Scottish Borders il 24 novembre 1542 fra le forze dell'esercito inglese e quelle degli scozzesi. Il luogo dello scontro \u00e8 attualmente sotto l'egida dell'English Heritage.\nLo scontro.\nQuando Enrico VIII d'Inghilterra ruppe con la Chiesa cattolica attorno al 1536 chiese al nipote Giacomo V di Scozia di seguirlo sulla stessa strada, ma egli rifiut\u00f2 preferendo rimanere fedele al Vaticano e peggio ancora rifiut\u00f2 di incontrare lo zio presso York. Furioso Enrico decise di ordinare delle spedizioni oltre i confini inglesi e per tutta risposta Giacomo ordin\u00f2 al Guardiano delle Marche Scozzesi Robert Maxwell, V Lord Maxwell di raccogliere un esercito per fronteggiare l'avanzata inglese.\nIl 24 novembre 1542 l'esercito scozzese, composto da circa 15.000-18.000 uomini pass\u00f2 in Inghilterra passando il confine nella regione degli Scottish Borders, Robert Maxwell, bench\u00e9 non fosse mai stato incaricato ufficialmente, asser\u00ec che sarebbe stato lui stesso a guidare l'esercito. Secondo il nobile scozzese George Douglas di Pittendreich e qualche altra cronaca pi\u00f9 tardiva Oliver Sinclair dichiar\u00f2 che, in assenza di Maxwell, sarebbe stato lui a condurre la battaglia, secondo i racconti coevi gli altri comandanti rifiutarono questa condizione e la struttura di comando cadde in pezzi. I comandanti inglesi Thomas Wharton, I barone di Wharton e William Musgrove stesero un resoconto dello scontro e secondo loro alla fine fu Maxwell a guidare gli scozzesi in battaglia e combatt\u00e9 al fianco degli altri nobili. \nLo sconfinamento degli scozzesi in terra inglese avvenne nei pressi della localit\u00e0 chiamata Solway Moss dove incontrarono Wharton e i suoi 3.000 uomini, la battaglia non fu altro che uno scontro scoordinato tanto che gli inglesi la descrissero come una sorta di rovinosa caduta che condusse gli scozzesi fra i fiumi Esk e Lyne. Gli scozzesi dopo un primo scontro con una carica di cavalleria presso Akeshawsill si diressero verso il villaggio di Arthuret andando cos\u00ec a trovarsi circondati da un lato dall'Esk e dalle torbiere dall'altro (\"moss\" in inglese sta anche per \"torbiera\") decidendo cos\u00ec di arrendersi agli inglesi, mentre furono diversi gli scozzesi che annegarono fra le paludi e nel fiume.\nGiacomo non era presente alla battaglia, era rimasto a Lochmaben e da l\u00ec si diresse verso il Falkland Palace, umiliato e ammalato mor\u00ec poche settimane dopo lasciando il trono alla figlia piccolissima, Maria Stuarda.\nI prigionieri.\nLe perdite sul campo di battaglia vero e proprio si crede siano state scarse da entrambi gli schieramenti, molti furono i prigionieri fra cui Sinclair, Gilbert Kennedy, III conte di Cassilis, William Cunningham, IV conte di Glencairn e lo stesso Maxwell. Un buon numero di ostaggi presi vennero quindi rilasciati dagli inglesi in cambio di altri \"pegni\", persone che andavano come prigionieri al posto loro.\nIl 14 dicembre Wharton fece resoconto della battaglia al Consiglio privato di sua maest\u00e0 che ordin\u00f2 che gli ostaggi scozzesi facessero il loro ingresso a Londra con la croce di sant'Andrea sul petto. Secondo l'ambasciatore Eustace Chapuys tutti i prigionieri presenziarono alla corte di Enrico durante le celebrazioni del Natale, poterono parlare con l'ambasciatore francese l\u00ec presente e il re don\u00f2 loro, ironicamente, delle catene dorate. Tutti quanti vennero trattati con il dovuto riguardo nella speranza che, una volta tornati in patria a seguito del pagamento del riscatto, avrebbero accettato di supportare la causa inglese. Qualche prigioniero di alto rango venne scambiato a Carlisle il 10 gennaio quando i \"pegni\" si presentarono al loro posto, sempre secondo Chapuys il ritorno di qualche prigioniero non fu ben visto dal governo scozzese che sostenne che essi non fossero dei traditori per aver perso lo scontro o che, ormai, fossero sotto l'effetto degli inglesi. Quando le loro famiglie vennero arrestati essi non poterono produrre i loro pegni e restarono quindi prigionieri nella citt\u00e0 di confine di Berwick-upon-Tweed.\nFra i prigionieri si contarono:"}
{"id": "4817541", "revid": "247222", "url": "https://it.wikipedia.org/wiki?curid=4817541", "title": "Circle of Love", "text": "Circle of Love \u00e8 l'undicesimo album della Steve Miller Band, pubblicato dalla Capitol Records nel 1981."}
{"id": "4817543", "revid": "2160814", "url": "https://it.wikipedia.org/wiki?curid=4817543", "title": "Paolo Del Rosso", "text": "Biografia.\nFiglio di Pierozzo, appartenente a una famiglia fiorentina della borghesia artigianale, politicamente di idee repubblicane, nel 1530 al ritorno dei Medici fu bandito da Firenze.\nRifugiatosi a Napoli, la sua preparazione militare gli permise di entrare al servizio di Anton Francesco Albizzi, importante fuoriuscito antimediceo, al seguito del quale partecip\u00f2 alla battaglia di Montemurlo il 1\u00ba agosto 1537, che fu fatale al suo capitano, catturato e poi giustiziato.\nRimasto senza protettore, il Del Rosso inizi\u00f2 la sua attivit\u00e0 letteraria. \u00c8 del 1544 l'opera a cui pi\u00f9 di tutte \u00e8 legato il suo nome: la prima traduzione italiana delle \"Vite de dodici Cesari\" di Svetonio, stampata a Roma da Antonio Blado a spese di Francesco Priscianese, altro esule fiorentino.\nA lui risale la celebre resa in italiano: \"Il dado \u00e8 tratto\", divenuta anch'essa proverbiale, della celeberrima frase cesariana: \"Alea iacta est\".\nNel 1545 a Napoli apparvero le \"Regole, osservanze et avvertenze sopra lo scrivere correttamente la lingua volgare toscana in prosa &amp; in versi\". Nel frattempo si era trasferito in Francia, dove gi\u00e0 nel 1542-1543 era entrato in relazione con Leone Strozzi e dove esegu\u00ec la sua traduzione del \"De viris illustribus urbis Romae\", allora attribuito a Plinio il Giovane, stampata da Gabriele Giolito de Ferrari a Venezia e contemporaneamente pubblicata anche da Guglielmo Rouillo a Lione nel 1546. \nTra il 1546 e il 1552, al seguito dello Strozzi, il Del Rosso divenne cavaliere gerosolimitano e interruppe l'attivit\u00e0 di scrittore per riprendere quella militare, viaggiando nel Mediterraneo e combattendo contro i Turchi.\nNel luglio 1553 per\u00f2 il granduca Cosimo riusc\u00ec a ottenere dal papa Giulio III la sua consegna, cosicch\u00e9 il Dal Rosso fu condannato per cospirazione e rinchiuso nella torre di Pisa.\nDurante la prigionia tradusse i \"Salmi\" di Davide, il \"De anima\" di Aristotele e ridusse in terza rima la \"Fisica\" dello stesso Aristotele: quest'ultima opera venne pubblicata postuma nel 1578 a Parigi a cura di lacopo Corbinelli.\nNel gennaio 1566 impetr\u00f2 finalmente la grazia dal granduca e nello stesso anno fu ammesso nell'Accademia Fiorentina.\nMor\u00ec a Firenze il 13 gennaio 1569 e fu sepolto nella chiesa di S. Marco."}
{"id": "4817546", "revid": "645828", "url": "https://it.wikipedia.org/wiki?curid=4817546", "title": "Gavriil Baranovskiy", "text": ""}
{"id": "4817549", "revid": "92723", "url": "https://it.wikipedia.org/wiki?curid=4817549", "title": "Casa dell'Ara Massima", "text": "La casa dell'Ara Massima \u00e8 una casa di epoca romana, sepolta durante l'eruzione del Vesuvio del 79 e ritrovata a seguito degli scavi archeologici dell'antica Pompei: viene anche chiamata casa di Narciso o casa di Pinario.\nStoria.\nNon si conosce con esattezza la data di costruzione della casa dell'Ara Massima, anche se alcune murature sono datate intorno al III secolo a.C.: dalle tracce di restauri in alcune decorazioni degli ambienti si deduce che questa venne ristrutturata a seguito del terremoto di Pompei del 62, anche se dalla realizzazione degli affreschi si denotava la decadenza economica del proprietario, di cui non si conosce il nome n\u00e9 tantomeno il mestiere, nonostante il ritrovamento di numerosi reperti, come oggetti in bronzo, attrezzatura per la pesca, lampade e un tavolo con piedistallo raffigurante una sfinge, conservato al museo archeologico nazionale di Napoli. Sepolta sotto una coltre di ceneri e lapilli durante l'eruzione del Vesuvio del 79 \u00e8 stata riportata alla luce tra il 1903 ed il 1904, oltre ad indagini svolte nella strada antistante nel 1905: sebbene il materiale vulcanico nei pressi dell'ingresso fosse stato rimosso, all'interno non sono stati trovati segni di una precedente esplorazione.\nDescrizione.\nLa casa dell'Ara Massima \u00e8 situata lungo via del Vesuvio ed ha un'estensione pari a centottontasette metri quadrati: segue uno schema irregolare in quanto tutta la struttura \u00e8 organizzata intorno all'atrio, manca di peristilio ed \u00e8 dotata di un piano superiore, dal quale sono stati recuperati numerosi reperti ma di cui \u00e8 stato impossibile ricostruirne l'esatta planimetria. Superate le fauci d'ingresso, che presentano un'alta zoccolatura in rosso ed un intonaco bianco, oltre a pavimento in cocciopesto, che si ritrova poi in tutto il resto dell'abitazione, si accede direttamente all'atrio, di tipo tuscanico, con \"impluvium\" centrale, dotato di due canaletti di scolo che permettevano il deflusso delle acque direttamente in strada: l'ambiente ha la parete sud e quella ovest con zoccolatura in rosso e zona mediana bianca, e la parte nord ed ovest, con zoccolatura in nero; inoltre la parete ovest presenta una grossa nicchia con un pannello centrale giallo arricchito con figure umane ed una nicchia con pannelli bianchi incorniciati in rosso con quadretto centrale raffigurante \"Narciso che si specchia\", caratteristico in quanto viene riprodotta la figura dell'uomo riflessa nell'acqua, adornato da creature fantastiche, mentre nella parete nord, tra due porte, \u00e8 stata ricavata una piccola nicchia adibita a larario, con sotto una rappresentazione di due serpenti intrecciati; nei pressi della parete ovest \u00e8 stato rinvenuto un vaso in bronzo, probabilmente utilizzato come base di una statua. \nAi lati delle fauci si aprono due stanze: sulla destra una sorta di ripostiglio nel quale sono stati ritrovati numerosi oggetti da cucina, che aveva la funzione sia di secondo ingresso alla casa sia di accesso al piano superiore tramite una scala e la decorazione si riduce ad una zoccolatura in rosa, zona superiore in bianco e pavimento in terra battuta; sulla sinistra invece \u00e8 un cubicolo con pitture in quarto stile, che si ritrovano anche negli altri ambienti, caratterizzati da pannelli in rosso e gialli separati da strisce nere, stesso colore della zoccolatura, a cui si aggiungono riproduzioni di uccelli.\nLungo la parete sud si trova il tablino ed il triclinio: la prima stanza ha perso nella parete sud la decorazione, mentre nel resto nell'ambiente si ritrova una zoccolatura nera ed una zona mediana in rosso, arricchita con pannelli centrali in giallo nei quali sono affrescati \"Selene e Endimione dormiente\", \"La scoperta di Arianna\", \"Marte e Venere\" e \"Ercole all'Ara Massima\", affresco da cui la casa prende il nome, il tutto arricchito con medaglioni con ritratto di donna; completano il tablino delle mensole sulle quali erano probabilmente poggiati statue e quadri ed al suo interno, al momento dello scavo, sono state rinvenute centotr\u00e9 perle in vetro ed un orecchino in oro, oltre ad un gran numero di lampade. Il triclinio \u00e8 affrescato con uno zoccolo nero nel quale sono dipinti flora e fauna tipica delle paludi, mentre la zona mediana \u00e8 tripartita con ai lati raffigurazioni di elementi architettonici e cibo ed al centro i quadretti di \"Arianna scoperta da una Menade\" e \"Endimione disteso nel sonno sotto lo sguardo di Selene\": da questo ambiente doveva partire una scala provvisoria per il piano superiore.\nLungo il lato ovest dell'atrio si apre un piccolo peristilio intonacato in grigio, mentre lungo il lato nord si trovano gli ambienti di servizio: seguono infatti nell'ordine una grande sala affrescata in rosso, una cucina con focolare, una latrina ed un negozio che d\u00e0 accesso anche alla strada."}
{"id": "4817550", "revid": "854974", "url": "https://it.wikipedia.org/wiki?curid=4817550", "title": "Spesa delle amministrazioni pubbliche", "text": ""}
{"id": "4817557", "revid": "110157", "url": "https://it.wikipedia.org/wiki?curid=4817557", "title": "Lo scassinatore", "text": "Lo scassinatore (\"The Burglar\") \u00e8 un romanzo di David Goodis pubblicato nel 1953. Da questo romanzo \u00e8 stato tratto l'omonimo film del 1957 con Dan Duryea e Jayne Mansfield.\nTrama.\nTre del mattino. Nat Harbin, i suoi due complici e la bella (e un poco svampita) Gladden si sono fermati con la loro auto vicino ad una casa che vogliono svaligiare. Poco dopo Harbin esce dall'auto e si dirige ad una finestra e l'apre senza alcuna difficolt\u00e0. Nel frattempo anche gli altri tre complici si sono posizionati, esternamente alla casa, come da piano prestabilito. Nat entra in casa, si dirige verso la cassaforte e riesce ad aprirla. Durante il furto una pattuglia di polizia si ferma accanto alla loro auto, ma questo rallenta soltanto il loro lavoro. Il furto si rileva molto fruttuoso, visto che riescono a rubare una valigia piena di smeraldi.\nDopo aver eseguito il furto si dirigono verso il loro rifugio, una casa chiamata il Punto, piuttosto squallida nel quartiere Kensington nella citt\u00e0 di Philadelphia. Quella sera stessa Nathaniel e Gladden vanno a cena fuori e, mentre cenano, Nathaniel riesce a \"convincere\" Gladden ad andare in vacanza per qualche giorno, da sola, ad Atlantic City.\nIl giorno dopo Nat accompagna Gladden a prendere il treno per Atlantic City. Quella sera stessa cena fuori, da solo, in un modesto ristorante e mentre cena vede in sala una bellissima donna, Della, che lo sta guardando. Lei riesce ad agganciarlo ed escono insieme dal ristorante. Passano insieme tutta la notte ed il giorno successivo lui molla i suoi amici e complici e si trasferisce a casa di lei. Ci vuole poco perch\u00e9 Nat Harbin capisca che \u00e8 cascato in una trappola che Della e Charley gli hanno teso.\nNat dopo aver scoperto che il vero scopo di Della e Charley sono gli smeraldi, torna dai suoi amici al Punto e li riesce, con grande difficolt\u00e0, a convincere Baylock e Dohmer a partire immediatamente per Atlantic City. Lo scopo \u00e8 andare da Gladden per poterla salvare da questa trappola.\nIl romanzo continua con Nat e compagni che uccidono tre poliziotti durante il tragitto tra Philadelphia e Atlantic City, e di come Nat, una volta arrivato ad Atlantic City riesce a trovare Gladden per avvertirla del pericolo imminente."}
{"id": "4817580", "revid": "287204", "url": "https://it.wikipedia.org/wiki?curid=4817580", "title": "Terza Categoria 1909-1910", "text": "I campionati di Terza Categoria della stagione 1909-1910 furono la sesta edizione di questo campionato di calcio. Questa fu la prima volta che la manifestazione venne organizzata dai neonati Comitati regionali. \nFu disputato e gestito a livello regionale in modo da evitare eccessive spese di trasporto alle squadre partecipanti.\nFormula.\nIl campionato, giocato fra i mesi di marzo e maggio per motivi meteorologici (dopo il disgelo dei piccoli campi non cintati), veniva stilato dai Comitati Regionali, o dai dirigenti delegati dall'Assemblea Federale di luglio/agosto se il comitato non era stato ancora costituito, a seconda del numero delle societ\u00e0 iscritte e ripartite in uno o pi\u00f9 gironi a seconda delle distanze chilometriche.\nLa vincitrice di ciascun girone accedeva a un girone finale in cui la prima classificata si aggiudicava il titolo. La competizione non ebbe una finale nazionale.\nIl calendario non fu organizzato allo stesso modo da tutti i Comitati Regionali. Per poter arrivare ad un termine comune (la F.I.G.C. non imponeva un termine perentorio e comunque prima dell'arrivo della \"canicola\" di inizio maggio) si optava spesso per i \"gironi di sola andata\" perch\u00e9 il girone all'italiana detto all'epoca \"a girone doppio\" non era applicabile viste le ridotte domeniche utilizzabili.\nAvvenimenti.\nNelle regioni Emilia, Puglia e Lazio vennero organizzati per la prima volta, essendo stati demandati ai Comitati Regionali appena costituiti. In diverse regioni parteciparono le seconde e terze squadre di club le cui prime formazioni giocavano nei campionati maggiori, anche se alcuni grandi club, come il , cominciarono a defezionare da questa categoria, utilizzando invece come vivaio le piccole societ\u00e0 concittadine.\nSi fa menzione storica, riguardo agli effetti delle varie competizioni, dell'inizio delle carriere sportive verso gli alti livelli di e , dall'anno successivo iscritte rispettivamente in Prima e Seconda Categoria, e dell'inizio dell'egemonia bianco-celeste sui campionati ufficiali romani e meridionali, che durer\u00e0 per anni anche dopo il periodo bellico. La categoria cominci\u00f2 infatti ad accogliere molte squadre titolari, ancor pi\u00f9 della Seconda Categoria che aveva costi molto maggiori senza avere il fascino di vertice della Prima Categoria.\nLombardia.\nIl campionato fu organizzato ancora dai delegati nominati nell'assemblea federale in quanto i comitati regionali furono inizialmente concepiti come organi periferici e quindi non ne furono istituiti nella regione sede della Federazione.\nGirone milanese.\nClassifica finale.\nLegenda:\nNote:\nGirone provinciale.\nSquadre partecipanti.\n\"La Victoria\", unica squadra provinciale iscritta al campionato, va direttamente in finale.\nGirone finale.\nClassifica finale.\nLegenda:\nNote:\nPiemonte.\nGirone torinese.\nClassifica finale.\nLegenda:\nNote:\nGirone provinciale.\nClassifica finale.\nLegenda:\nNote:\nGirone finale.\nClassifica finale.\nLegenda:\nNote:\nVeneto.\nClassifica finale.\nLegenda:\nNote:\nLiguria.\nGirone genovese.\nClassifica finale.\nLegenda:\nNote:\nGirone provinciale.\nSquadre partecipanti.\nLa Savonese, unica squadra provinciale iscritta al campionato, va direttamente in finale.\nGirone finale.\nClassifica finale.\nLegenda:\nNote:\nEmilia.\nClassifica.\nLegenda:\nNote:\nToscana.\nGirone fiorentino.\nClassifica finale.\nLegenda:\nNote:\nGirone livornese.\nClassifica finale.\nLegenda:\nNote:\nGirone pisano.\nSquadre partecipanti.\nIl Pisa, unica squadra pisana iscritta al campionato, va direttamente in finale.\nGirone finale.\nClassifica finale.\nLegenda:\nNote:\nLazio.\nClassifica.\nLegenda:\nNote:\nCampania.\nGirone napoletano.\nClassifica finale.\nLegenda:\nNote:\nGirone provinciale.\nSquadre partecipanti.\nLa Robur di Caserta, unica squadra provinciale iscritta al campionato, va direttamente in finale. \nGirone finale.\nClassifica finale.\nLegenda:\nNote:\nPuglia.\nClassifica finale.\nLegenda:\nNote:\nNote.\nA parit\u00e0 di punteggio le squadre vanno classificate a pari merito."}
{"id": "4817582", "revid": "247222", "url": "https://it.wikipedia.org/wiki?curid=4817582", "title": "Abracadabra (album Steve Miller Band)", "text": "Abracadabra \u00e8 il dodicesimo album della Steve Miller Band, pubblicato dalla Capitol Records nel 1982. Il disco fu registrato nel 1981 al \"Capitol Studios\" di Hollywood (California)."}
{"id": "4817584", "revid": "1305772", "url": "https://it.wikipedia.org/wiki?curid=4817584", "title": "Chutes Too Narrow", "text": "Chutes Too Narrow \u00e8 il secondo album discografico in studio del gruppo musicale indie rock statunitense The Shins, pubblicato nell'ottobre 2003 dalla Sub Pop Records.\nTracce.\nTutte le tracce sono state scritte e composte da James Mercer."}
{"id": "4817591", "revid": "716642", "url": "https://it.wikipedia.org/wiki?curid=4817591", "title": "Pasquale Atripaldi", "text": "Carriera.\nGiocatore.\nCresce nelle giovanili del , dove milita tra il 1940 e il 1943. Dal 1945 al 1946 ha giocato nelle serie minori nella squadra campana dell'Alba Sant'Agata e poi nel in Serie C, per poi passare al come riserva di Remo Peroncelli. Nella stagione 1947-1948 ha giocato in Serie B, collezionando 7 presenze. \u00c8 poi rimasto in rosa anche nella stagione 1948-1949, nella quale ha giocato altre 7 partite, e nella stagione 1949-1950, nella quale \u00e8 sceso in campo in 6 occasioni. Successivamente ha giocato in Serie C con la Toma Maglie fino al 1952, anno in cui \u00e8 stato messo in lista di trasferimento.\nAllenatore.\nNella stagione 1971-1972 \u00e8 subentrato a Nicola D'Alessio Monte sulla panchina del , squadra di Serie B, con cui aveva lavorato come vice nelle due stagioni precedenti; ha allenato i rossoneri dal 9 gennaio 1972 fino a fine stagione, senza riuscire ad impedirne la retrocessione in Serie C. In seguito, ha allenato per mezza stagione l'Ischia. \u00c8 tornato sulla panchina della squadra campana il 26 ottobre 1980 in sostituzione di Francesco Paolo Specchia, ed ha chiuso il campionato di Serie C2 all'11\u00ba posto in classifica."}
{"id": "4817602", "revid": "767487", "url": "https://it.wikipedia.org/wiki?curid=4817602", "title": "Erion Dushku", "text": "Carriera.\nClub.\nNella sua carriera ha giocato con le seguenti squadre: Kastrioti, Teuta, KF Tirana e Flamurtari Valona.\nNazionale.\nHa collezionato anche 4 presenze con la Nazionale albanese Under-21.\nStatistiche.\nPresenze e reti nei club.\n\"Statistiche aggiornate al 26 aprile 2015.\""}
{"id": "4817606", "revid": "1012621", "url": "https://it.wikipedia.org/wiki?curid=4817606", "title": "Ren\u00e9 Boylesve", "text": ""}
{"id": "4817609", "revid": "287204", "url": "https://it.wikipedia.org/wiki?curid=4817609", "title": "Pierre Am\u00e9d\u00e9e Jaubert", "text": "Fu anche un accademico, orientalista, traduttore, politico e viaggiatore. Fu il \"consigliere orientalista e dragomanno preferito\" di Napoleone.\nBiografia.\nNato ad Aix-en-Provence, Jaubert fu uno dei pupilli di Antoine-Isaac Silvestre de Sacy, del quale tenne il discorso funebre nel 1838. Jaubert fu interprete di Napoleone Bonaparte durante la campagna d'Egitto del 1798-1799, nella quale fu membro dell'Istituto egiziano di scienze ed arti.\nDopo il ritorno a Parigi ricopr\u00ec numerosi incarichi di governo. Nel 1802 accompagn\u00f2 Horace S\u00e9bastiani nella sua missione in oriente, e nel 1804 si rec\u00f2 nell'impero Ottomano, per assistere S\u00e9bastiani ad Istanbul.\nNel 1805 fu inviato presso la dinastia Qajar in Persia nella cosiddetta \"missione Jaubert\", per stringere un'alleanza con lo sci\u00e0 Fath Ali Shah, ma lungo la via fu catturato ed imprigionato in una cisterna vuota per quattro mesi dal pasci\u00e0 di Do\u011fubeyaz\u0131t. A Jaubert fu permesso di proseguire solo dopo la morte del pasci\u00e0. Svolse con successo la missione, e si riun\u00ec a Napoleone nel ducato di Varsavia (1807). Am\u00e9d\u00e9e Jaubert fu presente al palazzo di Finckenstein per la negoziazione del Trattato di Finckenstein che il 27 aprile 1807 decise l'alleanza franco-persiana.\nAlla vigilia della caduta di fu nominato \"charg\u00e9 d'affaires\" a Costantinopoli.\nLa restaurazione francese mise fine alla sua carriera diplomatica, ma nel 1818 intraprese un viaggio governativo per aiutare il Tibet, grazie al quale introdusse in Francia 400 capre del Kashmir. Jaubert pass\u00f2 il resto della vita a studiare, scrivere ed insegnare. Divenne professore di lingua persiana al \"Coll\u00e8ge de France\" e direttore della \"\u00c9cole des langues orientales\". Nel 1830 fu eletto membro della \"Acad\u00e9mie des inscriptions et belles-lettres\". Nel 1841 fu nominato par\u00eca di Francia e membro del Consiglio di Stato. Mor\u00ec a Parigi.\nOltre ad articoli sul \"Journal Asiatique\", pubblic\u00f2 \"Voyage en Arm\u00e9nie et en Perse\" (1821) e \"Elements de la grammaire turque\" (1823\u20131834)."}
{"id": "4817612", "revid": "158913", "url": "https://it.wikipedia.org/wiki?curid=4817612", "title": "Ren\u00e9 Tardivaux", "text": ""}
{"id": "4817614", "revid": "71433", "url": "https://it.wikipedia.org/wiki?curid=4817614", "title": "Getaway (film 2013)", "text": ""}
{"id": "4817615", "revid": "767487", "url": "https://it.wikipedia.org/wiki?curid=4817615", "title": "Stage to Blue River", "text": "Stage to Blue River \u00e8 un film del 1951 diretto da Lewis D. Collins.\n\u00c8 un western statunitense con Whip Wilson, Fuzzy Knight, Phyllis Coates e Lee Roberts.\nProduzione.\nIl film, diretto da Lewis D. Collins su una sceneggiatura di Joseph F. Poland, fu prodotto da Vincent M. Fennelly per la Silvermine Productions e girato nell'Iverson Ranch a Chatsworth, Los Angeles, California, Il titolo di lavorazione fu \"Stage from Amarillo\".\nDistribuzione.\nIl film fu distribuito negli Stati Uniti dal 30 dicembre 1951 al cinema dalla Monogram Pictures.\nPromozione.\nLe tagline sono:"}
{"id": "4817619", "revid": "436907", "url": "https://it.wikipedia.org/wiki?curid=4817619", "title": "The Bones of What You Believe", "text": "The Bones of What You Believe \u00e8 il primo album in studio del gruppo musicale scozzese Chvrches, pubblicato nel settembre 2013."}
{"id": "4817623", "revid": "767487", "url": "https://it.wikipedia.org/wiki?curid=4817623", "title": "Avamposto telegrafico", "text": "Avamposto telegrafico (\"Overland Telegraph\") \u00e8 un film del 1951 diretto da Lesley Selander.\n\u00c8 un western statunitense con Tim Holt, Gail Davis, Hugh Beaumont, Mari Blanchard, George Nader e Robert J. Wilke.\nProduzione.\nIl film, diretto da Lesley Selander su una sceneggiatura di Adele Buffington e un soggetto di Carroll Young, fu prodotto da Herman Schlom per la RKO Radio Pictures e girato a Santa Clarita, nell'Andy Jauregui Ranch a Newhall, nell'Iverson Ranch a Chatsworth, e nelWalker Ranch a Newhall, California, dal 19 giugno a fine giugno 1951.\nDistribuzione.\nIl film fu distribuito con il titolo \"Overland Telegraph\" negli Stati Uniti dal 15 dicembre 1951 al cinema dalla RKO Radio Pictures.\nAltre distribuzioni:\nPromozione.\nLe tagline sono:"}
{"id": "4817624", "revid": "1543377", "url": "https://it.wikipedia.org/wiki?curid=4817624", "title": "Andrew Bloxam", "text": "Era un sacerdote anglicano, che nella seconda parte della sua vita svilupp\u00f2 un grande interesse per la botanica. Fu il naturalista ufficiale del viaggio della HMS \"Blonde\", una fregata a vela di circa 1100\u00a0ton, che comp\u00ec un importante viaggio a scopi scientifici fra il 1824 ed il 1826, su una rotta che puntava su Capo Horn, risaliva il continente americano nel Pacifico fino alle isole Hawaii per poi rientrare lungo una rotta non molto diversa, in Inghilterra. Nel corso di questo viaggio Bloxam raccolse una gran quantit\u00e0 di esemplari di fauna avicola. Di suo principale interesse nello studio della botanica furono il genere \"Rubus\" e la \"Rosa\", oltre che i funghi.\nBiografia.\nAndrew era il quarto figlio del reverendo Richard Rouse Bloxam, ispettore scolastico presso la \"Rugby school\", e di Ann Lawrence, sorella del pittore Thomas Lawrence. Comp\u00ec i suoi studi dapprima nella scuola del padre, dal 1809, e poi, dal 1820, nel Worcester College di Oxford.\nNel 1824 venne nominato naturalista presso la spedizione della fregata HMS \"Blonde\", comandata dal capitano George Byron, 7\u00ba barone Byron e cugino del noto poeta e uomo politico George Gordon Byron, mentre suo fratello, R. Rowland Bloxam, fu nominato cappellano della spedizione.\nIl viaggio dur\u00f2 oltre diciotto mesi, durante i quali Andrew pot\u00e9 visitare il Sud America e varie isole del Pacifico, fra le quali le Gal\u00e1pagos e le Hawaii (allora chiamate Isole Sandwich). Gran parte del materiale raccolto da Andrew in questo viaggio entr\u00f2 infine in possesso del British Museum.\nRientrato dal viaggio il 15 marzo 1826, ricevette il 25 giugno successivo gli ordini come ministro della Chiesa anglicana.\nTrascorse un periodo nel Leicestershire e come curato ad Atherstone, prima di divenire vicario a Twycross (1840 circa). Nel 1872 fu nominato vicario di Radford Semele e poco dopo rettore di Harborough Magna, ove mor\u00ec nel 1878. Era sposato con Ann(e) Roby.\nIl viaggio sulla \"Blonde\".\nScopi ed itinerario.\nLo scopo principale del viaggio fu la traslazione in patria delle salme del re delle Hawaii Kamehameha II e della regina Kamamalu, che erano deceduti di morbillo durante la loro visita in Inghilterra. La Royal Horticultural Society invi\u00f2 il botanico James Macrae, il cui diario manoscritto venne stampato da William Wilson e pubblicato nel 1922.\nLa nave lasci\u00f2 Spithead, in Inghilterra, il 28 settembre 1824. Dopo uno scalo a Madeira, la spedizione raggiunse Rio de Janeiro il 27 novembre 1824. Dopo un certo tempo trascorso sia a Rio che nell'Isola di Santa Catarina, la spedizione part\u00ec il 1\u00ba gennaio 1825 per Valpara\u00edso, ove giunse il 4 febbraio 1825. La \"Blonde\" fece quindi vela verso nord, raggiungendo Callao, in Per\u00f9, il 16 marzo 1825, quindi si diresse verso le isole Gal\u00e1pagos, ove rimase dal 25 marzo al 3 aprile 1825, per poi salpare alla volta delle Hawaii, che furono raggiunte il 4 maggio 1825.\nLa sosta nelle isole Hawaii dur\u00f2 fino al 18 luglio 1825, quando la \"Blonde\" part\u00ec con meta Tahiti, ma in effetti essa raggiunse l'isola di Malden il 30 luglio 1825, quindi raggiunse Mauke nelle isole Cook l'8 agosto 1825, intraprendendo quindi la rotta di ritorno per Valpara\u00edso, ove la fregata giunse il 6 settembre 1825. Dopo aver impiegato un certo tempo per esplorare la costa del Cile, la spedizione lasci\u00f2 Valpara\u00edso il 13 ottobre 1825, diretta infine verso l'isola di Sant'Elena, nell'Atlantico meridionale, che venne raggiunta il 23 gennaio 1826. Cinque giorni dopo la \"Blonde\" ripart\u00ec per l'Inghilterra, giungendovi a Spithead il 15 marzo 1826, dopo un'assenza di 532 giorni.\nIl contributo di Bloxam come naturalista.\nSebbene pi\u00f9 avanti nella sua vita Bloxm sia diventato un noto micologo e botanico ed abbia classificato circa 20 specie di funghi e piante, il suo contributo durante questo viaggio riguard\u00f2 principalmente l'ornitologia.\nAl tempo del viaggio sulla \"Blonde\" egli era giovane ed inesperto. Secondo il diario di Macrae, cos\u00ec come \u00e8 stato edito da Wilson: \u00ab Andrew Bloxom agiva come una specie di naturalista dilettante sulla \"Blonde\"\u00bb; il diario contiene altri sprezzanti commenti su Bloxam. Diverso era il punto di vista della scrittrice Maria Graham (poi Maria Callcott): \u00abDelle poche informazioni di Storia naturale che l'opera [il di lei libro \"n.di r. \"] contiene, essa \u00e8 principalmente debitrice alla zelante attenzione di Mr. A. Bloxam [..] che, pur non essendo un esperto naturalista, merita la stima di un diligente e sensibile collezionista\u00bb Ella \u00e8 a sua volta critica nei confronti di Macrae, sostenendo di rimpiangere che \u00ab\u2026 l'esperto raccoglitore di campioni botanici, che sulla \"Blonde\" fino alle Isole Sandwich, non deve aver reso alcun conto delle piante [..] che aveva raccolto.\u00bb\nPer lungo tempo le uniche registrazioni di Bloxam naturalista durante il viaggio furono un brevissimo capitolo nel libro della Graham e solo nel 1925 venne pubblicato il suo diario.\nTra il 1986 e il 1996 Olson pubblic\u00f2 dettagliati studi sull'opera ornitologica di Bloxam nelle isole Hawaii, basati sia sul suo diario che su un libro di annotazioni non ancora dato alle stampe. Sebbene Olson riecheggi le critiche a Bloxam (\u00ab\u2026l'immaturo, umile e non troppo ardente naturalista della nave\u00bb), egli sostiene anche che le descrizioni fornite da Bloxam possiedono una lodevole cura e che i metodi usati per preparare i campioni ha garantito loro condizioni notevolmente buone\nEssendo stato incaricato dall'Ammiragliato, al suo ritorno Bloxam scrisse a questo per ringraziarlo e rendere conto dei campioni da lui raccolti. Un fusto conteneva campioni geologici e mineralogici, oltre ad insetti, conchiglie ed altri oggetti marini provenienti dal Sudamerica e dalle isole del Pacifico visitate dalla \"Blonde\". Due casse contenevano circa un centinaio di campioni di uccelli. Di questi, 27 campioni di 11 specie provenivano dalle Hawaii.\nUno degli uccelli pi\u00f9 noti della collezione di Bloxam \u00e8 stato l'\"\u02bb\u0100maui\", o \"Tordo di Oahu\", che egli originariamente denomin\u00f2 \"Turdus woahensis\" (oggi \"Myadestes lanaiensis woahensis\"). I campioni del 1825 di Bloxam sono gli unici rimastici, poich\u00e9 questo raro uccello, simile ad un tordo color marrone-oliva, \u00e8 stata la prima specie estinta nelle isole Hawaii. Bloxam lo annota come molto comune che le sue note melodiose provenivano dall'unico uccello canterino dell'isola di Oahu.\nUn'altra delle sue scoperte scientifiche fu l'Oahu \u02bbAkepa, che egli chiam\u00f2 \"Fringilla rufa\", poi ribattezzato come \"Loxops wolstenholmei\" o \"L. coccineus wolstenholmei\": anche questo uccello risulta estinto.\nBloxam rifer\u00ec anche che gli uccelli impollinatori delle Hawaii erano diversi, sia dai colibr\u00ec, che dal genere con il quale essi erano associati, il \"Certhia\". Egli li inquadra in un nuovo genere e scrive che nel loro volo essi parevano fringuelli. Fu solo circa 150 anni dopo, che si riconobbe che gli impollinatori hawaiani (ora in diversi generi), sono un'evoluzione dai fringuelli cardellini.\nNel 1995 Olson chiam\u00f2 la Gran Conura della Patagonia \"Cyanoliseus patagonus bloxami\", in onore di Bloxam. Questi ne raccolse un campione nel 1825, presso Concepcion in Cile.\nAltri interessi.\nBloxam nutriva particolare interesse per i rovi (genere \"Rubus\", particolarmente sezione \"Rubus\") e nelle rose (genere \"Rosa\"). Secondo Bagnall, Bloxam fu uno dei primi inglesi a studiare a fondo questi generi e dal 1840 redasse \"fasciculi\" (cio\u00e8 sezioni separate che infine potevano costituire un testo), che furono di gran valore per gli apprendisti che volevano studiare queste piante. Bloxam assegn\u00f2 nomi scientifici ad almeno sei specie di \"Rubus\", compreso il \"Rubus colemannii\", chiamato cos\u00ec da W.H. Coleman, un altro prete delle \"Midlands\" inglesi, con interessi nella Storia naturale.\nNel 1875, non molto tempo prima di morire, a Bloxam fece visita Bagnall, che pi\u00f9 tardi scrisse che Bloxam era \u00ab\u2026ancora intriso di amore per gli scopi della botanica, con numerosi rovi e roseti coltivati nel suo giardino, cosicch\u00e9 egli poteva sorvegliarli meglio, ed io ricorder\u00f2 sempre con piacere la mia passeggiata con lui nei prati del villaggio, ove egli faceva notare gli speciali rovi e rose della localit\u00e0\u00bb\"\nBloxam era interessato anche ai funghi. Egli in contatto con M.J. Berkeley, un altro prete delle \"Midlands\" inglesi, che era stato chiamato il fondatore della micologia in Inghilterra. Nel 1854 Berkeley e il suo collaboratore Broome dettero ad un genere di funghi il nome \"Bloxamia\" in onore dell'opera di Bloxam sui funghi allora noti come \"Sphaeriacei\"; esseri trassero anche dal suo nome lo \"Agaricus bloxamii\" (ora chiamato \"Entoloma bloxamii\")). Bloxam diede il nome scientifico ad almeno 11 specie di funghi nell' the \"Index Fungorum\", compresa la \"Hygrocybe colemanniana\"."}
{"id": "4817626", "revid": "124986818", "url": "https://it.wikipedia.org/wiki?curid=4817626", "title": "Conte di Morton", "text": "Il titolo di Conte di Morton venne creato nella Par\u00eca di Scozia nel 1458 per John Douglas, I conte di Morton, assieme al contado venne accorpato anche il titolo di \"Lord di Aberdour\" spettante all'erede del conte in carica.\nI Douglas di Dalkeith.\nJohn Douglas faceva parte della branca dei Douglas di Dalkeith che discendevano da Andrew Douglas di Hermiston (morto prima del 1277) figlio pi\u00f9 giovane di Archibald I, Signore di Douglas (prima del 1198-1238 circa). Andrew venne succeduto dal figlio William Douglas di Hermiston, uno dei nobili che firm\u00f2 i \"Ragman Rolls\" (documenti che vennero firmati nel 1296 e che segnavano un'alleanza fra alcuni nobili scozzesi e Edoardo I d'Inghilterra). William ebbe un figlio, James, che a sua volta divenne padre di due figli fra cui William Douglas, Lord di Liddesdale che ottenne la baronia di Midlothian nel 1341 e la signoria di Aberdour nel 1342. Dieci anni dopo William venne assassinato dal proprio nipote William Douglas, I conte di Douglas ed entrambe le baronie andarono al figlio di suo fratello tale James Douglas, I Signore di Dalkeith (1356circa-prima del 22 maggio 1441). Il conte di Douglas ratific\u00f2 i suoi possedimenti attorno al 1370 fino a che le baronie di Aberdour e Dalkeith vennero unificate in una sola baronia nel 1386 con il Dalkeith Palace come residenza principale e il Castello di Aberdour come residenza secondaria. Fratello di John era Nicholas Douglas, I Signore di Mains che diede vita alla branca dei Douglas di Mains.\nI conti di Morton.\nJames Douglas, IV Signore di Dalkeith eredit\u00f2 le propriet\u00e0 paterne attorno al 1456 quando il padre gliele cedette e nel 1458 venne creato il contado di Morton che lo fece diventare James Douglas, I conte di Morton poco prima del suo matrimonio con Giovanna Stewart la figlia sordo-muta di Giacomo I di Scozia. Il titolo di Signore di Dalkeith rimase quindi in uso soltanto come titolo per il figlio maggiore del conte in carica fino a che titolo e terre non vennero vendute al Duca di Buccleuch nel 1642. Al momento della creazione del contado si lev\u00f2 una protesta sul fatto che James venisse investito di tale titolo che le terre di Morton discendevano per via ereditaria dalla nonna Janet Borthwick, vedova del I signore di Dalkeith, e che da lei sarebbero dovute discendere al figlio William. A queste proteste venne risposto che James non stava ricevendo le terre di Morton che si trovavano nelle terre di Nithsdale, ma in quelle dell'East Calder.\nNel 1538 Giacomo V di Scozia chiam\u00f2 a corte James Douglas, III conte di Morton di fronte al consiglio privato perch\u00e9 rispondesse del mancato pagamento delle tasse sul feudo e nel 1540 egli venne bandito a Inverness. James raggiunse quindi il villaggio di Brechin dove firm\u00f2 un documento nel quale cedeve le sue terre al parente Robert Douglas di Loch Leven che venne per\u00f2 obbligato dal sovrano a cedergli le propriet\u00e0. Dopo la morte di Giacomo alla fine del 1542 George Douglas di Pittendreich e James Hamilton assistettero James nel tentativo di riprendersi il contado assieme alla signoria di Aberdour. In cambio i loro figli avrebbero sposato due delle tre figlie di James, James Douglas ne spos\u00f2 la figlia maggiore Elizabeth ereditando il contado alla morte del suocero diventando James Douglas, IV conte di Morton.\nEgli fu uno dei reggenti per il piccolo Giacomo VI di Scozia, ma quando Giacomo raggiunse la maggiore et\u00e0 risult\u00f2 che James era stato implicato nella morte di Henry Stuart, Lord Darlney, il padre di Giacomo, nel 1567 e nel 1581 venne giustiziato per questo reato. Il contado venne confiscato dalla corona anche se alla sua morte suo nipote (che era nipote del terzo conte) John Maxwell, VIII Signore di Maxwell venne creato conte ed egli us\u00f2 tale titolo sino alla morte. Anche ad Archibald Douglas, VIII conte di Angus venne dato il titolo di conte di Morton nel 1586 e alla morte sua e di Maxwell (la prima nel 1588 e la seconda nel 1593) fece s\u00ec che ci fossero due famiglie con lo stesso titolo. Tale disputa coinvolse le famiglie fino a che John Maxwell, IX Signore di Maxwell non venne giustiziato il 21 maggio 1613 per aver ucciso un nobile scozzese, quando nel 1618 i suoi titoli e le terre vennero restituiti a suo fratello Robert per evitare ulteriori conflitti il contado di Morton venne sostituito con quello di Nithsdale.\nConti di Morton (1458).\nL'erede presuntivo \u00e8 il figlio maggiore dell'attuale conte John Stewart Sholto Douglas, Lord di Aberdour (nato 1952)"}
{"id": "4817627", "revid": "46931", "url": "https://it.wikipedia.org/wiki?curid=4817627", "title": "Overland Telegraph", "text": ""}
{"id": "4817628", "revid": "438678", "url": "https://it.wikipedia.org/wiki?curid=4817628", "title": "Casa dell'Ara massima", "text": ""}
{"id": "4817635", "revid": "63527923", "url": "https://it.wikipedia.org/wiki?curid=4817635", "title": "No Tav", "text": ""}
{"id": "4817641", "revid": "767487", "url": "https://it.wikipedia.org/wiki?curid=4817641", "title": "Cattle Queen", "text": "Cattle Queen \u00e8 un film del 1951 diretto da Robert Emmett Tansey.\n\u00c8 un western statunitense ambientato nel 1869 nel territorio del Wyoming. Vede tra gli interpreti Maria Hart, Drake Smith e William Fawcett.\nProduzione.\nIl film, diretto da Robert Emmett Tansey (chi fu tuttavia sostituito da Richard Talmadge dopo alcuni giorni di riprese per motivi di salute) su una sceneggiatura di Frances Kavanaugh e un soggetto dello stesso Tansey, fu prodotto da Johnny Carpenter e Jack Seaman per la Jack Schwarz Productions e girato nell'Iverson Ranch a Chatsworth, Los Angeles, California, dal 9 ottobre 1950. Fu l'ultimo film prodotto per la societ\u00e0 di distribuzione Eagle-Lion Classics prima di essere acquistata e incorporata dalla United Artists.\nDistribuzione.\nIl film fu distribuito negli Stati Uniti dal 15 novembre 1951 (premi\u00e8re a Fargo, North Dakota) al cinema dalla Eagle-Lion Classics.\nPromozione.\nLe tagline sono:"}
{"id": "4817643", "revid": "122246", "url": "https://it.wikipedia.org/wiki?curid=4817643", "title": "Giannino Pieralisi Volley 2005-2006", "text": "Questa voce raccoglie le informazioni riguardanti il Giannino Pieralisi Volley nelle competizioni ufficiali della stagione 2005-2006.\nStagione.\nLa stagione 2005-06 \u00e8 per il Giannino Pieralisi Volley, sponsorizzato dalla Monte Schiavo e dalla Banca Marche, la quinta consecutiva in Serie A1; in panchina viene chiamato l'allenatore Emanuele Fracascia, mentre la rosa viene quasi del tutto rivoluzionata: partenze importanti come quella di Eleonora Lo Bianco, Stacy Sykora e Manuela Leggeri vengono rimpiazzate dagli acquisti di Ljubov' Sokolova, Darina Mifkova e Isabella Zilio; tra le conferme: Elisa Togut e Marcela Ritschelov\u00e1.\nIl campionato inizia con cinque vittorie consecutive, che spingono la squadra in testa alla classifica: la prima sconfitta arriva alla sesta giornata contro l'Asystel Volley, seguita da un altro stop contro il Volley Bergamo; il resto del girone d'andata invece \u00e8 caratterizzato solo da successi, concludendo la prima parte del torneo al primo posto in classifica. Il girone di ritorno si apre con una vittoria e una sconfitta: dopo altri tre successi consecutivi, la formazione di Jesi incappa in tre insuccessi, per poi chiudere la \"regular season\" al quinto posto grazie alle ultime tre gare vinte. Nei quarti di finale dei \"play-off\" scudetto incontra la Pallavolo Sirio Perugia: dopo aver perso gara 1, vince le due seguenti, qualificandosi per il turno successivo; in semifinale la sfida \u00e8 contro il Robursport Volley Pesaro ed anche in questo caso vince le tre gare utili per qualificarsi alla finale dove si imbatte contro il Volley Bergamo: le orobiche chiudono la serie in tre gare.\nTutte le squadre partecipanti alla Serie A1 2005-06 hanno il diritto di giocare la Coppa Italia: il Giannino Pieralisi Jesi inizia dagli ottavi di finale, dove vince contro il Vicenza Volley sia nella gara di andata e quella di ritorno; in egual modo supera anche il nei quarti di finale qualificandosi per la \"Final Four\" di Perugia. In semifinale la sfida \u00e8 contro le padrone di casa della Pallavolo Sirio Perugia che vengono sconfitte per 3-2, mentre il successo nel torneo sfugge all'ultimo atto con la vittoria in finale del Volley Bergamo per 3-1.\nOrganigramma societario.\nArea direttiva\nArea tecnica\nArea sanitaria"}
{"id": "4817644", "revid": "91078", "url": "https://it.wikipedia.org/wiki?curid=4817644", "title": "NAIAS", "text": ""}
{"id": "4817651", "revid": "1543377", "url": "https://it.wikipedia.org/wiki?curid=4817651", "title": "Haereul pum-eun dal", "text": "Haereul pum-eun dal (, lett. \"La luna che abbraccia il sole\"; titolo internazionale Moon Embracing the Sun, conosciuto anche come \"The Sun and the Moon\") \u00e8 un serial televisivo sudcoreano trasmesso nel 2012 su MBC. \u00c8 basato sull'omonimo romanzo di Jung Eun-gwol.\nTrama.\nJoseon. La regina madre fa uccidere il principe Ui-seong per evitare che minacci il governo del re. La sciamana Ari assiste all'omicidio e scappa, ma viene catturata e giustiziata con una falsa accusa. Prima di morire, chiede alla sua amica sciamana Nok-young di proteggere la bambina che la dama Heo sta per dare alla luce, in quanto la donna l'ha aiutata durante la sua breve fuga.\nTredici anni dopo, la dama Heo porta a palazzo la figlia, Yeon-woo, per assistere a una celebrazione. Qui la ragazza conosce il principe ereditario, Lee Hwon. Quando Yeon-woo viene scelta come assistente allo studio della principessa, la sua frequentazione con Hwon si fa pi\u00f9 assidua e i due si innamorano. La regina madre, per\u00f2, ha gi\u00e0 individuato in Yoon Bo-kyung, una ragazza appartenente a un clan a lei fedele, la sposa del nipote. Hwon, allora, convince il padre a scavalcare la nonna e scegliere egli stesso la futura regina: la scelta del sovrano cade perci\u00f2 su Yeon-woo. Sentendo venir meno la propria autorit\u00e0, la regina madre ordina a Nok-young di uccidere la giovane, pena lo scioglimento dell'ordine delle sciamane. Nonostante la promessa fatta ad Ari, Nok-young si vede cos\u00ec costretta a usare un incantesimo per far ammalare Yeon-woo di una malattia sconosciuta. Dopo la morte, la giovane resuscita, ma non ricorda pi\u00f9 chi \u00e8, n\u00e9 il suo passato: \u00e8 pertanto facile per Nok-young portarla lontano, nel villaggio di Wonyang.\nOtto anni pi\u00f9 tardi, Hwon, diventato re, rincontra per caso Yeon-woo, ormai diventata la sciamana Wol (\"luna\"). Poich\u00e9 il sovrano \u00e8 malato, la regina madre richiama Nok-young a palazzo per curarlo, ma la donna rifiuta e al suo posto viene presa Wol, al fine di utilizzarla come talismano vivente da inviare al capezzale di Hwon mentre egli dorme. Wol deve fare i conti con l'attuale regina, il di lei padre e la regina madre, al fine di ricordare chi \u00e8 e reclamare il suo posto come legittima sovrana di Joseon. Hwon, inoltre, inizia a indagare sulla morte della sua promessa sposa, mentre combatte da un lato contro coloro che insistono affinch\u00e9 lasci un erede, e dall'altro contro coloro che vorrebbero deporlo.\nProduzione.\nBasata sul romanzo di Jung Eun-gwol, la serie \u00e8 stata scritta da Jin Soo-wan (\"Gyeongseong scandal\"), e diretta da Kim Do-hoon (\"Royal Family\") e Lee Seong-jun (\"Gyebaek\").\nLe riprese cominciarono nel novembre 2011, con gli attori bambini che interpretavano i protagonisti da giovani per i primi sei episodi. Il 25 dicembre segu\u00ec la lettura della sceneggiatura insieme alle loro controparti adulte, al MBC Dream Center di Ilsan. Le riprese vennero effettuate durante i mesi freddi e questo caus\u00f2 alcuni problemi agli attori poich\u00e9 molte scene erano girate all'aperto.\nNel febbraio 2012, si parl\u00f2 di estendere il drama aggiungendo quattro episodi, ma la casa di produzione conferm\u00f2 successivamente che non sarebbe accaduto, e che \"Haereul pum-eun dal\" sarebbe terminato regolarmente l'8 marzo. Tuttavia, l'ultimo episodio della serie and\u00f2 in onda il 15 marzo, poich\u00e9 il regista Kim Do-hoon partecip\u00f2 allo sciopero della MBC: pertanto, le ultime due puntate vennero ritardate di una settimana e al loro posto vennero trasmessi due episodi speciali.\nLa maggior parte delle scene ambientate nel palazzo reale furono girate al MBC Dramia a Cheoin-gu, dove sono avvenute le riprese anche di molti altri drama storici, come \"Guga-ui seo\", \"Dong-yi\", \"Jumong\" e \"Seondeok yeo-wang\". La Casa di Choi Champan venne usata come dimora d'infanzia di Yeon-woo, e il Korean Folk Village per i mercati locali, le residenze della plebe e le scene notturne.\nAccoglienza.\nSecondo AGB Nielsen Media Research, il primo episodio ottenne uno share del 18% ed entro il terzo la serie aveva raggiunto il 23,2%, classificandosi come drama pi\u00f9 visto sopra i rivali \"Butakhaeyo, Captain\" e \"Nanpokhan romance\". L'episodio finale ottenne il 42,2% di share a livello nazionale e una media del 45,8% nell'area metropolitana di Seul.\nVenduto in otto Paesi dell'Asia, \u00e8 stato il drama che ha portato pi\u00f9 guadagni alla rete MBC fino ad essere superato da \"Arang sattojeon\" nell'agosto 2012.\nAdattamenti.\nIl 1\u00ba aprile 2012, la boy band 2PM, durante un incontro con i fan a Seul, ha proiettato un video-parodia della durata di quindici minuti. Nel filmato i componenti del gruppo hanno reinterpretato alcune scene del drama: Jun. K ha dato volto al re Lee Hwon, Wooyoung a Yeon-woo, Nichkhun a Bo-kyung, Taecyeon a Hyung-sun e al ministro Yoon, Chansung a Nok-young e Woon, mentre Junho a Yang-myung.\nUn musical \u00e8 stato messo in scena al Seoul Arts Center dal 18 gennaio al 23 febbraio 2014, con Cho Kyuhyun, Seohyun e Kim Da-hyun."}
{"id": "4817656", "revid": "767487", "url": "https://it.wikipedia.org/wiki?curid=4817656", "title": "Saved from the Sea (film 1909)", "text": "Saved from the Sea \u00e8 un cortometraggio muto del 1909 diretto da Lewin Fitzhamon.\nTrama.\nUn marinaio si salva da un naufragio e torna a casa giusto in tempo per impedire che la sua famiglia venga sfrattata di casa.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 91,4 metri - usc\u00ec nelle sale cinematografiche britanniche nel novembre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4817667", "revid": "785863", "url": "https://it.wikipedia.org/wiki?curid=4817667", "title": "La torre del male", "text": ""}
{"id": "4817678", "revid": "773636", "url": "https://it.wikipedia.org/wiki?curid=4817678", "title": "Sony Xperia SP", "text": "Il Sony Xperia SP, nome in codice HuaShan, \u00e8 uno smartphone Android della Sony, lanciato il 18 marzo 2013.\nL'Xperia SP ha un display touch da 4,6\" con il \"Mobile Bravia Engine 2\" che ottimizza l'immagine, un processore da 1,7\u00a0GHz dual core, una fotocamera posteriore da 8 megapixel, 1 GB di RAM e 8 GB di memoria interna. La caratteristica distintiva \u00e8 una barra in Plexiglas con LED multicolore sul fondo, che ha anche la funzione di barra delle notifiche."}
{"id": "4817680", "revid": "247222", "url": "https://it.wikipedia.org/wiki?curid=4817680", "title": "Live! (Steve Miller Band)", "text": "Live! \u00e8 il tredicesimo album della Steve Miller Band, pubblicato dalla Capitol Records nel 1983. Il disco fu registrato dal vivo al \"Pine Knob\" di Detroit, Michigan il 25 settembre del 1982."}
{"id": "4817682", "revid": "767487", "url": "https://it.wikipedia.org/wiki?curid=4817682", "title": "Please Give", "text": "Please Give \u00e8 un film del 2010 scritto e diretto da Nicole Holofcener e con la partecipazione di Catherine Keener. \u00c8 il quarto film dove la Keener e la Holofcener collaborano. Nel film compaiono anche Amanda Peet, Oliver Platt, Rebecca Hall, Elizabeth Keener, Kevin Corrigan e Ann Guilbert.\nTrama.\nKate (Keener) e Alex (Platt) sono una coppia che vive in un appartamento di New York con la loro figlia adolescente, Abby (Sarah Steele). Kate e Alex gestiscono un negozio di mobili specializzato in usato contemporaneo.\nHanno recentemente acquistato l'appartamento adiacente al loro, ma l'attuale inquilina dell'appartamento, l'anziana e irritabile Andra (Guilbert), contuinuer\u00e0 a occuparlo fino alla sua morte. Andra ha due nipoti: la generosa e responsabile Rebecca (Hall), una radiologa, e la cinica, caustica Mary (Peet), un'estetista.\nKate \u00e8 turbata dai profitti che ottiene senza conoscere l'effettivo valore dei mobili che vende; dal contrasto tra la sua vita agiata e confortevole e i senzatetto del quartiere; e dal fatto che la sua famiglia potr\u00e0 ampliare l'appartamento solo con la morte di Andra. Prova a mitigare il suo senso di colpa con il volontariato (che per\u00f2 la sconvolge) e donazioni ai senzatetto (cosa a volte controproducente).\nDistribuzione.\n\"Please Give\" \u00e8 stato proiettato fuori concorso al 60\u00ba Festival internazionale del cinema di Berlino, ed \u00e8 stato proiettato per poco tempo negli Stati Uniti il 30 aprile 2010. All'apertura ha incassato 118.123 dollari in cinque sale, con una media di 23.625 dollari per sala.\nRiprese.\n\"Please Give\" \u00e8 stato girato quasi interamente a New York. La maggior parte delle riprese sono state fatte a Chelsea, le scene ai servizi termali sono state girate presso Skintology, un istituto di bellezza che si trova da quelle parti.\nAccoglienza.\nIl film ha ricevuto prevalentemente critiche positive. Sul sito Metacritic, ha fatto registrare un punteggio di 77, basato su 27 recensioni, che indicano un'accoglienza positiva."}
{"id": "4817683", "revid": "767487", "url": "https://it.wikipedia.org/wiki?curid=4817683", "title": "Abilene Trail", "text": "Abilene Trail \u00e8 un film del 1951 diretto da Lewis D. Collins.\n\u00c8 un western statunitense con Whip Wilson, Andy Clyde e Tommy Farrell.\nProduzione.\nIl film, diretto da Lewis D. Collins su una sceneggiatura di Harry L. Fraser, fu prodotto da Vincent M. Fennelly per la Transwestern Pictures e girato nell'Iverson Ranch a Chatsworth, Los Angeles, California, dal 30 agosto 1950.\nDistribuzione.\nIl film fu distribuito negli Stati Uniti dal 4 febbraio 1951\nPromozione.\nLe tagline sono:"}
{"id": "4817689", "revid": "1543377", "url": "https://it.wikipedia.org/wiki?curid=4817689", "title": "Ippolito Cais di Pierlas", "text": "Biografia.\nUnico figlio di un valoroso comandante di cavalleria dell'esercito piemontese (Joseph-Marie Cais di Pierlas, Valdeblore 1762-Nizza 1802) e di Josephine Ribotti (? 1766-Nizza 1830) spos\u00f2 a Torino, nel 1813, Eugenia Romagnano di Virle (Torino 1789-Nizza 1863) da cui ebbe tre figli.\nDal 1820 al 1821, dopo la riunificazione di Nizza al Piemonte, fu Primo Console della citt\u00e0.\nPittore e scultore di un certo valore (suoi quadri e litografie son conservati al museo Mass\u00e9na di Nizza e al National Portrait Gallery di Londra), disegn\u00f2 la facciata della chiesa del monastero di Cimiez dove si trova la tomba di famiglia.\nAmante di piante esotiche, fu il primo diffusore delle palme a Nizza che cominci\u00f2 a piantare nel 1837 nella sua propriet\u00e0 di Le Ray. In seguito venduta e suddivisa, resta a testimonianza della sua opera l'attuale parco pubblico Chambrun."}
{"id": "4817690", "revid": "767487", "url": "https://it.wikipedia.org/wiki?curid=4817690", "title": "Wells Fargo Gunmaster", "text": "Wells Fargo Gunmaster \u00e8 un film del 1951 diretto da Philip Ford.\n\u00c8 un western statunitense con Allan Lane, Chubby Johnson, Mary Ellen Kay e Michael Chapin.\nProduzione.\nIl film, diretto da Philip Ford su una sceneggiatura di M. Coates Webster, fu prodotto da Gordon Kay, come produttore associato, per la Republic Pictures e girato nell'Iverson Ranch a Chatsworth, Los Angeles, California, dal 26 gennaio 1951.\nDistribuzione.\nIl film fu distribuito negli Stati Uniti dal 15 maggio 1951 al cinema dalla Republic Pictures.\nAltre distribuzioni:"}
{"id": "4817691", "revid": "767487", "url": "https://it.wikipedia.org/wiki?curid=4817691", "title": "Air Balloon", "text": "Air Balloon \u00e8 un singolo della cantante pop inglese Lily Allen. \u00c8 il secondo singolo estratto dal suo terzo album in studio, Sheezus, pubblicato il 6 maggio del 2014.\nPubblicazione.\n\"Air Ballon\" viene trasmessa in anteprima mondiale su BBC Radio 1 il 13 gennaio e sar\u00e0 pubblicata per il download digitale il 2 marzo 2014.\nLily Allen ha affermato a Capital FM che il suo primogenito apprezza molto \"Air Balloon\" e che chiama la canzone \"Ponky tune\".\nIl 14 gennaio la cantante ha pubblicato tramite il suo profilo Instagram alcune foto di lei in Sudafrica durante le riprese del video musicale.\nComposizione.\nLa canzone \u00e8 stata scritta da Lily Allen, Greg Kurstin e Shellback e racconta quello che una ragazza innamorata vorrebbe dire ad un uomo\nIl brano, a differenza del singolo precedente, \u00e8 molto pi\u00f9 leggero e spensierato.\nCritica.\nIl testo riceve molte critiche positive. Billboard definisce il testo \"una ninna nanna loop pi\u00f9 che una fetta di critica sociale\" e descrive una Lily Allen disinvolta.\nVideo Musicale.\nSolo Audio.\nIl 13 gennaio viene pubblicato un video nel quale c'\u00e8 solamente la canzone del brano accampanato da una fotografia della cantante.\nLyric Video.\nIl 21 gennaio viene pubblicato un lyric video sul canale ufficiale di Lily Allen su YouTube.\nVideoclip.\nIl video musicale viene pubblicato il 6 febbraio sul canale ufficiale di Lily Allen su YouTube. Il video, diretto da That Go e prodotto da Sonya Sier, \u00e8 stato girato in Sudafrica tra la seconda e la terza settimana di gennaio. Il video mostra la cantante ballare in bikini tra animali e feste, l'ultima scena, per la quale \u00e8 stata criticata, mostra la cantante nello spazio insieme ad un enorme crocifisso."}
{"id": "4817698", "revid": "767487", "url": "https://it.wikipedia.org/wiki?curid=4817698", "title": "Whistling Hills", "text": "Whistling Hills \u00e8 un film del 1951 diretto da Derwin Abrahams.\n\u00c8 un western statunitense con Johnny Mack Brown, James Ellison, Noel Neill e I. Stanford Jolley.\nProduzione.\nIl film, diretto da Derwin Abrahams su una sceneggiatura di Fred Myton e un soggetto di Jack Lewis, fu prodotto da Vincent M. Fennelly per la Frontier Pictures e girato nell'agosto 1951. Il titolo di lavorazione fu \"Ghost Raiders\".\nDistribuzione.\nIl film fu distribuito negli Stati Uniti dal 7 ottobre 1951 al cinema dalla Monogram Pictures.\nPromozione.\nLe tagline sono:"}
{"id": "4817699", "revid": "729019", "url": "https://it.wikipedia.org/wiki?curid=4817699", "title": "Santa Catarina (isola)", "text": "L'isola di Santa Catarina si trova nell'oceano Atlantico, nel sud del Brasile, al centro del litorale dell'omonimo stato. Ha una superficie di circa 424\u00a0km\u00b2. Situata a qualche centinaio di metri dal continente, \u00e8 collegata a questo da due ponti:\n\u00c8 anche detta \u00abisola della magia \u00bb (\"ilha da Magia\" in portoghese), \u00e8 l'isola principale di un arcipelago di pi\u00f9 di 20 isole, fra le quali: isola di Campeche, \nl'isola do Xavier, l'isola di Ratones Grande, l'isola d'Anhatomirim, l'isola das Laranjeiras, etc.\nFa parte della municipalit\u00e0 di Florian\u00f3polis, la maggior parte della quale (97 %) si trova sull'isola stessa. Il centro della citt\u00e0 si trova nella parte centroccidentale dell'isola, nel punto pi\u00f9 prossimo al continente che delimita le baie del Nord e del Sud.\nSull'isola vi sono importanti distese di acqua, il lago da Concei\u00e7\u00e3o e il lago do Peri.\nIl suo punto pi\u00f9 alto \u00e8 il morro do Ribeir\u00e3o, alto 532\u00a0m s.l.m."}
{"id": "4817702", "revid": "767487", "url": "https://it.wikipedia.org/wiki?curid=4817702", "title": "Fort Savage Raiders", "text": "Fort Savage Raiders \u00e8 un film del 1951 diretto da Ray Nazarro.\n\u00c8 un western statunitense con Charles Starrett, Smiley Burnette, John Dehner, Trevor Bardette e Peter M. Thompson. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Barry Shipman, fu prodotto da Colbert Clark per la Columbia Pictures e girato dal 13 al 21 settembre 1950.\nDistribuzione.\nIl film fu distribuito negli Stati Uniti dal 15 marzo 1951 (premi\u00e8re l'8 marzo) al cinema dalla Columbia Pictures.\nAltre distribuzioni:"}
{"id": "4817704", "revid": "203463", "url": "https://it.wikipedia.org/wiki?curid=4817704", "title": "Don Nestore Pelicelli", "text": ""}
{"id": "4817706", "revid": "599013", "url": "https://it.wikipedia.org/wiki?curid=4817706", "title": "Jorma Vaihela", "text": "Carriera.\nNazionale.\nEsordisce il 24 agosto del 1947 contro la Svezia (7-0)."}
{"id": "4817716", "revid": "1793900", "url": "https://it.wikipedia.org/wiki?curid=4817716", "title": "H\u00f4pital Saint Joseph de la Grave", "text": "L'H\u00f4pital de La Grave \u00e8 un ospedale situato nel quartiere San Cipriano di Tolosa, nel sudovest della Francia, sulla riva sinistra della Garonna, a poca distanza dal ponte Saint-Pierre.\nEstendendosi per circa sei ettari (tre volte le dimensioni dell'H\u00f4tel-Dieu), La Grave \u00e8 stato il secondo pi\u00f9 grande istituto ospedaliero e il primario centro di cura materna di Tolosa durante gran parte del ventesimo secolo, fino alla costruzione dell'ospedale universitario di Rangueil. Il suo nome trae origine dalla sabbia bianca della Garonna."}
{"id": "4817723", "revid": "1473486", "url": "https://it.wikipedia.org/wiki?curid=4817723", "title": "Gino Viotti", "text": "Biografia.\nVero nome Luigi. Nato da una tipica famiglia borghese di stampo sabaudo, giovanissimo intraprese la carriera dell'attore teatrale. Dopo la prima guerra mondiale si trasfer\u00ec definitivamente a Roma dove inizi\u00f2 a lavorare anche per il cinema dove, sembra lo port\u00f2 Luigi Sapelli, suo grande amico e con il quale divideva la comune passione per storia del costume, il quale a sua volta muoveva in quel momento i primi passi nella nuova forma d'arte.\nIn cinema inizi\u00f2 a lavorare nel periodo muto dal 1920 proseguendo in quello sonoro sino al 1943, girando 47 film (18 muti e 29 sonori) rivestendo sempre ruoli di caratterista, lavorando con i maggiori registi dell'epoca quali Camerini, Alessandrini, Gallone e Blasetti, fino al suo ultimo film con De Sica.\nNel frattempo aveva anche iniziato ad insegnare trucco e movimenti di scena all'Accademia d'Arte Drammatica, in cui lo chiam\u00f2 Silvio D'Amico, che aveva notato la sua particolare capacit\u00e0 nel truccarsi e trasformarsi a seconda del ruolo. In Accademia rimarr\u00e0 fino alla sua morte, avvenuta all'et\u00e0 di 76 anni."}
{"id": "4817725", "revid": "110157", "url": "https://it.wikipedia.org/wiki?curid=4817725", "title": "Harborough Magna", "text": "Harborough Magna \u00e8 un villaggio ed una parrocchia nello Warwickshire, Inghilterra."}
{"id": "4817734", "revid": "640469", "url": "https://it.wikipedia.org/wiki?curid=4817734", "title": "Pietro Bucci", "text": "Grande innovatore dell'universit\u00e0 italiana, diede una spinta propulsiva alla costruzione e all'internazionalizzazione dell'Universit\u00e0 della Calabria, di cui fu rettore, ruolo che ricopr\u00ec anche nell'Universit\u00e0 Campus Bio-Medico di Roma.\nBiografia.\nPietro Bucci nacque a Napoli il 27 novembre 1932. Ottenuta nel 1950 la maturit\u00e0 classica, viene ammesso nello stesso anno a frequentare la Scuola normale superiore di Pisa in qualit\u00e0 di allievo interno. Si laurea in Chimica a Pisa col massimo dei voti nel 1956 e nello stesso anno \u00e8 borsista del C.N.R. presso l'Istituto di Chimica Fisica della Facolt\u00e0 di Scienze dell'Universit\u00e0 di Pisa, ove svolger\u00e0 la sua attivit\u00e0 sino al momento della nomina a Professore Straordinario. Diviene cos\u00ec Professore Incaricato di varie discipline nell'ambito del corso di Laurea in Chimica e precisamente Misure elettriche (per nove anni), Fisica sperimentale (per nove anni), Spettroscopia nelle Radio-frequenze (per quattro anni), Esercitazioni di Fisica (per quattro anni).\nOttiene la libera docenza in Spettroscopia Molecolare, ma ben presto torna in un concorso a cattedra di Chimica Fisica. divenendo professore Straordinario di Chimica Fisica presso la Facolt\u00e0 di Scienze dell'Universit\u00e0 di Napoli. Nel 1973 si trasferisce sulla Cattedra di Chimica Fisica presso la Facolt\u00e0 di Scienze dell'Universit\u00e0 della Calabria, cattedra che ha poi sempre continuato a ricoprire. Direttore del Dipartimento di Chimica negli anni accademici ne imposta l'attivit\u00e0, partendo da zero e giungendo a risultati apprezzabili, vista la considerevole e pregevole attivit\u00e0 di ricerca che il Dipartimento di Chimica ha immediatamente attivato e sempre pi\u00f9 sviluppato nel tempo.\nPreside della Facolt\u00e0 di Scienze dal novembre 1974 all'ottobre del 1978, cura, in particolare, la politica di reclutamento dei docenti sulla base del merito scientifico indiscusso e dell'impegno a lavorare per la costruzione dell'Ateneo Calabrese. Anche qui risultati tangibili non sono mancati, sia sul piano scientifico che su quello accademico, come dimostrano la imponente mole di pubblicazioni scientifiche su riviste internazionali e il successo nei concorsi di numerosi giovani saldamente attestati in Calabria. Nell'Ottobre 1978 viene eletto Rettore dell'Universit\u00e0, carica che ricopre sino al dicembre 1987.\nL'inizio \u00e8 estremamente difficile in quanto l'Ateneo Calabrese subisce in quel tempo una pesante ed ingiustificata campagna diffamatoria, orchestrata strumentalmente da un partito politico, che lo descrive come un covo di terroristi! Ci\u00f2 nonostante il Professor Bucci, convinto che delle accuse e delle campagne diffamatorie si potesse far giustizia solo qualificando al massimo l'Universit\u00e0 nel campo della Ricerca, si dedica allo stimolo e al sostegno di innumerevoli iniziative che portano l'ateneo calabrese al centro dell'attenzione nazionale ed internazionale, per la qualit\u00e0 dei risultati ottenuti in campo didattico e scientifico.\n Nel 1979, con il supporto sostanziale dell'onorevole Dario Antoniozzi, allora Ministro della Ricerca Scientifica, fonda il CRAI (Consorzio per la Ricerca e le Applicazioni dell'Informatica) primo Consorzio costituito con la legge 183 per il Mezzogiorno. Nel 1982 fonda la sezione calabrese della Societ\u00e0 Chimica Italiana e ne assume la presidenza che tiene sino ai 1986. In questo periodo la Sezione si caratterizza tra le pi\u00f9 attive d'Italia con un gran numero di iscritti che si impegnano direttamente in pi\u00f9 di venti manifestazioni nella Regione. Nel 1984 fonda il CUD (Consorzio per l'Universit\u00e0 a Distanza), operante sul territorio nazionale, con il determinante sostegno della senatrice Franca Falcucci, allora Ministro della Pubblica Istruzione. Viene eletto Presidente di detto Consorzio, carica che mantiene sino all'aprile '88, favorendo il primo esempio in Italia di sperimentazione di questo tipo di didattica universitaria.\nNel 1987 viene nominato in rappresentanza dell'Italia nel Comitato per il progetto ERASMUS, unitamente al dottor Amedeo Lauria, Dirigente Generale del Ministero della Pubblica Istruzione, in tal veste avvia una vasta e capillare opera di sensibilizzazione nelle Universit\u00e0 (oltre venti convegni e seminari di carattere nazionale, interregionale e regionale pi\u00f9 numerose visite di studio e l'organizzazione delle strutture centrali di supporto), che in breve tempo moltiplica di un fattore sei la partecipazione italiana (da 83 a circa 480 progetti).\nNel luglio 1989 fonda il TEBAID (Consorzio per le Tecnologie Biomediche Avanzate, Innovazione e Diagnostica), partecipato dalle universit\u00e0 calabresi oltre che da diverse aziende ed Enti Pubblici. Nel 1993 diviene il primo rettore dell'Universit\u00e0 Campus Bio-Medico di Roma.\nPersonalit\u00e0.\nPietro Bucci era un uomo straordinariamente dotato: tutti coloro che lo hanno conosciuto non possono fare a meno di partire da questo presupposto. Al di l\u00e0 del suo curriculum, che vanta studi, approfondimenti scientifici, scoperte e riconoscimenti accademici, la sua pronta intelligenza delle persone e delle cose viene indicata da pi\u00f9 testimoni.\nFondazione dell'Unical.\nNel 1978-79, all'inizio del suo mandato l'Universit\u00e0 della Calabria era soltanto costituita dal Polifunzionale pi\u00f9 le Maisonette e tutte opere, edifici, costruiti - o la cui costruzione era iniziata - durante il rettorato di Beniamino Andreatta. C'era stato in quel periodo il concorso di idee internazionali sull'Universit\u00e0 della Calabria e si era creato un progetto definito da alcuni faraonico, troppo ambizioso per le possibilit\u00e0 della Calabria, troppo ambizioso per le possibilit\u00e0 per quella che era allora la realt\u00e0 dell'Universit\u00e0 della Calabria. Ma Pietro, condividendo questa visione con il dottore Bonifati e partendo dal Dipartimento di Chimica, ma partendo anche dalla costruzione del ponte e senza avere alcuna certezza - anzi soltanto incertezze - di poter fare il resto e utilizzando in modo intelligente i fondi FIO (tra i primi fondi che la stessa Universit\u00e0 riusc\u00ec ad ottenere, ed averne titolarit\u00e0) si inizi\u00f2 un'opera che oggi, col senno di poi, sembra un'opera che naturalmente andava costruita.\u201d Con pochi fondi, con un'Universit\u00e0 che aveva soltanto qualche migliaio di studenti, in mezzo allo scetticismo generale, Pietro Bucci ebbe il coraggio di iniziare questa impresa. Quella che oggi \u00e8 l'Universit\u00e0 della Calabria lo \u00e8 grazie al fatto che si \u00e8 creata l'infrastruttura. L'infrastruttura ha dato la possibilit\u00e0 alla stessa di crescere in termini di personale docente, di personale tecnico amministrativo, quindi di poter realizzare un'offerta didattica molto articolata, il che ha permesso anche di soddisfare una domanda crescente di alta formazione nella regione Calabria. Oggi possiamo enumerare con dei dati oggettivi, quelle che sono le realizzazioni dell'Universit\u00e0: oltre 300.000 m\u00b2 coperti, 160 ettari di area gi\u00e0 acquistata all'Universit\u00e0 e 90 ettari in corso di acquisizione, 32.000 studenti, un corpo docente che sta per superare le 800 unit\u00e0, realizzando un raddoppio nel giro degli ultimi 5 anni, una presenza significativa nella ricerca scientifica nazionale ed internazionale, centri di eccellenza realizzati in competizione con atenei molto pi\u00f9 blasonati di quello calabrese e con una presenza e una storia molto pi\u00f9 antica dell'Unical. Naturalmente anche ci\u00f2 che \u00e8 avvenuto dopo ha risentito moltissimo dell'impronta delle direttrici di marcia indicate da Bucci e questo ha consentito all'Universit\u00e0 di avere sempre un programma da portare avanti. Naturalmente il messaggio e l'opera di Bucci non hanno coinciso soltanto con la realizzazione dell'Universit\u00e0, ma egli ha lasciato anche un altro messaggio, il messaggio della nuova dimensione dell'Universit\u00e0, della terza dimensione dell'Universit\u00e0, che egli intravedeva gi\u00e0 negli anni '80. Oltre a \"didattica e ricerca\" la terza dimensione dell'Universit\u00e0 \u00e8 la sua \"proiezione nella societ\u00e0\", per far s\u00ec che didattica avanzata, formazione avanzata e ricerca potessero divenire momento di sviluppo economico, strumento fondamentale per lo sviluppo economico e sociale del territorio nel quale l'Universit\u00e0 insiste.\u201d\nAttivit\u00e0 scientifica.\nL'attivit\u00e0 scientifica di Pietro Bucci, collocata nell'ambito delle problematiche e delle metodologie della Spettroscopia nelle Radio-frequenze, ha e ha avuto come caratteristica precipua quella di un lavoro schiettamente sperimentale, connesso sempre, per\u00f2, ad una consistente razionalizzazione teorica. Il primo lavoro pubblicato riguarda la prima misura sperimentale con un metodo \u201cassoluto\u201d (viene misurata infatti la rotazione del piano di polarizzazione di una onda elettromagnetica che attraversa un campione posto in condizioni di risonanza) della Risonanza Paramagnetica Elettronica. Successivamente il Professor Bucci si \u00e8 occupato intensamente di Risonanza Quadrupolare Nucleare, quale metodo particolarmente utile per ottenere informazioni sui legami chimici. Le misure sul fattore di asimmetria del gradiente di campo elettrico negli atomi di Cloro e Bromo legati in molecola, misure ottenute per effetto Zeeman in RQN, sono, a tutt'oggi, le pi\u00f9 precise esistenti. Tramite tali misure \u00e8 stato possibile separare e mettere in evidenza con un metodo diretto gli effetti induttivo e mesomerico che si verificano quando un alogeno si lega ad un sistema insaturo. Val la pena di sottolineare il fatto che le misure hanno comportato la progettazione e costruzione totale della strumentazione necessaria, ed un notevole sforzo per la elaborazione e la interpretazione dei dati tramite l'allora assai poco diffuso calcolatore elettronico che veniva programmato direttamente in linguaggio macchina. Il Professor Pietro Bucci si \u00e8 poi interessato di Risonanza Magnetica Nucleare, sia come metodo di indagine per ottenere dati essenziali sulla struttura delle molecole in termini teorici e sperimentali, sia come fenomeno fisico particolarmente adatto per lo studio di transizioni a pi\u00f9 fotoni. Val la pena anche qui di sottolineare sia la parte sperimentale di rilevamento delle transizioni a pi\u00f9 fotoni, che ha richiesto la realizzazione di accessori progettati e costruiti ad hoc nonch\u00e9 la modifica dello strumento base, sia la parte teorica che impiegando metodi di seconda quantizzazione ha consentito di predire e successivamente misurare righe sfuggite sia alla analisi teorica che alle misure sperimentali di altri ricercatori. \nInfine il professor Bucci ha rivolto la sua attenzione, sempre mediante l'uso della Risonanza Magnetica Nucleare, alle propriet\u00e0 dei cristalli liquidi, intesi in primo luogo come solventi anisotropi tramite i quali ottenere accurate informazioni sulla configurazione spaziale di molecole disciolte e successivamente, come sistemi di grande interesse sia teorico che applicativo."}
{"id": "4817739", "revid": "28592", "url": "https://it.wikipedia.org/wiki?curid=4817739", "title": "Concettualismo Moscovita", "text": ""}
{"id": "4817741", "revid": "184755", "url": "https://it.wikipedia.org/wiki?curid=4817741", "title": "Connessina", "text": "Le connessine sono glicoproteine transmembrana, le quali si associano in gruppi di 6 a formare un emicanale che prende rapporto con l'emicanale della cellula adiacente, formando in tal modo una struttura denominata connessone. Quest'ultimo presenta un poro centrale per il passaggio selezionato di sostanze tra le cellule, il quale si apre in seguito a rotazione in senso orario (di circa 0,9 nm) delle subunit\u00e0. Ogni connessina \u00e8 formata da quattro segmenti idrofobici che attraversano la membrana plasmatica da parte a parte. Le connessine sono in grado di stringersi chiudendo il canale del connessone se vi \u00e8 grande concentrazione di ioni calcio. Un'alta concentrazione di questi ultimi \u00e8 infatti indice di qualche problematica cellulare che \u00e8 meglio isolare."}
{"id": "4817742", "revid": "767487", "url": "https://it.wikipedia.org/wiki?curid=4817742", "title": "The Dakota Kid", "text": "The Dakota Kid \u00e8 un film del 1951 diretto da Philip Ford.\n\u00c8 un western statunitense con Michael Chapin, Eilene Janssen e James Bell.\nProduzione.\nIl film, diretto da Philip Ford su una sceneggiatura di William Lively, fu prodotto da Rudy Ralston per la Republic Pictures e la Valley Vista Productions e girato nell'Iverson Ranch a Chatsworth, California, dal 3 al 10 gennaio 1951. Il titolo di lavorazione fu \"Tenderfoots of the Trail\".\nDistribuzione.\nIl film fu distribuito negli Stati Uniti dal 1\u00ba luglio 1951 al cinema dalla Republic Pictures.\nPromozione.\nLa tagline \u00e8: \"From REPUBLIC - Home of Roy Rogers... Rex Allen... Allan \"Rocky\" Lane... Come the Rough Ridin' Kids!\"."}
{"id": "4817746", "revid": "767487", "url": "https://it.wikipedia.org/wiki?curid=4817746", "title": "Man from Sonora", "text": "Man from Sonora \u00e8 un film del 1951 diretto da Lewis D. Collins.\n\u00c8 un western statunitense con Johnny Mack Brown, Phyllis Coates e, Lyle Talbot.\nProduzione.\nIl film, diretto da Lewis D. Collins su una sceneggiatura di Maurice Tombragel, fu prodotto da Vincent M. Fennelly per la Transwestern Pictures e girato nel novembre 1950. Il titolo di lavorazione fu \"Man from El Paso\".\nDistribuzione.\nIl film fu distribuito negli Stati Uniti dall'11 marzo 1951 al cinema dalla Monogram Pictures.\nPromozione.\nLa tagline \u00e8: \"ALL NEW ACTION THRILLS!\"."}
{"id": "4817753", "revid": "1498232", "url": "https://it.wikipedia.org/wiki?curid=4817753", "title": "Compagnie G\u00e9n\u00e9rale Transatlantique", "text": "La Compagnie G\u00e9n\u00e9rale Transatlantique \u00e8 stata una societ\u00e0 di trasporti marittimi francesi, tra le pi\u00f9 importanti di tutti i tempi nel proprio settore.\nStoria.\nNel 1855 i fratelli Emile e Isaac Pereire, protagonisti del mondo finanziario francese, crearono la \"Compagnie G\u00e9n\u00e9rale Maritime\", cinque anni dopo i fondatori strinsero un accordo con il governo francese che prevedeva la realizzazione di una grande flotta di navi e l'inizio di un servizio regolare transatlantico tra la Francia e vari porti americani (New York, Panama, Guadalupa, Messico e Cayenna) in cambio di agevolazioni e sussidi. Per riflettere questi cambiamenti l'azienda venne riorganizzata e ribattezzata \"Compagnie G\u00e9n\u00e9rale Transatlantique\" nel 1861.\nInizialmente l'azienda non ebbe successo al punto di dichiarare bancarotta nel 1868 e i Pereire uscirono dalla propriet\u00e0, tuttavia l'azienda riusc\u00ec a sopravvivere.\nNei primi anni del novecento la CGT era l'unica societ\u00e0 francese in grado di rivaleggiare con le grandi compagnie britanniche Cunard Line, White Star Line, la tedesca HAPAG nei servizi di transatlantici.\nDurante le due guerre le sue navi hanno servito le forze armate come trasporto truppe.\nNel 1977 l'azienda si \u00e8 fusa con la \"Compagnie des Messageries Maritimes\" per formare una nuova societ\u00e0 che riprende il nome originario \"Compagnie G\u00e9n\u00e9rale Maritime\", nel 1996 una nuova fusione con la \"Compagnie Maritime d'Affr\u00e8tement\" ha dato origine alla CMA CGM, che si occupa esclusivamente del trasporto di container."}
{"id": "4817756", "revid": "767487", "url": "https://it.wikipedia.org/wiki?curid=4817756", "title": "Cyclone Fury", "text": "Cyclone Fury \u00e8 un film del 1951 diretto da Ray Nazarro.\n\u00c8 un western statunitense con Charles Starrett, Fred F. Sears, Clayton Moore e Robert J. Wilke. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Ed Earl Repp e Barry Shipman, fu prodotto da Colbert Clark per la Columbia Pictures e girato nell'Iverson Ranch a Chatsworth e nel ranch di Corriganville a Simi Valley, California, dall'8 all'11 gennaio 1951. Il titolo di lavorazione fu \"Cyclone Canyon\". Contiene sequenze prese dal film \"Laramie\".\nDistribuzione.\nIl film fu distribuito negli Stati Uniti dal 14 agosto 1951 al cinema dalla Columbia Pictures.\nAltre distribuzioni:\nPromozione.\nLa tagline \u00e8: \"Charles Starrett and Smiley Burnette come through high...wide...and then some for the U.S. Army\"."}
{"id": "4817758", "revid": "1573940", "url": "https://it.wikipedia.org/wiki?curid=4817758", "title": "Megalepthyphantes nebulosus", "text": "Megalepthyphantes nebulosus () \u00e8 un ragno appartenente alla famiglia Linyphiidae.\nDistribuzione.\nLa specie \u00e8 stata rinvenuta in diverse localit\u00e0 della regione olartica\nTassonomia.\n\u00c8 la specie tipo del genere \"Megalepthyphantes\" .\nNon sono stati esaminati esemplari di questa specie dal 2013\nAttualmente, a dicembre 2013, non sono note sottospecie"}
{"id": "4817759", "revid": "119982", "url": "https://it.wikipedia.org/wiki?curid=4817759", "title": "SS France", "text": ""}
{"id": "4817764", "revid": "767487", "url": "https://it.wikipedia.org/wiki?curid=4817764", "title": "Canyon Raiders", "text": "Canyon Raiders \u00e8 un film del 1951 diretto da Lewis D. Collins.\n\u00c8 un western statunitense con Whip Wilson, Fuzzy Knight e Jim Bannon.\nProduzione.\nIl film, diretto da Lewis D. Collins su una sceneggiatura di Jay Gilgore, fu prodotto da Vincent M. Fennelly per la Frontier Pictures e girato nell'Iverson Ranch a Chatsworth, Los Angeles, California, dal 29 gennaio all'inizio di febbraio 1951. Il titolo di lavorazione fu \"Wild Horse Canyon\".\nDistribuzione.\nIl film fu distribuito negli Stati Uniti dall'8 aprile 1951 al cinema dalla Monogram Pictures.\nPromozione.\nLe tagline sono:"}
{"id": "4817769", "revid": "1543377", "url": "https://it.wikipedia.org/wiki?curid=4817769", "title": "Carlotta Mastrangelo", "text": "Biografia.\nNata a Bergamo, cresciuta a Milano, si \u00e8 laureata in architettura nel 1981 al Politecnico di Milano, dal 1982 al 1994 lavora come Architetto Urbanista in progetti di sviluppo per paesi africani. Nel 1993 inizia la sua formazione come autrice/sceneggiatrice di opere d'animazione presso il CFP-CTC di Milano e successivamente all'Ecole des M\u00e9tiers de l'Image CFT Gobelins di Parigi. La prima opera prodotta e messa in onda sui canali italiani \u00e8 del 1996, anno in cui scrive la prima serie di 26 episodi de \"Le storie di Anna\" prodotta da RAI e Audiovisivi DeMas nel 2003, a cui seguir\u00e0 la seconda serie scritta nel 2002 e prodotta nel 2007. Dal 1997 si occupa per diverse case di produzione italiane della stesura delle bibbie di diversi progetti di serie a cartoni animati. Nel 1998-1999 collabora come autore-sceneggiatore alla trasmissione televisiva \"L'albero azzurro\" prodotta dalla RAI. In seguito collabora nel 1999 con Gertie per la scrittura dell'episodio pilota della serie in animazione \"Geronimo Stilton\" (pilota e bibbia), con Graphilm come autore letterario della serie \"Camelia\" (Bibbia letteraria e pilota di Serie), e con Alphanim nel 2005 per la sceneggiatura di quattro episodi della serie \"Matt et les Monstres\" (\"Matt's Monsters\"). \nCome autore di libri per bambini ha pubblicato dal 2011 ad oggi 2 titoli in formato e-book. Nel 2012 \u00e8 curatrice del libro \"Il Libro del Cuore\" edito da Cardiopulsafety, testo di divulgazione al grande pubblico sulla salute del cuore.\nDal 1999 al 2012 ha tenuto annualmente il corso di Sceneggiatura per l'Animazione nell'ambito del corso d'Illustrazione e Animazione presso Istituto europeo di design di Milano."}
{"id": "4817771", "revid": "767487", "url": "https://it.wikipedia.org/wiki?curid=4817771", "title": "Lawless Cowboys", "text": "Lawless Cowboys \u00e8 un film del 1951 diretto da Lewis D. Collins.\n\u00c8 un western statunitense ambientato negli anni 1950 con Whip Wilson, Fuzzy Knight e Jim Bannon.\nProduzione.\nIl film, diretto da Lewis D. Collins su una sceneggiatura di Maurice Tombragel, fu prodotto da Vincent M. Fennelly per la Frontier Productions e la Monogram Pictures. Il titolo di lavorazione fu \"Bronc Rider\".\nDistribuzione.\nIl film fu distribuito negli Stati Uniti dal 7 novembre 1951 al cinema dalla Monogram Pictures."}
{"id": "4817774", "revid": "963244", "url": "https://it.wikipedia.org/wiki?curid=4817774", "title": "Societ\u00e0 missionaria di Nostra Signora del Pilar", "text": ""}
{"id": "4817777", "revid": "963244", "url": "https://it.wikipedia.org/wiki?curid=4817777", "title": "Societ\u00e0 dei Missionari di San Francesco Saverio", "text": ""}
{"id": "4817789", "revid": "1573940", "url": "https://it.wikipedia.org/wiki?curid=4817789", "title": "Palliduphantes pallidus", "text": "Palliduphantes pallidus () \u00e8 un ragno appartenente alla famiglia Linyphiidae.\nDistribuzione.\nLa specie \u00e8 stata rinvenuta in diverse localit\u00e0 della regione paleartica\nTassonomia.\n\u00c8 la specie tipo del genere \"Palliduphantes\" .\nNon sono stati esaminati esemplari di questa specie dal 2011\nAttualmente, a dicembre 2013, non sono note sottospecie"}
{"id": "4817793", "revid": "1543377", "url": "https://it.wikipedia.org/wiki?curid=4817793", "title": "Campionati del mondo di ciclismo su strada 2004 - Gara in linea femminile Elite", "text": "La Gara in linea femminile Elite dei campionati del mondo di ciclismo su strada 2004 \u00e8 stata corsa il 2 ottobre in Italia con partenza ed arrivo a Verona, su un percorso di 14,75\u00a0km da ripetere 9 volte. L'oro and\u00f2 alla tedesca Judith Arndt che vinse con il tempo di 3h44'38\" alla media di 35,458\u00a0km/h, argento all'italiana Tatiana Guderzo e a completare il podio la norvegese Anita Valen."}
{"id": "4817797", "revid": "63533642", "url": "https://it.wikipedia.org/wiki?curid=4817797", "title": "Equazione di Navier-Stokes della quantit\u00e0 di moto", "text": ""}
{"id": "4817799", "revid": "767487", "url": "https://it.wikipedia.org/wiki?curid=4817799", "title": "Ikarie XB 1", "text": "Ikarie XB 1 \u00e8 un film del 1963 diretto da Jind\u0159ich Pol\u00e1k.\nPellicola di fantascienza cecoslovacca liberamente tratta dal romanzo \"La nube di Magellano\" (\"Ob\u0142ok Magellana\") di Stanis\u0142aw Lem. Secondo alcune fonti lo scrittore polacco avrebbe collaborato alla sceneggiatura, non accreditato.\n\u00c8 stato citato da alcuni come il capolavoro della fantascienza cinematografica cecoslovacca.\nFu rieditato per il mercato statunitense col titolo \"Voyage to the End of the Universe\" e un diverso finale.\nTrama.\nNell'anno 2163 la nave stellare \"Ikarie\" XB-1 (\"Ikarus XB-1\") viene inviata al misterioso \"pianeta bianco\" in orbita intorno alla stella Alpha Centauri. Viaggiando a velocit\u00e0 vicina alla luce, il viaggio per gli astronauti dura circa 28 mesi, anche se per gli effetti relativistici sulla Terra saranno trascorsi 15 anni nel momento in cui raggiungono la loro destinazione. Durante il volo l'equipaggio multinazionale, forte di 40 membri, deve adattarsi alla vita nello spazio, cos\u00ec come affrontare i vari pericoli che incontra, tra cui un relitto di astronave del XX secolo munita di armi nucleari, una mortale \"stella oscura\" radioattiva e l'esaurimento nervoso di un membro dell'equipaggio, che minaccia di distruggere la navicella.\nDistribuzione.\nNel 2005 la Cesky Film ha distribuito in DVD la versione originale cecoslovacca del film con sottotitoli in inglese e il suo formato originale Techniscope 2.35:1 a tutto schermo. Il DVD comprende le scene tagliate dalla AIP dalla versione statunitense, incluso il finale originale. Nel 2013 la britannica Second Run ha commercializzato in DVD la versione originale cecoslovacca con sottotitoli in inglese in un nuovo trasferimento.\nIl film \u00e8 entrato nel pubblico dominio.\nAccoglienza e critica.\n\"Ikarie XB-1\" fu un successo al Festival del film di fantascienza di Trieste del 1963 ed \u00e8 ora ampiamente considerato come uno dei migliori film di fantascienza est-europei dell'epoca, con una produzione e scenografia imponenti, effetti speciali superiori alla media, un notevole cast e una sceneggiatura intelligente (anche se gran parte della sottigliezza originale dei dialoghi si perde nella traduzione in lingua inglese)."}
{"id": "4817800", "revid": "120670181", "url": "https://it.wikipedia.org/wiki?curid=4817800", "title": "Confraternita di Crotone dell'Ordine della Rosa Croce", "text": "La Confraternita di Crotone dell'Ordine della Rosacroce fu una societ\u00e0 segreta rosacrociana fondata da George Alexander Sullivan intorno al 1924. Il nome deriva dall'omonima citt\u00e0 situata in Calabria, nel sud Italia.\nStoria.\nGi\u00e0 esistita probabilmente sotto il nome di Ordine dei Dodici dal 1911 al 1914 e poi di nuovo dal 1920, oper\u00f2 prima nell'area di Liverpool e, successivamente, nell'area di Christchurch dopo la met\u00e0 degli anni trenta. I membri che ne fecero parte studiarono temi a sfondo esoterico tratti da prediche pubbliche, opere teatrali e materiale di corrispondenza preparate da Sullivan.\nNel 1930 un gruppo di membri dell'Ordine locali della zona di Christchurch cominci\u00f2 a riunirsi regolarmente in un pub della citt\u00e0, pi\u00f9 o meno nello stesso periodo in cui si tenne l'annuale \"conclave\" nella vicina Bournemouth. Qualche tempo dopo il gruppo decise che fu necessaria una sede pi\u00f9 stabile.\nLa sede del gruppo di Christchurch fu un edificio in legno chiamato Ashrama Hall, ultimato nel 1936 e ubicato all'interno del giardino di una casa di propriet\u00e0 appartenuta a Catherine Emily Chalk, che si suppone abbia anch'essa partecipato alle prime riunioni tenutesi in quel pub. Nel 1938, sullo stesso terreno, il gruppo costru\u00ec il Christchurch Garden Theatre, che si autodefin\u00ec \"il primo teatro rosacrociano d'Inghilterra\". Dal giugno-settembre del 1938 vennero presentate commedie a tema mistico, scritti dallo stesso Sullivan (sotto il suo pseudonimo giornalistico Alex Matthews) insieme a Mabel Besant-Scott.\nSabina Magliocco, docente universitario di \"Antropologia e Folklore\" presso l'Universit\u00e0 di Northridge, in California, nelle sue ricerche sulle influenze nello studio del folklore in merito allo sviluppo della religione Wicca, sostenne che verso la fine del 1930 alcuni membri della Confraternita di Crotone eseguirono rituali simili a quelli utilizzati dalla religione Wicca basati sulla Co-Massoneria, e che questo fu il gruppo che frequent\u00f2 anche Gerald Gardner prima che venisse iniziato al culto della Wicca all'interno della New Forest Coven.\nIl numero dei partecipanti agli eventi della Confraternita fu sempre molto basso e a tutt'oggi il gruppo \u00e8 maggiormente noto per la sua associazione con Gerald Gardner e Peter Caddy. In seguito alla morte di George Alexander Sullivan nel 1942, le attivit\u00e0 del gruppo e dei suoi membri diminu\u00ec e all'inizio degli anni cinquanta la loro attenzione si focalizz\u00f2 su Southampton.\nUna significativa minoranza degli studenti della Scuola Arcana di Alice Bailey furono membri della Confraternita di Crotone."}
{"id": "4817807", "revid": "63533838", "url": "https://it.wikipedia.org/wiki?curid=4817807", "title": "Confraternita di Crotone dell'Ordine della Rosa-Croce", "text": ""}
{"id": "4817809", "revid": "63533860", "url": "https://it.wikipedia.org/wiki?curid=4817809", "title": "Confraternita di Crotone dell'Ordine della Rosacroce", "text": ""}
{"id": "4817810", "revid": "33751", "url": "https://it.wikipedia.org/wiki?curid=4817810", "title": "Balikesirspor", "text": ""}
{"id": "4817818", "revid": "831312", "url": "https://it.wikipedia.org/wiki?curid=4817818", "title": "Trek-Segafredo", "text": "La Trek-Segafredo, nota in passato come \"Leopard\" e \"RadioShack\", \u00e8 una squadra maschile statunitense di ciclismo su strada con licenza UCI World Tour.\nAttiva nel professionismo dalla stagione 2011, la squadra ha base in Belgio ed \u00e8 diretta da Luca Guercilena. Lo sponsor principale \u00e8 il telaista statunitense Trek, che nel 2014 ha rilevato la struttura e parte dell'organico della RadioShack-Leopard, affiancato dal 2016 dall'azienda del caff\u00e8 Segafredo Zanetti. Nel 2013 la squadra ha ottenuto la vittoria di Giro delle Fiandre e Parigi-Roubaix con Fabian Cancellara, e della Vuelta a Espa\u00f1a con Chris Horner. Nel 2019 ha ottenuto la vittoria di Giro di Lombardia con Bauke Mollema e dei Campionati del mondo di ciclismo su strada 2019 con Mads Pedersen. Nel 2021 ha conquistato la Milano-Sanremo con Jasper Stuyven.\nStoria.\nLa nascita della squadra.\nAl termine della stagione 2010, i fratelli Schleck sono a fine contratto con la squadra danese Saxo Bank, diretta da Bjarne Riis, e decidono di creare una propria squadra sotto la guida di Brian Nygaard e Kim Andersen, entrambi nello staff della Saxo Bank, puntando ad ottenere la licenza UCI ProTeam. Per ottenerla, i dirigenti della squadra reclutano alcuni corridori dalle principali squadre europee, come Daniele Bennati della Liquigas-Doimo, Jakob Fuglsang (Saxo Bank), Linus Gerdemann e Fabian Wegmann (Milram) e il campione del mondo a cronometro Fabian Cancellara (Saxo Bank).\nIl 2 settembre l'azienda produttrice di biciclette Trek annuncia la firma di un accordo di sponsorizzazione della squadra, mentre la Craft fornisce l'abbigliamento tecnico. Il 23 novembre la squadra ottiene la licenza ProTeam fino al 2014.\nLa squadra si basava su un blocco di corridori arrivati dalla Saxo Bank, dieci in tutto, tra i quali i due capitani indiscussi del team, Andy Schleck e Fr\u00e4nk Schleck. Dietro di loro, il campione del mondo a cronometro Cancellara. Tra i velocisti, le punte sono gli italiani Daniele Bennati e Davide Vigan\u00f2, arrivato dal Team Sky, e il belga Wouter Weylandt (Quick Step). Alle spalle dei leader, esperti gregari quali Stuart O'Grady, Dominic Klemme, Joost Posthuma, Jens Voigt, Oliver Zaugg, Maxime Monfort, Jakob Fuglsang e Fabian Wegmann. Stefan Denifl, Linus Gerdemann e Brice Feillu rappresentano le giovani scommesse del team, che conta anche su un neo professionista italiano, Giacomo Nizzolo.\n2011: l'esordio e il terzo posto mondiale.\n\u00c8 Dominic Klemme, il 2 marzo 2011, a dare il primo storico successo al Team Leopard-Trek: il tedesco, giunto dall'appena dismessa Milram, si aggiudica infatti la Le Samyn, in Francia, battendo allo sprint il belga Kevyn Ista e il compagno di squadra Robert Wagner. In quell'inizio di stagione \u00e8 per\u00f2 protagonista, per la squadra lussemburghese, soprattutto Fabian Cancellara, abile ad aggiudicarsi una tappa alla Tirreno-Adriatico e l'E3 Harelbeke in Belgio. Lo svizzero si classifica inoltre secondo alla Milano-Sanremo e alla Parigi-Roubaix, e terzo al Giro delle Fiandre.\nConclusa la campagna delle classiche del Nord, la formazione prende il via al Giro d'Italia. La partecipazione alla \"Corsa Rosa\" edizione 2011, esordio assoluto per la Leopard-Trek in un Grande Giro, viene per\u00f2 segnata dalla morte del ciclista Wouter Weylandt, avvenuta il 9 maggio nel corso della terza tappa a causa di una caduta lungo la discesa del Passo del Bocco. In seguito a questa tragedia il Team Leopard-Trek, per cui correva Weylandt, decide, al termine della tappa dell'indomani, neutralizzata, di ritirarsi dal Giro d'Italia.\nIn luglio Andy e Fr\u00e4nk Schleck si classificano rispettivamente secondo e terzo al Tour de France, battuti dall'australiano Cadel Evans; Andy Schleck si aggiudica peraltro la tappa con arrivo in quota sul Colle del Galibier. Tra agosto e settembre la squadra vince quindi due frazioni alla Vuelta a Espa\u00f1a, una nella cronosquadre di apertura e una con l'italiano Daniele Bennati; in chiusura di stagione, infine, lo svizzero Oliver Zaugg consegna al Team Leopard-Trek il primo successo in una \"classica monumento\", aggiudicandosi la 105\u00aa edizione del Giro di Lombardia. A fine anno, grazie ai diversi piazzamenti, la RadioShack-Leopard \u00e8 la terza squadra nella classifica World Tour, preceduta solo da Omega Pharma-Lotto e Team Sky.\n2012-2013: RadioShack e le vittorie con Cancellara e Horner.\nNel 2012 arrivano, in qualit\u00e0 di nuovi sponsor principali del progetto ciclistico lussemburghese, la catena di distribuzione elettronica RadioShack e la casa automobilistica Nissan, in precedenza finanziatori della formazione statunitense Team RadioShack. Si uniscono alla squadra, provenienti dallo stesso Team RadioShack, anche il manager Johan Bruyneel e tredici atleti, tra cui Chris Horner e Andreas Kl\u00f6den. Sono peraltro tredici anche i confermati dalla stagione 2011 del Team Leopard-Trek, e tra essi i tre capitani, i due fratelli Schleck e lo svizzero Cancellara. Proprio quest'ultimo d\u00e0 alla squadra il primo successo dell'anno, aggiudicandosi la Strade Bianche; \u00e8 poi ancora Cancellara a vincere il prologo del Tour de France in luglio, vestendo per sette giorni la maglia gialla.\nNella primavera 2013 Cancellara d\u00e0 alla squadra, rinominata in RadioShack-Leopard, altri tre importanti successi, tutti sul pav\u00e9, vincendo in sequenza E3 Harelbeke, Giro delle Fiandre e Parigi-Roubaix; in stagione si classifica anche terzo alla Milano-Sanremo. In estate arrivano inoltre le vittorie di Jan Bakelants in una tappa del Tour de France e di Tony Gallopin alla Cl\u00e1sica San Sebasti\u00e1n. Il principale successo stagionale per la RadioShack-Leopard arriva per\u00f2 a settembre, quando il 41enne Chris Horner si aggiudica a sorpresa due tappe e la classifica generale della prestigiosa Vuelta a Espa\u00f1a. Questi risultati portano la RadioShack-Leopard a concludere quarta nella classifica a squadre del World Tour 2013.\n2014-2015: Trek Factory Racing.\nAl termine della stagione 2013 la squadra viene rilevata da Trek Bicycle Corporation, gi\u00e0 sponsor e fornitore della squadra, che acquisisce la licenza World Tour dall'imprenditore lussemburghese Flavio Becca, fino al 2013 proprietario del team tramite la societ\u00e0 Leopard SA. La decisione arriva dopo i ritiri di diversi sponsor principali (RadioShack, Nissan, Enovos) legati soprattutto a causa degli scandali doping di Fr\u00e4nk Schleck, Lance Armstrong e dell'ex team manager Johan Bruyneel.\nUomo di punta del nuovo team per il 2014 \u00e8 ancora Fabian Cancellara, che vince per il secondo anno consecutivo il Giro delle Fiandre e si piazza secondo alla Milano-Sanremo e terzo alla Parigi-Roubaix. Non mancano corridori da corse a tappe, come i fratelli lussemburghesi Fr\u00e4nk e Andy Schleck, il croato Robert Ki\u0161erlovski, lo spagnolo Haimar Zubeldia e il colombiano Juli\u00e1n Arredondo, che riesce a imporsi in una delle tappe di montagna del Giro d'Italia, la diciottesima, e nella classifica scalatori della corsa, e in due tappe del Tour de San Luis. Velocista del team \u00e8 l'italiano Giacomo Nizzolo, che vince una tappa al Tour de San Luis e una al Tour de Wallonie.\nNella stagione 2015 la rosa della squadra non subisce particolari variazioni: sono appena tre i nuovi volti, uno tra questi \u00e8 l'olandese Bauke Mollema, che arricchisce la squadra di un altro corridore da corse a tappe. L'inizio di stagione \u00e8 buono, con la vittoria del giovane lussemburghese Bob Jungels all'\u00c9toile de Bess\u00e8ges; Cancellara invece non ripete i successi dell'anno precedente nelle classiche primaverili a causa di un infortunio rimediato all'E3 Harelbeke. Al Giro d'Italia Giacomo Nizzolo vince la maglia rossa della classifica a punti, grazie ai numerosi piazzamenti. Alla Vuelta a Espa\u00f1a arrivano invece tre vittorie per tre diversi corridori della Trek, Jasper Stuyven all'ottava tappa, Danny van Poppel alla dodicesima e Fr\u00e4nk Schleck alla sedicesima.\n2016: l'arrivo di Segafredo e l'addio di Cancellara.\nNel 2016 un nuovo sponsor affianca la Trek Bicycle Corporation: si tratta della Segafredo Zanetti, azienda italiana di produzione di caff\u00e8. Anche quest'anno gli uomini di punta sono Fabian Cancellara e il velocista Giacomo Nizzolo. Nuovi arrivi sono il canadese Ryder Hesjedal per le corse a tappe e l'italiano Niccol\u00f2 Bonifazio per gli arrivi in volata.\nSi tratta dell'ultima stagione da professionista di Fabian Cancellara: ci\u00f2 nonostante lo svizzero vince sei gare durante l'anno, tra cui la Strade Bianche e le cronometro della Tirreno-Adriatico e del Tour de Suisse. Quattro successi arrivano da Nizzolo, che per il secondo anno consecutivo fa sua anche la classifica a punti al Giro d'Italia; Fabio Felline vince l'omologa graduatoria alla Vuelta a Espa\u00f1a, mentre tra le classiche il team vince la Kuurne-Bruxelles-Kuurne con Stuyven e la Cl\u00e1sica San Sebasti\u00e1n, gara World Tour, con Mollema.\n2017-2018: i piazzamenti con Contador e Degenkolb.\nPer la stagione 2017 vengono messi sotto contratto il trentaquattrenne spagnolo Alberto Contador, come capitano per i Grandi giri, e il tedesco John Degenkolb per le classiche. Durante l'anno Contador ottiene numerosi piazzamenti: secondo alla Vuelta a Andaluc\u00eda, secondo alla Parigi-Nizza, secondo alla Volta Ciclista a Catalunya, secondo alla Vuelta al Pa\u00eds Vasco, nono al Tour de France, e infine, all'ultima gara della carriera, quinto alla Vuelta a Espa\u00f1a con una vittoria di tappa sull'Angliru. Degenkolb ottiene numerosi piazzamenti Top 10 nelle classiche di primavera e in tappe al Tour de France; in quella stessa \"Grande Boucle\" Mollema (gi\u00e0 settimo al Giro d'Italia) si aggiudica in solitaria la frazione con arrivo a Le Puy-en-Velay. Altri successi arrivano con Felline nel prologo del Tour de Romandie, con Edward Theuns e Stuyven al BinckBank Tour e con il ventunenne Mads Pedersen al Giro di Danimarca.\nNel 2018 i capitani sono Mollema per i Grandi giri e ancora Degenkolb per le classiche. Durante l'anno Mollema, pur vincendo il Gran Premio Bruno Beghelli in ottobre, non va oltre un podio di tappa al Tour de France e due piazzamenti parziali e il secondo posto tra gli scalatori alla Vuelta a Espa\u00f1a. Degenkolb vince due gare a inizio stagione a Maiorca e la tappa del pav\u00e9 al Tour de France, ma non riesce poi a mettersi in evidenza nelle gare di primavera. Protagonista delle classiche \u00e8 invece Mads Pedersen, che si classifica secondo al Giro delle Fiandre alle spalle di Niki Terpstra. Spiccano in stagione anche i successi di Toms Skuji\u0146\u0161 in una tappa al Tour of California e alla Tre Valli Varesine, e di Stuyven in tre gare di fine stagione tra Belgio e Paesi Bassi.\nPalmar\u00e8s.\n\"Aggiornato al 14 agosto 2021\".\nOrganico 2022.\n\"Aggiornato al 1\u00ba gennaio 2022.\""}
{"id": "4817825", "revid": "1573940", "url": "https://it.wikipedia.org/wiki?curid=4817825", "title": "Eurynome (zoologia)", "text": "Eurynome \u00e8 un genere di crostacei decapodi marini appartenenti alla famiglia Majidae.\nDescrizione.\nLe specie di questo genere presentano un carapace ricco di sporgenze, spesso spinoso.\nAlimentazione.\nSi tratta di specie onnivore.\nTassonomia.\nIn questo genere sono riconosciute 5 specie:"}
{"id": "4817826", "revid": "767487", "url": "https://it.wikipedia.org/wiki?curid=4817826", "title": "Rough Riders of Durango", "text": "Rough Riders of Durango \u00e8 un film del 1951 diretto da Fred C. Brannon.\n\u00c8 un western statunitense con Allan Lane.\nProduzione.\nIl film, diretto da Fred C. Brannon su una sceneggiatura di M. Coates Webster, fu prodotto da Gordon Kay, come produttore associato, per la Republic Pictures e girato nell'Iverson Ranch in California dal 13 ottobre 1950.\nDistribuzione.\nIl film fu distribuito negli Stati Uniti dal 30 gennaio 1951 al cinema dalla Republic Pictures. \u00c8 stato distribuito anche in Brasile con il titolo \"Caminhante Solit\u00e1rio\".\nPromozione.\nLe tagline sono:"}
{"id": "4817833", "revid": "112038095", "url": "https://it.wikipedia.org/wiki?curid=4817833", "title": "Gene regolatore", "text": "Un gene regolatore \u00e8 un gene coinvolto nel controllo dell'espressione genica di uno o pi\u00f9 altri geni. Un gene regolatore pu\u00f2 codificare una proteina regolatrice, o pu\u00f2 lavorare al livello di RNA, come nel caso di geni codificanti microRNA.\nNei procarioti, i geni regolatori spesso codificano proteine repressive. Le proteine repressive si legano agli operatori o ai promotori, prevenendo la polimerasi dell'RNA dalla trascrizione dell'RNA. Di solito sono costantemente espressi in modo che la cellula abbia sempre una scorta di molecole repressive a disposizione.\nGli induttori portano le proteine repressive a cambiare forma, o altrimenti a non essere pi\u00f9 in grado di legarsi al DNA, permettendo alla RNA-polimerasi di continuare la trascrizione.\nI geni regolatori possono essere localizzati all'interno di operoni, adiacenti ad essi, o lontani da essi.\nAltri geni regolatori codificano proteine d'attivazione. Una proteina d'attivazione si lega ad un sito sulla molecola di DNA e causa un aumento nella trascrizione d'un gene vicino. Nei procarioti, un esempio ben conosciuto di proteina d'attivazione \u00e8 la CAP, coinvolta nel controllo positivo dell'operone lac.\nNella regolazione dell'espressione genica, sia gli attivatori sia i repressoni sono conosciuti per avere ruoli importanti."}
{"id": "4817835", "revid": "1605525", "url": "https://it.wikipedia.org/wiki?curid=4817835", "title": "Alberto Guarnieri", "text": "Biografia.\nGi\u00e0 prima della laurea alla facolt\u00e0 di lettere e filosofia dell'universit\u00e0 di Bologna ha iniziato a collaborare con le prime radio e televisioni private. Appassionato di cinema, ha partecipato alla nascita del Salso film e tv fest diretto da Adriano Apr\u00e0 e ha realizzato alcuni documentari, uno dei quali ha ottenuto una menzione speciale al festival di Barcellona.\nAssunto per occuparsi della programmazione specie cinematografiche di Telereggio Emilia Nord, col passaggio dell'emittente a Rete 4, allora di propriet\u00e0 Mondadori, si \u00e8 dedicato al giornalismo di cronaca, venendo assunto nel 1982 da Piero Ottone alle gazzette locali di Mondadori.\nNel 1986, diventato giornalista professionista, passa al \"Resto del Carlino\" dove svolge incarichi di inviato regionale su Parma, Modena e la riviera adriatica. Dopo un breve periodo di distacco dalla professione, durante il quale segue prevalentemente la comunicazione della squadra di basket di serie A Cantine Riunite oltre a collaborare col sindaco di Reggio Emilia Giulio Fantuzzi nella campagna che lo porta a diventare deputato europeo, viene chiamato al \"Messaggero\" di Roma, su cui ha tenuto a lungo tre rubriche settimanali di commento su televisione, sport e mondo dei media, prima a guidare la redazione di Ravenna, 1990-1992, poi, nel 2003, a Roma.\nScritti.\nPer Mursia (2008) contribuisce al volume a pi\u00f9 voci \"La grande avventura della pay tv\".\nPubblica per Odoya di Bologna, \"La nuova televisione\" (2010) e \"Guida al digitale terrestre\" (2011), saggi che illustrano e commentano criticamente il passaggio al nuovo sistema di trasmissione televisivo italiano. Per lo stesso editore, ancora nel 2011, realizza il graphic novel \"1975 Un delitto emiliano\", disegnato da Emilio La Guardia.\nCollabora con il pittore Nani Tedeschi a un portfolio di testi e disegni su Italo Balbo e le trasvolate atlantiche oltre a svolgere attivit\u00e0 di sceneggiatore e collaboratore col sito \"Huffington Post\" in veste di commentatore.\nNel 2015 pubblica con Edizioni Segni d'Autore il Graphic Novel \"Balbo il Volo del Destino\", con i disegni di Leonardo M. Grassi."}
{"id": "4817838", "revid": "767487", "url": "https://it.wikipedia.org/wiki?curid=4817838", "title": "Yukon Manhunt", "text": "Yukon Manhunt \u00e8 un film del 1951 diretto da Frank McDonald.\n\u00c8 un western statunitense con Kirby Grant, Gail Davis e Margaret Field. Fa parte della serie di film con Kirby Grant e il suo cane Chinook realizzati per la Monogram Pictures.\nProduzione.\nIl film, diretto da Frank McDonald su una sceneggiatura di William Raynor basata sui personaggi creati da James Oliver Curwood, fu prodotto da Lindsley Parsons per la Lindsley Parsons Productions e girato a Big Bear Lake e a Big Bear Valley, San Bernardino National Forest, California, nella seconda met\u00e0 di aprile del 1951.\nDistribuzione.\nIl film fu distribuito negli Stati Uniti dal 12 luglio 1951 (premi\u00e8re l'8 luglio) al cinema dalla Monogram Pictures."}
{"id": "4817840", "revid": "1543377", "url": "https://it.wikipedia.org/wiki?curid=4817840", "title": "Campionati del mondo di ciclismo su strada 2003 - Gara in linea femminile Elite", "text": "La Gara in linea femminile Elite dei campionati del mondo di ciclismo su strada 2003 \u00e8 stata corsa l'11 ottobre in Canada nei dintorni di Hamilton, su un percorso di 124\u00a0km. L'oro and\u00f2 alla svedese Susanne Ljungskog che vinse con il tempo di 3h16'06\" alla media di 37,94\u00a0km/h, argento all'olandese Mirjam Melchers e a completare il podio la britannica Nicole Cooke."}
{"id": "4817845", "revid": "125635151", "url": "https://it.wikipedia.org/wiki?curid=4817845", "title": "Pietro Pala", "text": "Biografia.\nPubblicista, laureato in Legge, vice presidente della FUCI di Sassari, nel 1950 \u00e8 segretario del Centro universitario della DC. Lavora per l'ufficio stampa dell'ETFAS (Ente per la trasformazione fondiaria e agraria in Sardegna) e nel 1955 fa parte del consiglio nazionale giovanile della DC. Segretario della Democrazia Cristiana per la Sardegna, viene eletto per la prima volta alla Camera dei Deputati nel 1963 e poi al Senato per quattro legislature."}
{"id": "4817846", "revid": "1568601", "url": "https://it.wikipedia.org/wiki?curid=4817846", "title": "Angrogna (torrente)", "text": "L'Angrogna (\"Angreugna\" in piemontese, \"Angruenha\" in occitano) \u00e8 un torrente del Piemonte, affluente in sinistra idrografica del Pellice. Il suo corso si sviluppa interamente nel territorio della provincia di Torino.\nIdronimo.\nIl nome del torrente e quello dell'omonimo centro abitato derivano forse o da \"grogno\" (bernoccolo), riferendosi in questo caso alle alture su cui sorgono le borgate che costituiscono il paese), oppure dal gallico \"agranio\" (termine che indica il prugnolo selvatico).\nPercorso.\nIl torrente si origina dal piccolo lago Sella Vecchia, poco ad est del monte Rou. L'Angrogna scende inizialmente in direzione nord-est e attorno ad una quota di 1100 va a raccogliere in sinistra idrografica le acque del suo maggiore affluente, il torrente Infernet, il quale drena le pendici meridionali del Grand Truc. Giunto in prossimit\u00e0 della frazione Pr\u00e0 del Torno l'Angrogna ruota decisamente verso sud-est, direzione che in linea di massima manterr\u00e0 fino alla confluenza nel Pelice. Il torrente, fiancheggiato dalla strada di fondovalle, segna per un buon tratto il confine tra il comune di Torre Pellice (a ovest) e di Angrogna (a est). Uscito nel solco principale della Val Pellice viene scavalcato prima dalla SP 161 e poi dalla ferrovia Pinerolo-Torre Pellice per sfociare infine nel Pellice a quota 499 , al confine tra i territori di Torre Pellice e di Luserna San Giovanni.\nUtilizzi.\nParte dell'acqua del torrente \u00e8 captata dalla bealera Peyrota, un canale detto anche \"Gora di San Giovanni\". Tale derivazione era utilizzata, oltre che per scopi irrigui, anche per muovere i mulini situati in frazione San Giovanni (Luserna). Il canale \u00e8 lungo circa 7\u00a0km e la sua costruzione fu terminata nel 1427; un documento del 1503 attesta che in quell'anno esso era gestito da un consorzio costituito da 40 partecipanti. La presa sul torrente \u00e8 situata in localit\u00e0 Ghiounira del comune di Angrogna. L'utilizzo del canale \u00e8 oggi soltanto di tipo agricolo.\nPesca.\nTutto il corso del torrente \u00e8 soggetto a diritti demaniali esclusivi di pesca."}
{"id": "4817849", "revid": "767487", "url": "https://it.wikipedia.org/wiki?curid=4817849", "title": "Skipalong Rosenbloom", "text": "Skipalong Rosenbloom \u00e8 un film del 1951 diretto da Sam Newfield.\n\u00c8 una commedia western statunitense (una satira di \"Hopalong Cassidy\") con Maxie Rosenbloom, Max Baer e Jackie Coogan.\nProduzione.\nIl film, diretto da Sam Newfield su una sceneggiatura di Eddie Forman e Dean Riesner e un soggetto dello stesso Forman, fu prodotto da Wally Kline per la Willy Kline Enterprises e girato nel ranch di Corriganville a Simi Valley e nei KTTV Studios a Los Angeles, California, dal 7 settembre a met\u00e0 settembre 1950 e nell'ottobre dello stesso anno (per alcune scene aggiuntive). Il titolo di lavorazione fu \"The Adventures of Skipalong Rosenbloom\".\nDistribuzione.\nIl film fu distribuito negli Stati Uniti dal 30 aprile 1951 al cinema dalla Eagle-Lion Classics. Fu poi redistribuite con il titolo \"Square Shooter\" dalla Wally Kline Enterprises.\nPromozione.\nLe tagline sono:"}
{"id": "4817851", "revid": "178076", "url": "https://it.wikipedia.org/wiki?curid=4817851", "title": "Torrente Angrogna", "text": ""}
{"id": "4817857", "revid": "155634", "url": "https://it.wikipedia.org/wiki?curid=4817857", "title": "Palazzo Treves de Bonfili", "text": "Palazzo Treves de Bonfili, talvolta noto anche come Palazzo Barozzi Emo Treves de Bonfili, \u00e8 un'architettura veneziana sita nel sestiere di San Marco e affacciata sul Canal Grande ove esso si interseca con il Rio di San Mois\u00e8, dirimpetto a Punta della Dogana.\nStoria.\nIl Palazzo si trova in una posizione strategica per i commerci marittimi: lo stretto Rio di San Mois\u00e8 su cui prospetta infatti permette di raggiungere rapidamente a Rialto, dato che si trasforma ben presto in Rio San Luca per sfociare nei pressi di Palazzo Grimani.\nData questa premessa, non ci stupisce che gi\u00e0 nel XII secolo fosse stato ivi edificato dalla famiglia Barozzi un palazzo merlato, arricchito da un loggiato, da un porticato e da due ampie torri quadrate. Nel XVIII secolo il precedente edificio venne sottoposto a imponenti ristrutturazioni, che furono per\u00f2 interrotte con il passaggio di propriet\u00e0 alla nobile famiglia Emo.\nNel 1827 l'intero complesso fu acquistato dai banchieri della famiglia Treves, baroni de Bonfili: si dedicarono all'arricchimento delle sale interne, senza alterare n\u00e9 la facciata incompiuta n\u00e9 la pianta, sapendo cos\u00ec trasformare l'edificio nel miglior esempio di neoclassicismo presente in citt\u00e0. In particolare, i lavori sono seguiti con interesse da Jacopo Treves, noto anche come mecenate: posizion\u00f2 nel Palazzo opere di Angelo Pizzi, Giuseppe Borsato, Giovanni Demin, Sebastiano Santi, Francesco Hayez, Michelangelo Grigoletti, Antonio Bosa e altri. Sempre in quell'anno vennero acquistate due statue di Antonio Canova: \"Ettore\" e \"Aiace\", che furono poste in un apposito vano absidato con affaccio sulla principale via acquatica della citt\u00e0.\nL'edificio, la cui tinta era in condizioni precarie, appare ora ristrutturato negli esterni e caratterizzato da un colore rosa.\nArchitettura.\nL'architetto che cur\u00f2 il restauro secentesco, Bartolomeo Manopola, decise di far diventare principale la facciata sul Rio di San Mois\u00e8 ai danni di quella che insisteva sul Canal Grande, che appare infatti asimmetrica.\nLa facciata sul Canal Grande appare divisa chiaramente in due settori: quello di sinistra, pi\u00f9 semplice, \u00e8 un residuo dell'edificio originale, mentre quello di destra, contraddistinto da due imponenti serliane e da un grandioso portale ad acqua, \u00e8 un grandioso esempio di architettura rinascimentale.\nLa facciata sul Rio di San Mois\u00e8 \u00e8 invece molto pi\u00f9 ampia: sviluppata straordinariamente sia in altezza che in lunghezza, appare sproporzionata rispetto alle dimensioni dello spazio sul quale si affaccia. Appare emblema di un giovane barocco, contraddistinto ancora da importanti elementi rinascimentali come l'uso della serliana. Ogni piano presenta quindici finestre: sovente disposte a coppie, trovano l'asse di simmetria nel portale monumentale. Alcuni dei numerosissimi fori sono stati resi ciechi.\nIl palazzo presenta un belvedere collocato sul tetto."}
{"id": "4817861", "revid": "599013", "url": "https://it.wikipedia.org/wiki?curid=4817861", "title": "Cory Butner", "text": "Biografia.\nCompete dal 2007 entrando a far parte del team statunitense come frenatore. Esordisce in Coppa del Mondo a Whistler nella penultima gara della stagione 2008/09 classificandosi undicesimo nel bob a due pilotato da John Napier. Nel 2009 passa al ruolo di pilota e conquista il suo primo podio il 9 novembre 2012 a Lake Placid ottenendo il secondo posto nella gara di bob a due in coppia con Charles Berkeley.\nAi mondiali totalizza come migliori risultati il 9\u00ba posto nel bob a due e l'8\u00b0 nella gara a squadre ottenuti a St. Moritz 2013 e il 28\u00ba posto nel bob a quattro nell'edizione di K\u00f6nigssee 2011."}
{"id": "4817862", "revid": "506294", "url": "https://it.wikipedia.org/wiki?curid=4817862", "title": "Robert Heinrich Zimmer", "text": ""}
{"id": "4817864", "revid": "506294", "url": "https://it.wikipedia.org/wiki?curid=4817864", "title": "Siddh\u0101sana", "text": ""}
{"id": "4817866", "revid": "506294", "url": "https://it.wikipedia.org/wiki?curid=4817866", "title": "Sukh\u0101sana", "text": ""}
{"id": "4817871", "revid": "1543377", "url": "https://it.wikipedia.org/wiki?curid=4817871", "title": "Campionati del mondo di ciclismo su strada 2002 - Gara in linea femminile Elite", "text": "La Gara in linea femminile Elite dei campionati del mondo di ciclismo su strada 2002 \u00e8 stata corsa il 12 ottobre in Belgio nei dintorni di Heusden-Zolder, su un percorso di 128\u00a0km. L'oro and\u00f2 alla svedese Susanne Ljungskog che vinse con il tempo di 2h59'15\" alla media di 42,84\u00a0km/h, argento alla svizzera Nicole Br\u00e4ndli e a completare il podio la spagnola Joane Somarriba."}
{"id": "4817879", "revid": "174925", "url": "https://it.wikipedia.org/wiki?curid=4817879", "title": "Verso il sole (album)", "text": "Verso il sole \u00e8 una raccolta del cantante italiano Albano Carrisi, pubblicato nel 1997 dall'etichetta discografica WEA Records Germany. Il disco contiene la canzone \"Verso il sole\" con la quale il cantante ha partecipato al Festival di Sanremo 1997 ed una serie di brani incisi da solista nel periodo 1986 - 1997 tra le quali \"Caro amore\", \"Incredibile appuntamento\" (scritta nel 1987 in occasione della nascita di sua figlia Romina Jolanda, detta Uga), \"Il bambino non \u00e8 pi\u00f9 re\", \"Andrea\" dal repertorio di Fabrizio De Andr\u00e9, \"Nessun dorma\" tratta dall`opera Turandot di Giacomo Puccini ed altre. Il CD contiene anche dei duetti con il celebre soprano Montserrat Caball\u00e9 e il chitarrista spagnolo Paco de Luc\u00eda in \"Cantico\" e \"Un sasso nel cuore\"."}
{"id": "4817885", "revid": "960832", "url": "https://it.wikipedia.org/wiki?curid=4817885", "title": "Striscia progresso volo", "text": "Una striscia progresso volo, in inglese \"flight progress strip\", abbreviata in FPS, \u00e8 una piccola striscia di carta usata nel controllo del traffico aereo per annotare i dati di un aeromobile in volo e facilitare al personale controllore del traffico aereo la memorizzazione delle informazioni e delle autorizzazioni emesse.\nCaratteristiche.\nLe strisce progresso volo hanno dimensioni standard di 21 cm di larghezza e 2,5 cm di altezza. Quando devono essere utilizzate vengono inserite in un contenitore plastico e posizionate su di una rastrelliera sul bancone operativo del controllore, la cosiddetta \"strippiera\"; a questo punto le FPS sono pronte per essere compilate con i dati del volo da gestire. Nei moderni centri di controllo delle particolari stampanti pre-compilano i dati fondamentali degli aeromobili estraendoli direttamente dai piani di volo.\nIn alcune nazioni si utilizzano esclusivamente strisce progresso volo di colore bianco, ad esempio negli Stati Uniti e in Canada, in altri paesi, al contrario, si preferisce differenziare i colori delle FPS a seconda della tipologia di traffico rappresentato, ad esempio aeromobile in arrivo, in partenza, in sorvolo o che operi localmente; queste procedure sono in vigore, ad esempio, nel Regno Unito e in Italia. In alternativa \u00e8 possibile differenziare i voli VFR da quelli IFR utilizzando FTP di colori differenti, oppure distinguere in tal modo le strisce progresso volo di aeromobili lungo specifiche direttrici di traffico.\nUtilizzo.\nSebbene ogni striscia non possa rappresentare pi\u00f9 di un singolo volo, la stessa striscia pu\u00f2 essere utilizzata per pi\u00f9 aeromobili che operano in formazione come unico traffico. Inoltre lo stesso volo pu\u00f2 essere rappresentato su pi\u00f9 FPS che saranno distribuite presso le postazioni operative di controllo incaricate di gestire i vari tratti di rotta percorsi da quel traffico.\nI dati essenziali necessari alla gestione iniziale del volo sono trascritti sulla FPS; tali informazioni variano a seconda della tipologia di volo e delle procedure applicate dalle unit\u00e0 di controllo ma, comunque, comprendono come minimo il nominativo e il tipo dell'aeromobile, l'aeroporto di provenienza e quello di destinazione, la rotta e la quota richiesti.\nLa striscia viene quindi disposta nella strippiera di un controllore non appena questi dovr\u00e0 gestire il volo rappresentato e da qui rimossa non appena l'aeromobile non sia pi\u00f9 sotto la responsabilit\u00e0 di tale operatore. Sulla base delle comunicazioni ricevute dal pilota e delle istruzioni e autorizzazioni impartite, il controllore aggiorner\u00e0 i dati riportati sulla FPS utilizzando particolari simbolismi e codici.\nLe convenzioni impiegate nella compilazione delle strisce, la simbologia e il codice da utilizzare devono essere stabiliti dall'autorit\u00e0 competente per l'erogazione del servizio.\nAlcuni simboli sono utilizzati per indicare che l'aeromobile rappresentato sulla striscia progresso volo ha ricevuto delle specifiche informazioni e autorizzazioni o sta volando una particolare procedura di volo o di avvicinamento strumentale. A titolo d'esempio:\nConservazione.\nLe strisce progresso volo devono essere conservate per un periodo minimo di 90 giorni e possono essere distrutte solo se, durante tale lasso di tempo, non sia emersa la necessit\u00e0 di ulteriore conservazione. Il prolungamento del periodo minimo di conservazione di una FPS e il suo accantonamento, insieme a tutta la documentazione connessa con la gestione di un volo, potrebbe essere necessaria, ad esempio, per le investigazioni a seguito di incidenti, eventi di pericolo o disservizi.\nEvoluzione.\nNei centri di controllo di ultima generazione, le FPS non sono cartacee ma rappresentate informaticamente direttamente sugli schermi radar e aggiornate dal controllore utilizzando tastiera e mouse oppure touch screen. In questo caso la striscia progresso volo viene chiamata \"strip elettronica\". Grazie alla loro economicit\u00e0 e versatilit\u00e0 le strisce progresso volo stampate su carta continuano a essere utilizzate anche laddove siano in uso le strip elettroniche, come sistema da utilizzarsi in via supplementare o in caso di emergenza o avaria dei sistemi informatici. Si ritiene inoltre che l'uso delle FTP e il loro puntuale aggiornamento rappresenti un efficace sistema di comunicazione e di scambio di informazioni non verbali ad integrazione delle altre tipologie di coordinamenti fonetici o informatici."}
{"id": "4817890", "revid": "729019", "url": "https://it.wikipedia.org/wiki?curid=4817890", "title": "Storia dei San Francisco 49ers", "text": "I San Francisco 49ers sono un club di football americano professionistico nato nel 1946 con sede a San Francisco, California, USA. Questa voce approfondisce la storia della franchigia dalla fondazione ad oggi.\nI primi anni (1946-1978).\n1946-1949: inizi nella AAFC.\nI 49ers debuttarono nel football professionistico nel 1946 come membri della All-America Football Conference. Anche se non riuscirono mai ad opporsi al dominio dei Cleveland Browns, erano tuttavia la seconda miglior formazione della lega. Dopo la dissoluzione di quest'ultima nel 1949, i 49ers, assieme ai Cleveland Browns e alla prima versione dei Baltimore Colts, furono ammessi nella National Football League nel 1950.\nIl nome della squadra deriva dalla corsa all'oro californiana che avvenne nell'area di San Francisco durante il 1849. \u00c8 l'unico nome affiliato alla squadra che \u00e8 sempre risieduta a San Francisco.\nAnni cinquanta.\nLa prima gara nella NFL dei 49ers fu una gara casalinga contro i New York Yanks il 17 settembre 1950, persa per 21\u201317. Diversamente dai Cleveland Browns, che vinsero il titolo quell'anno, i 49ers faticarono nella loro prima stagione nella NFL, terminando con un record di 3\u20139. Nel 1951 fecero meglio, salendo a un record di 7\u20134\u20131 e raggiungendo quasi la finale di campionato. Nel 1953 la squadra ebbe la sua migliore annata con un record di 9-3, ma una sconfitta contro i Detroit Lions li tenne ancora fuori dalla finalissima. Dopo un 1954 terminanto con un record di 7\u20134\u20131, l'anno successivo la squadra scese a un bilancio di 4-8 a causa degli infortuni patiti. Con l'ex quarterback Frankie Albert divenuto capo-allenatore l'annata 1956 si concluse con un record di 5\u20136\u20131.\nNel 1957 i Niners vinsero tutte le ultime tre gare terminando con un record di 8\u20144, alla pari coi Lions per il titolo della NFL Western Division, dando luogo a uno spareggio tenutosi a San Francisco. I 49ers partirono forte balzando in vantaggio per 27\u20147 ma i Lions, guidati dal quarterback Tobin Rote, entrato per sostituire l'infortunato Bobby Layne, diedero vita a una delle pi\u00f9 grandi rimonte della storia, andando a vincere per 31\u201427.\nPer la maggior parte delle successive tredici stagioni, i Niners furono una squadra senza particolari acuti. Frankie Albert si dimise da allenatore dopo una stagione terminata con un record di 6\u20136, venendo sostituito da Red Hickey. Questi termin\u00f2 con un bilancio di 7-5 sia nel 1959 che nel 1960. Giocatori chiave di quegli anni furono il running back Ken Willard, il quarterback John Brodie e l'offensive lineman Bruce Bosley.\nAnni sessanta.\nNel 1961 i 49ers vinsero quattro delle prime cinque gare. Nella sesta per\u00f2 furono surclassati dai Chicago Bears per 31\u20140. Delle successive nove gare, la squadra ne vinse solo tre. In tutto l'anno la squadra vinse solo una partita in casa.\nDopo aver terminato tre stagioni consecutive con un record negativo (6\u20138, 2\u201312 e 4\u201310 nel 1962\u201364), nel 1965 la squadra si riprese terminando con un bilancio di 7\u20136\u20131. Quell'anno furono trascinati dada John Brodie, che dopo essere stato rallentato dagli infortuni si impose come uno dei migliori quarterback della lega, passando 3.112 yard e 30 touchdown. Nel 1966 la squadra vinse sei partite, di cui una sui futuri vincitori del Super Bowl I, i Green Bay Packers. Coach Jack Christiansen fu licenziato dopo la stagione 1967 che vide la squadra perdere sei gare consecutive e terminare con un record di 7-7.\nPer il 1968, i 49ers assunsero Dick Nolan come capo-allenatore, il quale era stato il coordinatore difensivo di Tom Landry ai Dallas Cowboys. Le prime due stagioni di Nolan rispecchiarono l'andamento del decennio precedente, terminando con record di 7\u20136\u20131 e 4\u20138\u20132.\nAnni settanta.\n1970.\nNel 1970, i 49ers iniziarono la stagione con un record di 7\u20141\u20141, con l'unica sconfitta che giunse per un solo punto contro gli Atlanta Falcons. Dopo sconfitte contro Detroit e Los Angeles, la squadra vinse le successive due gare, prima dell'ultima sfida stagionale contro gli Oakland Raiders. A causa della vittoria dei Giants sui Rams, a San Francisco era necessaria una vittoria per raggiungere il primo titolo di division della sua storia. La squadra in trasferta domin\u00f2 vincendo per 30-3 e si aggiudic\u00f2 per la prima volta la NFC West division.\nNel divisional playoff, i Niners vinsero per 17\u201314 contro i Minnesota Vikings, qualificandosi per la finale NFC contro i Dallas Cowboys. In quella che fu la loro ultima gara casalinga al Kezar Stadium, i 49ers combatterono ad armi pari contro i Cowboys, prima di soccombere per 17\u201310.\nCinque giocatori dei 49ers furono convocati per il Pro Bowl quell'anno mentre il veterano John Brodie fu premiato come MVP della NFL.\n1971.\nDopo la stagione 1970 la squadra pass\u00f2 dal Kezar Stadium a Candlestick Park. Malgrado fosse allocato nella periferia della citt\u00e0, Candlestick Park diede ai tifosi una struttura pi\u00f9 moderna e facilmente raggiungibile dall'autostrada..\nI 49ers vinsero il loro secondo titolo di division consecutivo nel 1971 con un record di 9-5. Nel divisional round dei playoff i Niners batterono i Washington Redskins con un punteggio finale di 24-20, portandoli a cercare la rivincita contro i Cowboys nella finale della NFC, questa volta giocata a Dallas. Ancora una volta la difesa riusc\u00ec a contenere i Cowboys, ma l'attacco dei 49ers fu inefficace e la squadra perse contro i futuri vincitori Super Bowl per 14\u20133.\n1972.\nI 49ers vinsero per il terzo anno consecutivo la NFC West nel 1972, facendone l'unica franchigia a vincere i primi tre titoli di division dalla fusione tra NFL e AFL di tre anni prima. Nel divisional round dei playoff per il terzo anno consecutivo si trovarono opposti ai Cowboys.\nVic Washington ritorn\u00f2 il kickoff di apertura per 97 yard in touchdown e i 49ers si portarono in vantaggio per 21 a 6 nel secondo quarto. Nell'ultimo periodo, quando il punteggio era di 28-13 in favore di San Francisco, Tom Landry mand\u00f2 in campo il quarterback Roger Staubach, che stava fungendo da riserva a Craig Morton. Staubach guid\u00f2 velocemente i Cowboys a segnare un field goal, portando il punteggio sul 28\u201316. I Cowboys completarono la rimonta negli ultimi due minuti. Poco dopo il \"two-minute warning\", Staubach pass\u00f2 a Billy Parks un touchdown portando il risultato sul 28\u201323. Successivamente la squadra recuper\u00f2 un \"onside kick\" e, con i Niners alle corde, Staubach pass\u00f2 un altro touchdown a Ron Sellers che diede a Dallas la vittoria e a San Francisco una drammatica eliminazione. La portata della sconfitta fu talmente forte che San Francisco non raggiunse pi\u00f9 i playoff per le successive otto stagioni.\n1973-1975.\nIl dominio dei 49ers nella NFC West si concluse nel 1973 quando scesero a un record di 5-9, il peggiore dal 1969. La squadra perse sei delle ultime otto gare. Nell'ultima stagione della carriera, il quarterback John Brodie divise i minuti in campo con altri due giocatori, tra cui Steve Spurrier. La squadra soffr\u00ec anche la mancanza di un running back alto livello, con Vic Washington che guid\u00f2 la squadra con sole 534 yard corse.\nNel 1974, i 49ers scelsero nel draft Wilbur Jackson dalla University of Alabama come loro running back titolare. Jackson ebbe una buona annata da rookie, correndo 705 yard. Con Steve Spurrier infortunato che salt\u00f2 quasi l'intera annata, i 49ers non ebbero un quarterback stabile ma terminarono comunque con un rispettabile record di 6-8. A fine stagione, il tight end Ted Kwalick lasci\u00f2 la squadra per passare alla World Football League.\nI 49ers scesero a un record di 5\u20139 in quello che sarebbe stato l'ultimo anno di Dick Nolan come allenatore, il 1975, perdendo tutte le ultime quattro gare. Wilbur Jackson fu infortunato per la maggior parte dell'anno e Delvin Williams guid\u00f2 la squadra con 631 yard corse.\n1976.\nDopo la stagione 1975, i Niners acquisirono in uno scambio dai New England Patriots il quarterback Jim Plunkett, ex vincitore dell'Heisman Trophy alla vicina Stanford University (che era anche stata l'alma mater di John Brodie). Malgrado Plunkett avesse dimostrato doti promettenti coi Patriots, non riusc\u00ec mai imporsi nella squadra e si credette avesse bisogno di un cambio di scenario. Monte Clark fu assunto come nuovo capo-allenatore della squadra.\nI 49ers poterono contare su uno dei migliori giochi sulle corse della lega nel 1976. Delvin Williams emerse come uno dei migliori running back della lega, correndo oltre 1.200 yard e venendo convocato per il Pro Bowl. Anche Wilbur Jackson disput\u00f2 una discreta stagione, correndo 792 yard. Ancora una volta, Gene Washington fu il miglior ricevitore della squadra con 457 yard e 6 touchdown.\nSan Francisco inizi\u00f2 con un record di 6-1, la migliore partenza dal 1970. Molte vittorie giunsero contro squadre di seconda fascia, anche se ci fu un 16-0 sui Rams a Los Angeles nel Monday Night Football. In quella gara i Niners misero a segno 10 sack, sei dei quali da parte di Tommy Hart. La squadra tuttavia perse quattro gare consecutive, di cui due contro i rivali di division di Los Angeles e Atlanta che furono fatali per le loro speranze di centrare i playoff. Malgrado l'aver terminato con un record di 8\u20136, Clark fu licenziato dopo una sola stagione dal general manager Joe Thomas, il quale avrebbe diretto la squadra nel peggior periodo della sua storia.\n1977.\nSotto la guida del capo-allenatore Ken Meyer la squadra perse le prime cinque gare della stagione 1977, incluse due senza segnare alcun punto. In seguito vinse cinque delle successive sei, ma perse le ultime tre consecutive, terminando con un bilancio di 5\u20139. Giocare a San Francisco non si rivel\u00f2 essere la svolta della carriera di Plunkett, che ebbe un'altra stagione deludente lanciando soli 9 passaggi da touchdown. Tra gli aspetti positivi ci furono i defensive lineman Tommy Hart e Cleveland Elam, convocati entrambi per il Pro Bowl, e i running back Wilbur Jackson e Delvin Williams, che corsero complessivamente 1.600 yard. Gene Washington guid\u00f2 ancora la squadra in ricezioni nel 1977, in quella che sarebbe stata la sua ultima stagione con la squadra.\n1978.\nDopo la fine della stagione 1977, Joe Thomas oper\u00f2 delle mosse discutibili che gli si ritorsero presto contro. La pi\u00f9 grande acquisizione della \"off-season\" fu il running back O.J. Simpson dai Buffalo Bills. Come con Plunkett due anni prima, si credette che far cambiare aria a Simpson avrebbe avuto un effetto positivo sulla sua carriera. Per fare spazio a Simpson, Thomas scambi\u00f2 Delvin Williams coi Miami Dolphins per il wide receiver Freddie Solomon. Thomas inoltre svincol\u00f2 Gene Washington e Jim Plunkett, rinunciando al quarterback dopo due stagioni. Infine, Thomas licenzi\u00f2 Meyer dopo una sola stagione, sostituendolo con Pete McCulley, il terzo allenatore in tre stagioni.\nLa stagione 1978 fu disastrosa per la squadra che termin\u00f2 con un record di 2\u201314, con le uniche vittorie che vennero contro Cincinnati Bengals e Tampa Bay Buccaneers. Simpson guid\u00f2 la squadra in yard corse, ma furono solo 600. Divenne evidente che il fisico di Simpson non avrebbe pi\u00f9 retto e che si trovava alla fine della carriera. Wilbur Jackson inoltre perse l'intera annata per infortunio. A peggiorare la situazione vi fu il fatto che la prima scelta assoluta del Draft NFL 1979 era stata scambiato coi Bills nell'ambito dell'affare Simpson. Thomas fu licenziato a fine stagione.\nAd ogni modo, nel 1978 giunsero come rookie anche alcuni giocatori chiave dei 49ers nel decennio di trionfi successivo. Il quarterback rookie Steve DeBerg, che sarebbe stato il primo mentore di Joe Montana, fu il quarterback titolare. Il running back Paul Hofer e il centro/guardia Randy Cross giocarono anch'essi come titolari nel 1978.\nL'epoca di Bill Walsh, Joe Montana e Jerry Rice.\n1979-80: Gli arrivi di Walsh e Montana.\nNel 1979 il nuovo proprietario Edward J. DeBartolo Jr. scelse l'allenatore Bill Walsh, proveniente dalla Stanford University, per guidare la squadra. Walsh \u00e8 ricordato come il creatore della strategia di gioco conosciuta col nome di \"West Coast Offense\". Durante i suoi primi anni con la franchigia, la squadra di Walsh era famosa per il suo gioco caratterizzato da passaggi corti, mentre in seguito divenne dominante in ogni aspetto del gioco. La prima scelta di Walsh nel Draft fu il quarterback Joe Montana che aveva guidato Notre Dame alla vittoria del titolo nazionale nel 1977 oltre a un gran numero di vittorie in rimonta. Montana gioc\u00f2 tutte e 16 partite della stagione regolare durante la stagione 1979 ma lanci\u00f2 solo 23 passaggi, trascorrendo la maggior parte della stagione in panchina dietro il titolare Steve DeBerg.\nMontana divenne il quarterback titolare a met\u00e0 della stagione 1980. Il 7 dicembre 1980, San Francisco ospit\u00f2 i New Orleans Saints, ancora senza vittorie. I Saints alla fine del primo tempo erano avanti 35\u20137. All'inizio del quarto periodo, New Orleans guidava ancora 35\u201321 ma San Francisco pareggi\u00f2 la gara alla fine del tempo regolamentare. Nei supplementari, Ray Wersching calci\u00f2 il field goal della vittoria per San Francisco, 38\u201335. Questa segn\u00f2 la prima vittoria in rimonta di Montana nella sua carriera NFL. Durante le sue 16 stagioni nella lega, questo accadde 31 volte con Montana come quarterback; 26 di queste vennero come 49er. San Francisco fin\u00ec il 1980 con record di 6-10.\n1981: The Catch e vittoria del primo Super Bowl.\nMontana inizi\u00f2 la stagione 1981 come il titolare nel ruolo di quarterback. La stagione termin\u00f2 come una delle migliori della storia della franchigia sino a quel momento. Grazie alle prestazioni di Montana come quarterback, la squadra fin\u00ec la stagione regolare con un 13\u20133 di record., Montana aiut\u00f2 anche San Francisco vincendo due gare con rimonte all'ultimo quarto. Questa stagione fu anche anticipatrice di una delle pi\u00f9 memorabili azioni di Montana come quarterback.\nThe Catch.\nIl 10 gennaio 1982, San Francisco affrontava i Dallas Cowboys a Candlestick Park nella finale della National Football Conference. L'ultimo quarto fu segnato da una delle pi\u00f9 note giocate della storia della NFL. Larry Schwartz di ESPN.Com in seguito defin\u00ec la finale della NFC del 1981 come la partita che stabil\u00ec definitivamente la grandezza di Montana.\nQuando San Francisco ebbe il possesso con 4.54 minuti alla fine del tempo regolamentare, Dallas era in vantaggio 27\u201321; il drive inizi\u00f2 sulla linea delle 11 yard di San Francisco. Dopo 6 passaggi completi di Montana e 4 corse, San Francisco port\u00f2 la palla sulla linea delle 13 yard di Dallas. Dopo un passaggio senza successo e poi un altro con guadagno di 7 yard, San Francisco si trovava al terzo down sulla linea delle 6 yard. Montana prese lo snap e corse alla sua destra. Poi, fuori equilibrio, pass\u00f2 verso la end zone e il wide receiver di San Francisco Dwight Clark prese con un balzo il pallone segnando il touchdown del pareggio. Con soli 51 secondi rimanenti, Wersching calci\u00f2 l'extra point e San Francisco vinse la gara 28\u201327. La ricezione di Clark fu chiamata semplicemente \"The Catch\" (La Presa), e port\u00f2 San Francisco a disputare il Super Bowl XVI.\nSuper Bowl XVI.\nSan Francisco affront\u00f2 i Cincinnati Bengals nel Super Bowl XVI. Montana complet\u00f2 14 passaggi su 22 tentativi per 157 yard con un passaggio da touchdown ed un altro touchdown su corsa. San Francisco vinse la gara 26\u201321, e, come riconoscimento alla sua prestazione, Montana vinse il premio di miglior giocatore Super Bowl, traguardo che raggiunse altre due volte in carriera.\n1982-1983.\nLa stagione regolare del 1982 fu accorciata a nove partite a causa dello sciopero dell'Associazione dei Giocatori e San Francisco non raggiunse i playoff.\nL'anno seguente la squadra termin\u00f2 la stagione con un record di 10-6 vincendo la NFC West. Nel turno dei divisional playoff, affrontarono i Detroit Lions. Ancora una volta, Montana dimostr\u00f2 la sua abilit\u00e0 di giocare bene in situazioni ad alta pressione. Malgrado l'essere stati superati nettamente in termini di yard totali guadagnate, i 49ers erano sotto solo di 6 punti verso la fine della partita. Con 1.23 minuti alla fine dei tempi regolamentari, l'attacco dei 49ers aveva la palla sulla linea delle 14 yard dei Lions. Montana complet\u00f2 un passaggio da touchdown per il wide receiver Freddie Solomon e San Francisco and\u00f2 in vantaggio assicurandosi l'extra-point.\nLa vittoria port\u00f2 i 49ers alla finale della NFC Championship contro i Washington Redskins. I Redskins guidavano 21\u20130 all'inizio dell'ultimo periodo ma Montana aiut\u00f2 i 49ers a rifarsi sotto. Grazie a tre passaggi da TD di Montana nell'ultimo quarto, i 49ers pareggiarono la gara sul 21-21. Purtroppo, il kicker dei Redskins Mark Moseley segn\u00f2 un field goal da 25 yard nei momenti finali della partita. Malgrado gli sforzi di Montana, i 49ers persero 24-21.\n1984: Vittoria del secondo Super Bowl.\nNel 1984 i 49ers conclusero con un record du 15-1, diventando il primo team a vincere 15 partite in una sola stagione. Il record precedente era la perfect season dei Miami Dolphins che nel 1972 avevano terminato la stagione senza sconfitte, ma all'epoca la stagione regolare era di 14 partite.\nNelle prime due gare di playoff, i 49ers sconfissero i New York Giants e i Chicago Bears con un punteggio totale di 44-10. Nel Super Bowl XIX, i 49ers affrontarono i Dolphins, il cui quarterback era Dan Marino.\nSuper Bowl XIX.\nNella partita i 49ers batterono i Dolphins 38-16 con Montana che lanci\u00f2 tre touchdown, stabilendo il record dell'epoca del Super Bowl per il maggior numero di yard passate (331) e guadagnando il secondo premio di Super Bowl MVP. Dopo la gara, il capo allenatore dei 49ers Bill Walsh disse: \"Joe Montana \u00e8 attualmente il miglior quarterback della lega, forse il migliore di tutti i tempi.\"\n1985-1987: l'arrivo di Jerry Rice.\nNella stagione 1985, grazie in buona parte alle prestazioni di Montana come quarterback, i 49ers si qualificarono nuovamente per i Playoff NFL, ma persero nel primo turno delle wild card della NFC contro i New York Giants. Questa stagione segn\u00f2 l'arrivo del rookie Jerry Rice, il wide receiver che sarebbe diventato il leader in tutte le classifiche all-time nelle ricezioni, che continu\u00f2 ad essere uno dei punti di forza dei 49ers anche nel decennio successivo.\nNel 1986, Montana soffr\u00ec un grave infortunio alla schiena durante la prima settimana della stagione regolare che lo tenne fuori fino al 6 novembre. Malgrado Montana avesse giocato solo 8 partite e tirato pi\u00f9 intercetti che touchdown per l'unica volta in carriera, i 49ers finirono la stagione con un record di 10\u20135\u20131.\nNel 1987, i 49ers ebbero il miglior record della NFL nella stagione regolare, ma furono eliminati nelle semifinali della NFC dai Minnesota Vikings.\nPrima della stagione 1987, Bill Walsh complet\u00f2 l'acquisto di Steve Young, ex quarterback dei Tampa Bay Buccaneers. Young gioc\u00f2 otto partite di stagione regolare e fin\u00ec con un passer rating di 120,8.\n1988: terzo Super Bowl.\nLe prestazioni di Young nel 1987 furono abbastanza convincenti da iniziare a far suscitare all'inizio della stagione 1988 una controversia su chi dei due avrebbe dovuto giocato pi\u00f9 tempo come quarterback. Young gioc\u00f2 in 11 gare quell'anno e affiorarono voci che Montana potesse essere ceduto. Dopo una sconfitta casalinga coi Los Angeles Raiders che lasci\u00f2 i 49ers con un 6\u20135 di record per\u00f2, il loro approdo ai playoff era in pericolo. Montana riguadagn\u00f2 il posto da titolare e port\u00f2 i 49ers a un record di 10-6 ed alla vittoria della NFC West.\nI 49ers nei playoff superarono i Minnesota Vikings e i Chicago Bears guadagnandosi l'accesso al Super Bowl XXIII. Nei Divisional Playoff, i 49ers superarono Minnesota, la squadra che li aveva eliminati l'anno precedente, per 34-9. La vittoria sui Bears nella finale della NFC fu di particolare rilievo. Giocata al Soldier Field a Chicago, con temperature sotto zero ed un forte vento, Montana lanci\u00f2 per 288 yard e 3 touchdown. Il suo primo passaggio da touchdown venne in una giocata in cui Montana lanci\u00f2 un perfetto passaggio sulla linea laterale per Jerry Rice su un terzo down alla fine del primo quarto e Rice super\u00f2 due difensori dei Bears per una segnatura da 61 yard. I 49ers vinsero 28-3 avanzando al Super Bowl XXIII.\nSuper Bowl XXIII.\nNel gennaio 1989, i 49ers affrontarono nuovamente i Bengals nel Super Bowl. Alla sua terza partecipazione al Super Bowl, Montana disse al San Jose Mercury News: \"Questo Super Bowl \u00e8 pi\u00f9 gratificante dei precedenti perch\u00e9 la strada per arrivarci \u00e8 stata pi\u00f9 dura.\" Il giorno della grande partita, Montana ebbe una delle migliori prestazioni della sua carriera. Complet\u00f2 23 passaggi su 36 per un record del Super Bowl di 357 yard e 2 touchdown. Malgrado la sua grande performance, i 49ers si trovarono in svantaggio coi Cincinnati Bengals 16-13 con soli 3 minuti e 20 secondi alla fine della partita e la palla sulla linea delle proprie 8 yard. Montana con calma port\u00f2 la squadra a guadagnare yard su yard, completando 8 passaggi su 9 per 97 yard e lanciando il touchdown della vittoria per John Taylor a soli 34 secondi dalla fine. Da allora questi ultimi minuti della partita vengono ricordati come \"the drive\".\n1989: Quarto Super Bowl.\nIl 1989 si rivel\u00f2 un'altra stagione di successo per i 49ers. La squadra fin\u00ec col miglior record della lega. 14\u20132, dove le uniche due sconfitte vennero per uno scarto totale di soli 5 punti. Montana lanci\u00f2 per 3.521 yard e 26 touchdown con soli 8 intercetti, dandogli quello che all'epoca fu il pi\u00f9 alto passer rating della storia della NFL, un record battuto da Young nel 1994. I 49ers, nei playoff, batterono facilmente i Minnesota Vikings 41\u201313 e i Los Angeles Rams 30-3.\nSuper Bowl XXIV.\nNel Super Bowl XXIV, i 49ers sconfissero i Denver Broncos 55-10, il maggior scarto nella storia del Super Bowl, arrivando al loro quarto titolo assoluto. Montana divenne il primo giocatore della storia (e attualmente ancora l'unico) a vincere il premio di MVP del Super Bowl per la terza volta, lanciando per 297 yard e, l'allora record del Super Bowl, 5 touchdown (anche questo superato da Young nel 1994).\n1990.\nNel 1990, i 49ers ebbero ancora il miglior record della stagione regolare (14\u20132) nella NFL. Una partita degna di nota della stagione fu una rivincita con gli Atlanta Falcons. Intenta a portare blitz su Montana per la maggior parte della partita, la difesa di Atlanta concesse a Montana di lanciare il suo record in carriera di 476 yard (record di franchigia dei 49ers) e 6 passaggi da touchdown, cinque di essi per Jerry Rice. Nei playoff i 49ers fallirono la corsa al terzo titolo consecutivo perdendo nella finale della NFC contro i New York Giants con un punteggio di 15-13.\nFuori Montana, dentro Young.\n1991.\nIn seguito ad un infortunio al tendine del gomito di Montana, occorso nella pre-stagione del 1991, che lo forz\u00f2 saltare tutta la stagione, Steve Young ebbe la sua occasione di guidare stabilmente i 49ers. Fu una partenza difficile per Young. A met\u00e0 stagione, i 49ers si trovavano con un record 4\u20134. Nella nona gara della stagione, dopo aver compiuto il record della franghigia con un passaggio da touchdown da 97 yard per Taylor, Young pat\u00ec un infortunio al ginocchio e fu sostituito dal quarterback di riserva Steve Bono. Dopo aver perso quella gara e la successiva, Bono guid\u00f2 i 49ers a 5 vittorie consecutive, giocando cos\u00ec bene che l'allenatore George Seifert decise di mantenerlo titolare anche dopo la guarigione di Young. Nella quindicesima gara della stagione per\u00f2, anche Bono fu fermato da un infortunio e Young ricominci\u00f2 a giocare.\nLa stagione fu ampiamente classificata come deludente. I 49ers passarono da un record di 14\u20132 nella stagione precedente a 10\u20136 nel 1991. Nonostante 10 vittorie siano in genere sufficienti per centrare i playoff, quella volta non fu cos\u00ec e San Francisco fin\u00ec per non giocare la post-season per la prima volta dal 1982. Molti credettero che i giorni di Young come titolare dei 49ers fossero contati a causa dell'imminente ritorno di Montana dall'infortunio al suo gomito destro e alcuni addetti ai lavori dissero che i 49ers avrebbero dovuto scambiare Young e tenersi Montana and Bono. Questo per\u00f2 non accadde.\n1992.\nAll'inizio della stagione 1992, la partenza da titolare di Young appariva in serio pericolo. San Francisco and\u00f2 vicino a scambiare Young con i Los Angeles Raiders, ma non fu finalizzato alcun accordo; inoltre si scopr\u00ec che Montana non si sarebbe ripreso in tempo per la gara di apertura. Alla fine Montana non sarebbe tornato che per la gara finale della stagione 1992, il Monday Night Football casalingo contro i Detroit Lions. Montana entr\u00f2 nel secondo tempo e guid\u00f2 i 49ers alla vittoria.\nYoung fin\u00ec con l'essere il quarterback titolare di San Francisco ma ancora una volta ebbe una partenza difficile. Alla quinta giocata della gara inaugurale, sub\u00ec un colpo e fu sostituito da Bono che mise a segno due passaggi da touchdown guidando i 49ers alla vittoria per 31\u201314. La settimana seguente, San Francisco perse 34\u201331 con i Buffalo Bills, malgrando Young avesse fatto il record in carriera di 449 yard passate e 3 touchdown. Young per\u00f2 si riprese e guid\u00f2 San Francisco a una striscia di 5 vittorie consecutive, coronata da una vittoria per 56-17 sugli Atlanta Falcons in cui Young pass\u00f2 per 399 yards e 3 touchdown. Dopo aver perso la maggior parte della gara successiva (una sconfitta 24-14 con gli Arizona Cardinals) a causa di un'influenza, guid\u00f2 San Francisco alla vittoria in tutte le rimanenti gare della stagione, portando al team un record 14\u20132.\nNei divisional playoff, i 49ers vinsero 20\u201313 sui Washington Redskins ma persero la finale della NFC per 30\u201320 contro i futuri vincitori del Super Bowl, i Dallas Cowboys.\n1993.\nPrima dell'inizio della stagione 1993, il proprietario della squadra, Eddie DeBartolo Jr., annunci\u00f2 di volere il ritorno di Montana nel ruolo di quarterback titolare per i 49ers. Questo cre\u00f2 una frattura nello spogliatoio, coi giocatori divisi su chi dovesse essere il quarterback. Nella primavera del 1993, si richiesta di Montana, San Francisco scambi\u00f2 Montana con i Kansas City Chiefs. Young fu allora il titolare indiscusso dei 49ers e lo sarebbe rimasto per il resto della sua carriera. Ancora una volta per\u00f2, ebbe un difficile inizio di stagione. Nelle prime 4 gare del 1993, Young, che fu ostacolato da un infortunio al pollice della mano con cui lanciava, sub\u00ec otto intercetti, pi\u00f9 di quante ne avesse subite nell'intera stagione precedente. Dopo essere guarito al pollice per\u00f2, Young mise a segno un'incredibile striscia della durata di sette gare vinte in cui comp\u00ec 16 passaggi da touchdown con soli 2 intercetti e un passer rating di 122,2. Verso la fine dell'anno, Young stabil\u00ec i record della franchigia per il maggior numero di yard passate (4.023), e di passaggi consecutivi senza un intercetto (189), guidando la NFL in passaggi da touchdown (29) e passer rating (101.5). La squadra scivol\u00f2 a un record di 10\u20136 ma giunse nuovamente fino alla finale dell'NFC eliminando i New York Giants 44\u20133 nel divisional round. Ancora una volta per\u00f2 furono sconfitti dai Dallas Cowboys, futuri campioni, questa volta per 38\u201321.\n1994: quinta vittoria del Super Bowl.\nDopo aver firmato alcuni free agent chiave compreso il cornerback All-Pro Deion Sanders e le selezioni del draft NFL, i 49ers puntarono a vincere il loro primo Super Bowl dal 1989 nella stagione 1994. Iniziarono bene, battendo i Los Angeles Raiders 44\u201314 guidati grazie da 4 touchdown lanciati da Young, in una delle quattro gare della stagione regolare in cui ne segn\u00f2 almeno 4. Dopo la sconfitta nel pubblicizzato match contro Joe Montana e i Kansas City Chiefs, i 49ers vinsero le due gare successive prima di perdere coi Philadelphia Eagles 40\u20138 a Candlestick Park, una gara in cui Young fu alla fine messo in panchina nel bel mezzo di una serie offensiva. Anche se il capo allenatore George Seifert disse di aver tolto Young solo perch\u00e9 stava venendo malmenato dalla difesa degli Eagles, Young ne ebbe abbastanza di essere il capro espiatorio per le carenze dei 49ers e protest\u00f2 rumorosamente (e visibilmente) contro Seifert per la sua decisione.\nQuella gara fu per\u00f2 considerata il punto di svolta della stagione; da l\u00ec in poi, Young guid\u00f2 la squadra a 10 vittorie consecutive, con una media di 20 punti, prima di perdere l'inutile gara finale contro i Vikings. La squadra termin\u00f2 col migliore record della NFL di 13\u20133, assicurandosi il vantaggio del fattore campo in tutte le gare dei playoff NFC. I 49ers ebbero il miglior attacco della NFL e furono cos\u00ec dominanti che spesso Seifert tolse Young presto dalle gare perch\u00e9 sentiva che il vantaggio a favore della propria squadra era ormai incolmabile. Young fu nominato MVP della NFL per la seconda volta in carriera.\nDopo una semplice vittoria per 44-15 sui Chicago Bears nel divisional round dei playoff, i 49ers balzarono a 31-14 alla fine del primo tempo contro i Dallas Cowboys nella finale dell'NFC, vincendo alla fine 38-28. I 49ers guadagnarono la possibilit\u00e0 di accedere nuovamente al Super Bowl ed erano nettamente favoriti per diventare la prima squadra della lega a vincere 5 Super Bowl.\nSuper Bowl XXIX.\nNella grande partita, i 49ers sconfissero i San Diego Chargers, 49-26, grazie a una grande prestazione di Young che pass\u00f2 sei touchdown e super\u00f2 il precedente record del Super Bowl di cinque, ottenuta dal suo predecessore, Joe Montana. Il quarterback fu cos\u00ec nominato MVP del Super Bowl XXIX.\n1995-1999.\nNei tre anni che seguirono il Super Bowl XXIX, i 49ers sarebbero stati eliminati ogni anno da Brett Favre e i Green Bay Packers, due volte a San Francisco. Young soffr\u00ec una serie di infortuni che lo forzarono a perdere diverse gare tra il 1995 e il 1997. Nel 1998 i 49ers riuscirono finalmente a battere Favre e i Packers nella gara delle wild card NFC quell'anno. Young lanci\u00f2 il touchdown vincente per il wide receiver Terrell Owens con tre secondi rimanenti e ottenne la vittoria della gara con il punteggio di 30\u201327. In riferimento alla leggendaria presa di Dwight Clark contro i Dallas Cowboys nella finale dell'NFC del 1981, la presa di Owens fu ribattezzata \"The Catch II\". Una settimana dopo per\u00f2, Garrison Hearst si ruppe la caviglia nella prima azione dei 49ers dalla linea di scrimmage. Senza la possibilit\u00e0 di condurre un running game, Young sub\u00ec tre intercetti (l'ultimo quando mancavano 30 secondi alla fine della gara) e i 49ers furono sconfitti dagli Atlanta Falcons 20-18.\nLa stagione 1999 sarebbe stata l'ultima per Steve Young, afflitto dai moltissimi colpi ricevuti in carriera. Durante il Monday Night Football della settimana 3 contro gli Arizona Cardinals, Young fu violentemente colpito dal cornerback dei Cardinals Aeneas Williams. Young dovette abbandonare la gara per diverse botte e non ritorn\u00f2 pi\u00f9 per il resto della stagione a causa dei danni subiti. Senza il loro futuro Hall of Famer, i 49ers persero 11 delle ultime 12 gare, patendo la loro prima stagione perdente dal 1982. Bobb McKittrick, allenatore della linea offensiva dei 49ers dal 1979, mor\u00ec di cancro dopo la stagione 1999.\nFine di una dinastia e crisi degli anni successivi.\n2000-2010.\nA partire dall'inizio del 2000, la squadra ha attraversato momenti difficili, sia per i mediocri risultati sportivi, sia per alcuni scandali che hanno coinvolto prima il proprietario DeBartolo (che ha dovuto vendere la squadra alla sorella Denise e al cognato John York) e, pi\u00f9 recentemente, il direttore delle relazioni pubbliche Reynolds.\nSul lato sportivo, le uniche due stagioni positive del primo decennio del 2000, entrambe con accesso ai play-off, furono il 2001 e il 2002 sotto l'allenatore Steve Mariucci. Nel 2001 i San Francisco 49ers terminarono la stagione regolare con un record di 12-4 che valse l'accesso ai play-off come quinta migliore della NFC. Nel turno di Wild Card, San Francisco perse al Lambeau Field contro Green Bay per 25-15. Nel 2002 i Niners tornarono a vincere la NFC West con un record di 10-6, superando anche la prima partita dei play-off contro i New York Giants per 39-38. Persero la successiva partita contro i futuri campioni di Tampa Bay per 31-6.\nDal 2003 i 49ers non parteciparono ai play-off per le successive 8 stagioni; furono anni di ricostruzione in cui la squadra selezion\u00f2 al draft NFL campioni come Vernon Davis, Frank Gore, Patrick Willis e Michael Crabtree che riportarono la franchigia ad essere una squadra vincente nel 2011 con il nuovo capo allenatore Jim Harbaugh.\n2011-2014: l'era di Jim Harbaugh.\n2011.\nIl 7 gennaio fu scelto come capo-allenatore l'ex coach della Stanford University Jim Harbaugh. Dopo la fine della disputa contrattuale che aveva rischiato di rimandare o cancellare la stagione 2011, i 49ers presero una decisione discussa, quella di rifirmare il QB Alex Smith per un altro anno a 4,8 milioni di dollari. A causa della decisione di tenere Alex Smith e della presenza di uno staff di allenatori tutto nuovo, la squadra era pronosticata per essere una delle peggiori della lega quell'anno. Malgrado ci\u00f2, la prima stagione di Harbaugh fu un successo: contro ogni previsione i 49ers tornarono a vincere dopo 9 anni la propria division, la NFC West, con un record di 13-3. Ai play-off, dopo un'epica vittoria con rimonta finale contro i favoriti New Orleans Saints di Drew Brees, San Francisco avanz\u00f2 alla finale della NFC. La finale della NFC fu poi persa contro i futuri campioni dei NY Giants, ma solo ai tempi supplementari per un clamoroso fumble dello special team dei 49ers.\n2012: il ritorno al Super Bowl.\nNella seconda stagione da head coach di Harbaugh, i 49ers partirono come una delle squadre favorite per il titolo. Forti della dominante difesa mostrata nel 2011, la squadra si era arricchita in attacco con l'ingaggio del wide receiver Mario Manningham, fresco vincitore del Super Bowl con i New York Giants. Nella settimana 10, con un record di 6 vinte e 2 perse la squadra ebbe un punto di volta della stagione. Nel primo tempo della partita contro i St. Louis Rams, il quarterback titolare, Alex Smith, sub\u00ec una commozione cerebrale in seguito ad uno scontro con un difensore. Colin Kaepernick, quarterback al secondo anno da professionista, sostitu\u00ec Smith per tutto il resto della partita. Le prestazioni di Kaepernick nel secondo tempo con i Rams, e nella successiva partita contro i Chicago Bears, conclusa con una netta vittoria, spinsero Harbaugh a dichiarare che avrebbe potuto continuare a schierare Kaepernick anche se Smith si fosse ripreso dall'infortunio, nonostante quest'ultimo stesse disputando la sua migliore stagione di sempre con un passer rating di 104,1 (terzo nella stagione) e una percentuale di passaggi completi del 70% (primo della lega in quel momento). Harbaugh vedeva nell'atletismo del giovane Kaepernick la possibilit\u00e0 di dotare la sua squadra di maggiori armi offensive grazie alle corse del quarterback ed alla possibilit\u00e0 di effettuare lanci pi\u00f9 in profondit\u00e0. I risultati delle settimane successive confortarono la controversa scelta di Harbaugh con San Francisco che vinse per il secondo anno consecutivo la NFC West, qualificandosi per i playoff col secondo posto nel tabellone della NFC.\nIl 12 gennaio 2013, i 49ers disputarono il divisional round contro i Green Bay Packers di Aaron Rodgers ottenendo una netta vittoria per 45 a 31, con un Kaepernick immarcabile che stabil\u00ec il nuovo record NFL di yards corse per un quarterback (181), segnando 2 touchdown su corsa e lanciandone altri 2 a Michael Crabtree.\nLa settimana successiva i Niners vinsero la loro sesta finale della NFC, per 28-24 contro gli Atlanta Falcons, e si qualificarono cos\u00ec per il sesto Super Bowl della loro storia, diciotto anni dopo l'ultima partecipazione alla finalissima. Il 3 febbraio 2013 la squadra sub\u00ec la prima sconfitta al Super Bowl contro i Baltimore Ravens per 34-31, nonostante un'impetuosa rimonta nel secondo tempo che li port\u00f2 a recuperare un deficit di 22 punti e ad avere in mano la palla della vittoria, a 2 minuti dalla fine, sulla linea delle 5 yard difensive dei Ravens.\n2013.\nNella terza stagione con Jim Harbaugh alla guida, l'obiettivo di San Francisco era tornare al Super Bowl. La squadra apr\u00ec l'ultima stagione a Candlestick Park con una vittoria convincente su Green Bay, in cui Kaepernick pass\u00f2 412 yard e 3 touchdown. 208 di queste 412 yard furono per il nuovo arrivato Anquan Boldin, al suo debutto come 49er. Fecero seguito per\u00f2 due sconfitte consecutive contro Seattle e Indianapolis. I Niners per\u00f2 si ripresero vincendo cinque partite consecutive, prima della settimana di pausa. Al ritorno in campo vi furono altre due sconfitte consecutive contro i Panthers in casa e contro i Saints a New Orleans scendendo a un record di 6-4. Quelle rimasero ad ogni modo le ultime due sconfitte dei californiani nella stagione regolare. Nella settimana sedici vi fu l'ultima gara della storia a Candlestick contro i Falcons nella rivincita della finale di conference dell'anno precedente, decisa da un intercetto di NaVorro Bowman su Matt Ryan ritornato per 89 yard in touchdown, che assicur\u00f2 a San Francisco un posto nei playoff.\nIl club termin\u00f2 la stagione con un bilancio di 12-4 e il quinto posto nel tabellone della divisione. Nella prima gara dei 49ers nel turno delle wild card da undici anni, vi fu la rivincita della gara della settimana 1 contro Green Bay al Lambeau Field, vinta per 23-20 grazie a un field goal nel finale di Phil Dawson. Nel secondo turno, San Francisco vendic\u00f2 la sconfitta della settimana 9 contro Carolina avendo la meglio 23-10, in una gara in cui la difesa non concesse alcun punto agli avversari nel secondo tempo. Con la vittoria, i 49ers raggiunsero la terza finale della NFC consecutiva. I 49ers andarono al CenturyLink Field per affrontare i Seattle Seahawks numero 1 del tabellone. San Francisco perse tre palloni nel quarto periodo, cedendo contro i futuri vincitori del Super Bowl per 23-17. Un'ulteriore tegola fu l'infortunio di una delle loro stelle, il linebacker NaVorro Bowman, che si ruppe il legamento crociato anteriore e il legamento mediale collaterale, perdendo l'intera stagione successiva.\n2014.\nNel 2014, San Francisco inizi\u00f2 la stagione per il secondo anno consecutivo con un record di 1-2. Contro Dallas, Chicago e Arizona, l'attacco fatic\u00f2 nel secondo tempo, facendo registrare un parziale complessivo di 52-3, difficolt\u00e0 che sarebbe continuata per il resto della stagione. Nella settimana 4 contro Philadelphia, la difesa azzer\u00f2 il prolifico attacco degli Eagles ma errori chiave commessi da Kaepernick e dallo special team dei 49ers mantennero in gara gli avversari, riuscendo comunque a vincere per 26 a 21. Nella settimana 5 il club si ritrov\u00f2 contro l'ex quarterback Alex Smith e i Chiefs. L'attacco segn\u00f2 solo un touchdown ma la vittoria giunse per 22-17 con l'aiuto del kicker, Phil Dawson. Dopo una vittoria coi Rams, seguirono due sconfitte contro Broncos e nel ritorno con St. Louis, scivolando a un record di 4-4. Contro i Saints, le difficolt\u00e0 di San Francisco si ripresentarono, passando da un vantaggio di 21-10 a trovarsi sotto 24-21 a due minuti dal termine. Kaepernick tuttavia trov\u00f2 in campo aperto Michael Crabtree con un passaggio da 51 yard e Dawson segn\u00f2 il field goal che sped\u00ec la sfida ai supplementari. L\u00ec Ahmad Brooks strapp\u00f2 con un sack il pallone al quarterback avversario Drew Brees, che consent\u00ec il field goal della vittoria. Nella settimana 13 i Niners si trovano su un record di 7-4, ma persero le successive quattro partite, venendo eliminati dalla corsa ai playoff per la prima volta dal 2010, dopo avere perso contro i Seahawks nella settimana 15. San Francisco sconfisse i Cardinals 20-17 nell'ultima gara della stagione e termin\u00f2 con 8 vittorie e 8 sconfitte. Dopo mesi di indiscrezioni, l'allenatore Harbaugh e la dirigenza acconsentirono consensualmente a dividere le proprie strade dopo nemmeno un'ora dal termine dell'ultima partita. Il suo record finale come coach della squadra fu di 44-19-1.\n2015-presente: anni di difficolt\u00e0.\n2015: l'anno di Jim Tomsula.\nIl 14 gennaio 2015, l'ex allenatore della linea difensiva della squadra Jim Tomsula fu promosso a capo-allenatore. Prima dell'inizio della stagione la squadra fu indebolita da diversi ritiri a sorpresa, come quello del veterano Patrick Willis e della scelta del primo giro del Draft 2010 Anthony Davis all'et\u00e0 di soli venticinque anni. Fu anche la prima stagione senza il running back Frank Gore, leader di tutti i tempi del club in yard, corse, passato come free agent ai Colts. Kaepernick apparve in difficolt\u00e0 sin nelle prime partite, finendo per perdere il posto da titolare nella nona giornata, dopo due vittorie e sei sconfitte, terminando l'annata in lista infortunati. Anche con il nuovo titolare, Blaine Gabbert, la squadra continu\u00f2 a stentare, chiudendo con 5 vittorie e 11 sconfitte all'ultimo posto della division. Subito dopo l'ultima giornata i 49ers annunciarono il licenziamento di Tomsula. Tra le note positive vi fu ritorno a tempo pieno di NaVorro Bowman, che guid\u00f2 la NFL in tackle.\n2016: la stagione di Chip Kelly.\nNel gennaio 2016, dopo una serie di colloqui con diversi aspiranti al posto, i 49ers annunciarono l'arrivo del nuovo capo-allenatore Chip Kelly, proveniente dai Philadelphia Eagles. Dopo una sonante vittoria per 28-0 nel primo turno contro i Los Angeles Rams, la stagione si rivel\u00f2 un disastro, perdendo 12 gare consecutive, fino alla vittoria nel penultimo turno, di nuovo contro i Rams. Il record finale fu di 2 vittorie e 14 sconfitte, il secondo peggiore della NFL e, a pari merito con la stagione 2004, il peggiore della storia della franchigia. A fine anno i 49ers licenziarono Chip Kelly e il general manager Trent Baalke.\n2017.\nNel 2017, i 49ers assunsero come capo-allenatore Kyle Shanahan e come general manager l'ex safety dei Tampa Bay Buccaneers John Lynch, ex safety dei Tampa Bay Buccaneers.. Nel ruolo di quarterback decise di affidarsi al veterano Brian Hoyer ma questi fu sostituito dopo poche gare dal rookie scelto nel terzo giro del draft C.J. Beathard che port\u00f2 la squadra alla sua prima vittoria nel decimo turno contro i Giants. La stagione ebbe per\u00f2 una svolta il 30 ottobre con l'acquisizione dai Patriots del quarterback Jimmy Garoppolo. Questi disput\u00f2 la prima gara come titolare nel tredicesimo turno e da quel momento vinse tutte le rimanenti cinque gare, portando San Francisco a chiudere con un bilancio di 6-10."}
{"id": "4817894", "revid": "767487", "url": "https://it.wikipedia.org/wiki?curid=4817894", "title": "A Drunkard's Son", "text": "A Drunkard's Son \u00e8 un cortometraggio muto del 1909 diretto da Lewin Fitzhamon.\nTrama.\nDei malfattori vogliono rapire una ragazza, figlia di un banchiere, ma il progetto va a monte grazie all'intervento del figlio del capo gang. Per dimostrargli gratitudine, il banchiere assume il giovanotto ma la banda criminale lo sequestra.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 190 metri - usc\u00ec nelle sale cinematografiche britanniche nell'ottobre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4817912", "revid": "767487", "url": "https://it.wikipedia.org/wiki?curid=4817912", "title": "The Faithful Clock", "text": "The Faithful Clock \u00e8 un cortometraggio muto del 1909 diretto da Lewin Fitzhamon.\nTrama.\nI ladri rubano l'orologio a pendolo di una povera famiglia. Ma il fedele orologio torna a casa.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 160 metri - usc\u00ec nelle sale cinematografiche britanniche nel novembre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4817915", "revid": "287204", "url": "https://it.wikipedia.org/wiki?curid=4817915", "title": "Sport Club Alcamo 1995-1996", "text": "La stagione 1995-1996 dello Sport Club Alcamo \u00e8 stata la seconda disputata in Serie A1 femminile.\nSponsorizzata dalla \"Don Rizzo\", la societ\u00e0 trapanese si \u00e8 classificata al settimo posto in A1 e ha partecipato alla Poule per la Coppa Ronchetti. \u00c8 giunta inoltre alla finale di Coppa Ronchetti contro il Tarbes Gespe Bigorre."}
{"id": "4817919", "revid": "1543377", "url": "https://it.wikipedia.org/wiki?curid=4817919", "title": "Kwale", "text": "Kwale \u00e8 una cittadina del Kenya, capoluogo dell'omonima contea. \u00c8 situata a circa 35\u00a0km a sud di Mombasa ed a circa 15\u00a0km dalla costa. La cittadina conta circa 4200 abitanti (censimento 1999) la cui maggioranza di religione musulmana.\nA soli 10\u00a0km si trova la Shimba Hills National Reserve, piccola ma importante riserva naturale della regione, mentre a circa 15\u00a0km \u00e8 situato il Mwaluganje Elephant Sanctuary, uno dei pi\u00f9 importanti centri di riproduzione e conservazione degli elefanti di tutto il Kenya. Entrambe le riserve sono dirette e coordinate dal KWS (Kenya Wildlife Service), organo fondamentale alla conservazione ed alla salvaguardia della flora e della fauna di tutto il Kenya.\nLa trib\u00f9 principale di questa regione \u00e8 quella dei Digo da cui prende anche il nome il loro dialetto swahili. Essi appartengono al gruppo etnico dei Mijikenda il quale comprende altre otto trib\u00f9 che abitano tutta la costa dalla Somalia fino alla Tanzania.\nKwale \u00e8 un importante punto di riferimento a livello commerciale e di collegamento per tutte le piccole comunit\u00e0 rurali circostanti come Golini, Kinango, Mkongani, Mwaluphamba, Tiribe e molte altre che abitano l'entroterra. L'economia si basa perlopi\u00f9 sul commercio dei prodotti dell'agricoltura come aranci, papaya, mango, noci di cocco, tapioca e mais e altre variet\u00e0 di verdure e cereali.\nOgni mercoled\u00ec nel centro del paese si tiene un piccolo mercato dove poter acquistare cibo, vestiti e oggettistica di vario genere."}
{"id": "4817924", "revid": "767487", "url": "https://it.wikipedia.org/wiki?curid=4817924", "title": "Mary Jane's Loves", "text": "Mary Jane's Loves \u00e8 un cortometraggio muto del 1909 diretto da Lewin Fitzhamon.\nTrama.\nUna cameriera vuole suicidarsi perch\u00e9 le sue relazioni con un lattaio e poi con un matto non sono andate a buon fine.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 76,2 metri - usc\u00ec nelle sale cinematografiche britanniche nel settembre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4817926", "revid": "28592", "url": "https://it.wikipedia.org/wiki?curid=4817926", "title": "Fortezza di Schl\u00fcsselburg", "text": ""}
{"id": "4817927", "revid": "415140", "url": "https://it.wikipedia.org/wiki?curid=4817927", "title": "Philippe Leclerc", "text": ""}
{"id": "4817928", "revid": "287204", "url": "https://it.wikipedia.org/wiki?curid=4817928", "title": "Orchestra dell'Arena di Verona", "text": "L'Orchestra dell'Arena di Verona \u00e8 l'orchestra del Festival lirico areniano e del Teatro Filarmonico a Verona, nata nel 1913.\nStoria.\nL'orchestra nacque insieme all'istituzione del Festival lirico areniano, il 10 agosto 1913, crescendo via via insieme alla storia del Festival, che ne determina il carattere operistico della formazione, anche se non manca di affrontare brani musicali di altri generi. Negli anni del secondo dopoguerra accompagna voci notevoli del panorama lirico: soprani come Renata Tebaldi e Maria Callas, tenori del calibro di Pl\u00e1cido Domingo e Luciano Pavarotti.\nDal 1975, con l'apertura del Teatro Filarmonico di Verona, l'Orchestra areniana aggiunge un'ulteriore stagione musicale, nel periodo invernale, con tre stagioni in abbonamento (lirica, sinfonica e di balletto) ed una programmazione a tutto campo con un repertorio che spazia dal barocco al romantico e al contemporaneo.\nPartecipazioni.\nDurante la sua storia l'orchestra ha partecipato a pi\u00f9 tourn\u00e9e all'estero: nel 1982 e 1984 a Vienna con Aida; nel 1986 ancora a Vienna con Turandot; nel 1987 a Luxor in Egitto con Aida; nel 1989 a Tokio con Aida e nel 1991 ancora a Tokio con Turandot; nel 1994 a Francoforte con Nabucco; nel 1995 ancora a Francoforte con La Boh\u00e8me; nel 1995 a Vienna e Zurigo con Nabucco; nel 1996 a Berlino sempre con Nabucco fino all'Aida rappresentata alla Westfalenhalle di Dortmund nel 1997; a Pechino nel 2000 con Tosca; nel febbraio 2010, alla Tokyo International Forum Hall con Aida e uno spettacolare Gala con Placido Domingo.\nNel 2011 l'Orchestra dell'Arena di Verona \u00e8 stata invitata alla 26\u00aa edizione della Biennale Musica di Zagabria ed ha partecipato al prestigioso The Masada - Dead Sea and Jerusalem Opera Festival, con un Gala operistico a Gerusalemme e l'esecuzione della Messa di Requiem di Verdi a Masada. \nNel mese di ottobre 2011 ha partecipato ad una rappresentazione di Turandot di Puccini firmata da Franco Zeffirelli alla Royal Opera House di Mascate capitale del Sultanato dell'Oman.\nDirettori.\nSul podio dell'Arena si sono avvicendati i musicisti pi\u00f9 diversi per formazione, cultura e stile. Dall'inizio della sua storia viene diretta anche da tre direttori-compositori: Pietro Mascagni che nel 1921 dirige \"Il Piccolo Marat\", Riccardo Zandonai che nel 1939 dirige \"Giulietta e Romeo\", Mikis Theodorakis che dirige \"Zorba il greco\". Tra gli altri direttori che hanno guidato l'Orchestra dell'Arena si possono indicare Georges Pr\u00eatre, Riccardo Muti, Alexander Frey, Lorin Maazel, Antonino Votto, Franco Capuana, Sergio Failoni, Francesco Molinari Pradelli, Rudolf Kempe, Argeo Quadri, Gianandrea Gavazzeni, Lovro von Matacic, Elihau Inbal, Nello Santi, Peter Maag, Giuseppe Patan\u00e8, Michel Plasson, Anton Guadagno, Yuri Ahronovitch, Donato Renzetti, Andrea Battistoni, Gustav Kuhn, Daniel Oren, Gino Marinuzzi, e Vittorio Gui."}
{"id": "4817930", "revid": "767487", "url": "https://it.wikipedia.org/wiki?curid=4817930", "title": "The Stolen Clothes", "text": "The Stolen Clothes \u00e8 un cortometraggio muto del 1909 diretto da Lewin Fitzhamon.\nTrama.\nMentre un poliziotto sta nuotando, i suoi abiti rimasti incustoditi solo presi da un vagabondo che lascia, in cambio, i suoi.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 99 metri - usc\u00ec nelle sale cinematografiche britanniche nell'ottobre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4817931", "revid": "380453", "url": "https://it.wikipedia.org/wiki?curid=4817931", "title": "AVCA All-America 2011-2020 (maschile, NCAA Division I)", "text": "Pallavolisti della NCAA Division I inseriti nelle due squadre dell'AVCA All-America Team per il periodo 2011-2020"}
{"id": "4817932", "revid": "214753", "url": "https://it.wikipedia.org/wiki?curid=4817932", "title": "Nick Cunningham", "text": "Biografia.\nCompete dal 2008 come frenatore per la squadra nazionale statunitense. Debutt\u00f2 in Coppa del Mondo a Park City nell'ultima gara della stagione 2008/09 classificandosi ventiduesimo nel bob a quattro pilotato da Mike Kohn. Nelle categorie giovanili ha partecipato ai mondiali juniores tenutisi a Park City nel 2011 classificandosi settimo in entrambe le specialit\u00e0.\nNel 2010 partecip\u00f2 ai XXI Giochi olimpici invernali di Vancouver, dove si classific\u00f2 12\u00b0 nel bob a due e 13\u00b0 nel bob a quattro, sempre in coppia con Kohn. Al termine della kermesse olimpica decide di passare al ruolo di pilota e conquist\u00f2 il suo primo podio il 10 novembre 2012 a Lake Placid con il terzo posto nella gara a quattro. Alle Olimpiadi di fu invece undicesimo nel bob a due e decimo nel bob a quattro.\nAi campionati mondiali disputati da pilota totalizz\u00f2 come migliore risultato il 9\u00ba posto nel bob a due, il 13\u00ba nel bob a quattro e il 4\u00b0 nella gara a squadre, tutti ottenuti a Lake Placid 2012 mentre da frenatore ha come unico risultato l'11\u00ba posto nel bob a quattro durante l'edizione di Lake Placid 2009. \nHa inoltre vinto cinque trofei della Coppa Nordamericana: bob a due e combinata maschile nel 2011/12 e tutte e tre le specialit\u00e0 nel 2016/17."}
{"id": "4817934", "revid": "767487", "url": "https://it.wikipedia.org/wiki?curid=4817934", "title": "The Gypsy's Baby", "text": "The Gypsy's Baby \u00e8 un cortometraggio muto del 1909 diretto da Lewin Fitzhamon.\nTrama.\nUn vagabondo salva un medico da una zingara e il medico salva la vita del bambino della donna.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 175 metri - usc\u00ec nelle sale cinematografiche britanniche nell'ottobre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4817936", "revid": "767487", "url": "https://it.wikipedia.org/wiki?curid=4817936", "title": "The Fatal Appetiser", "text": "The Fatal Appetiser \u00e8 un cortometraggio muto del 1909 diretto da Lewin Fitzhamon.\nTrama.\nUn uomo magro e affamato si abbuffa a pi\u00f9 non posso e la sua stazza cresce a dismisura.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 137 metri - usc\u00ec nelle sale cinematografiche britanniche nell'ottobre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4817940", "revid": "300067", "url": "https://it.wikipedia.org/wiki?curid=4817940", "title": "Otar Pkhakadze", "text": ""}
{"id": "4817941", "revid": "767487", "url": "https://it.wikipedia.org/wiki?curid=4817941", "title": "Fellow Clerks", "text": "Fellow Clerks \u00e8 un cortometraggio muto del 1909 diretto da Theo Bouwmeester (Theo Frenkel).\nTrama.\nLa figlia di un contadino salva da una falsa accusa di furto l'impiegato di una banca.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio in una bobina - usc\u00ec nelle sale cinematografiche britanniche nell'ottobre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4817942", "revid": "181699", "url": "https://it.wikipedia.org/wiki?curid=4817942", "title": "Surgelatore", "text": ""}
{"id": "4817943", "revid": "300067", "url": "https://it.wikipedia.org/wiki?curid=4817943", "title": "Besik Lezhava", "text": ""}
{"id": "4817945", "revid": "767487", "url": "https://it.wikipedia.org/wiki?curid=4817945", "title": "A Pair of Desperadoes", "text": "A Pair of Desperadoes \u00e8 un cortometraggio muto del 1909 diretto da Lewin Fitzhamon.\nTrama.\nDue evasi rubano un'automobile e assaltano un ufficio postale.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 137 metri - usc\u00ec nelle sale cinematografiche britanniche nell'ottobre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4817946", "revid": "764447", "url": "https://it.wikipedia.org/wiki?curid=4817946", "title": "Primo ministro del Belgio", "text": "Il primo ministro del Belgio (in \"Premier ministre\"; in \"Eerste minister\"; in \"Premierminister\") \u00e8 il capo del governo federale del Regno del Belgio e presiede il Consiglio dei ministri. Viene nominato dal Monarca in base alla maggioranza presente in Parlamento.\nIl titolo di \"primo ministro\" ha cominciato ad essere utilizzato nei documenti ufficiali a partire dal 1918; prima di allora la carica era denominata \"capo del gabinetto\" (in \"chef de cabinet\").\nNomina.\nIl giorno dopo le elezioni federali, il primo ministro in carica presenta le dimissioni del suo governo al re. Quest'ultimo affida al governo dimissionario il compito di gestire gli affari correnti fino alla formazione di un nuovo governo e svolge delle consultazioni incontrando i presidenti di Camera e Senato, i leader dei principali partiti e alcune personalit\u00e0 del mondo politico, sociale ed economico per determinare le possibilit\u00e0 di formare un nuovo governo.\nDopo queste consultazioni, il re nomina un \"informatore\" (\"informateur\") oppure un \"formatore\" (\"formateur\"). Se il re nomina un informatore, quest'ultimo svolger\u00e0 ulteriori consultazioni e presentar\u00e0 un rapporto al re per aiutarlo a trovare un formatore. Tuttavia il re pu\u00f2 anche nominare direttamente un formatore la cui missione \u00e8 appunto quella, come indica il suo nome, di formare un governo. Se ci riesce, di solito viene nominato primo ministro del governo appena formato.\nRuolo e funzioni.\nOltre a coordinare le politiche governative, il primo ministro \u00e8 responsabile della corretta esecuzione dell'accordo di coalizione. Presiede inoltre le riunioni del Consiglio dei ministri e gestisce i conflitti di competenze tra i ministri. Rappresenta inoltre la coalizione di governo in pubblico, sia in patria che all'estero. \u00c8 il primo ministro che mantiene i contatti con il Re e presenta la dichiarazione politica del governo in Parlamento. Pu\u00f2 anche chiedere al Parlamento un voto di fiducia, che pu\u00f2 anche portare alle dimissioni del governo nel caso di una sfiducia costruttiva. A meno che il primo ministro non si dimetta per ragioni personali, l'intero governo decade con le sue dimissioni. Il primo ministro rappresenta il Belgio nelle varie organizzazioni internazionali, accanto al ministro degli affari esteri. In seguito alla riforma statale, il primo ministro ha acquisito una serie di compiti aggiuntivi, come tenere sotto controllo le relazioni tra le diverse regioni e comunit\u00e0 del paese e presiedere il comitato deliberativo composto dai rappresentanti governativi di tutte le entit\u00e0 federali."}
{"id": "4817948", "revid": "767487", "url": "https://it.wikipedia.org/wiki?curid=4817948", "title": "A Narrow Escape from Lynching", "text": "A Narrow Escape from Lynching \u00e8 un cortometraggio muto del 1909 diretto da Theo Bouwmeester (Theo Frenkel).\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 114 metri - usc\u00ec nelle sale cinematografiche britanniche nell'ottobre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4817954", "revid": "88740", "url": "https://it.wikipedia.org/wiki?curid=4817954", "title": "Ian Matos", "text": "Biografia.\nIan Matos nacque nel villaggio di S\u00e3o Miguel Do Pracuuba a Muan\u00e0, nello stato di Par\u00e1. Sin da giovane si specializz\u00f2 nei tuffi dal trampolino, nelle altezze da uno e tre metri. Inizi\u00f2 a distinguersi al Campionato Panamericoato Junior nel 2003 ed ai Campionati Mondiali Giovanili del 2004, svoltisi entrambi a Bel\u00e9m. Nel 2007, per sviluppare le sue potenzialit\u00e0, la federazione sportiva gli chiede di trasferirsi a Brasilia, per allenarsi assieme a C\u00e9sar Castro e Hugo Parisi, con l'allenatore della nazionale Ricardo Moreira.\nNel marzo 2010 partecip\u00f2 ai Giochi sudamericani di Medell\u00edn 2010, in Colombia, dove vinse 3 medaglie di bronzo: nel trampolino 1 metro, nel trampolino 3 metri e, in squadra con Rui Machado, nel trampolino 3 metri sincro. L'anno seguente prese parte ai Giochi panamericani di Guadalajara 2011, in Messico, concludendo al quarto posto nel concorso dei tuffi dal trampolino 3 metri sincro, in coppia con C\u00e9sar Castro.\nNel gennaio 2014, in un'intervista rilasciata al quotidiano \"Correio Braziliense\", dichiar\u00f2 pubblicamente di essere omosessuale, precisando di avere compiuto questo passo traendo ispirazione dal coming out del mese precedente del collega britannico Tom Daley.\nAi Giochi olimpici di Rio de Janeiro 2016 gareggi\u00f2 nel concorso della trampolino 3 metri sincro con il compagno di nazionale Luiz Felipe Outerelo e concluse all'ottavo posto.\nMatos \u00e8 morto a soli 32 anni nel 2021, a causa di un'infezione polmonare."}
{"id": "4817955", "revid": "767487", "url": "https://it.wikipedia.org/wiki?curid=4817955", "title": "Words of Love/Mailman, Bring Me No More Blues", "text": "Words of Love/Mailman, Bring Me No More Blues \u00e8 un singolo di Buddy Holly pubblicato nel 1957.\nWords of Love.\n\u00c8 stata scritta da Buddy Holly. Ha avuto molte \"covers\", fra cui una dei Beatles. I diritti di \"Words of Love\" sono di Paul McCartney, che ha acquistato l'intero catalogo di Holly.\nVersione di Buddy Holly.\nBuddy Holly registr\u00f2 il brano l'8 aprile 1957; egli stesso interpret\u00f2 entrambe le voci del brano, sovraincidendo due volte la sua. La canzone non ebbe immediatamente un grande successo, ma in seguito \u00e8 stato rivalutato, ed \u00e8 stato incluso frequentemente in raccolte dell'artista; una di esse \u00e8 stata intitolata proprio \"Words of Love\", ed \u00e8 arrivata alla prima posizione nel Regno Unito, ed ha ricevuto anche un disco d'oro.\nVersione dei Beatles.\nLa versione dei Beatles \u00e8 stata pubblicata in Europa sull'album \"Beatles for Sale\" e negli USA nell'album \"Beatles VI\". Il brano faceva parte del repertorio della band dal 1958 al 1962: i Beatles infatti la eseguirono, con Lennon e Harrison alle voci. Nello studio, ufficialmente il ruolo di Harrison venne preso da McCartney. Spesso i Beatles si scambiavano i ruoli delle esecuzioni vocali dal palcoscenico allo studio di registrazione (ci\u00f2 che ad esempio \u00e8 successo a \"Roll Over Beethoven\", nei \"live\" un pezzo cantato da Lennon, ma su \"With The Beatles\" da George), ma solitamente era George a cantare l'armonia di voce pi\u00f9 bassa se John aveva quella alta, per cui spesso si \u00e8 pensato che l'attribuzione a McCartney sia dovuta ad un refuso. Anche il timbro della voce \u00e8 stato considerato pi\u00f9 simile a quella di George che di Paul. Inoltre, Ringo Starr, oltre alla batteria, \u00e8 anche sulle percussioni su un manico di una chitarra, tributo a ci\u00f2 che Jerry Allison fece su \"Everyday\". In Inghilterra la canzone \u00e8 apparsa anche sull'EP \"Beatles for Sale No. 2\". Una registrazione \u00e8 stata pubblicata sull'album \"On Air - Live at the BBC Volume 2\", ed anche su un EP usato per promuovere il disco; questa versione \u00e8 stata registrata il 16 luglio 1963, e trasmessa per la prima volta il 20 agosto dello stesso anno. In questo caso, l'attribuzione delle voci a John e Paul non ha posto dubbi. Paul McCartney ha registrato nel Listen to Me: Buddy Holly una versione con la sola chitarra acustica del brano per il documentario \"The Real Buddy Holly Story\".\n\"Words of Love\" era fra le tante canzoni di Buddy Holly che venivano eseguite dai Beatles: oltre che al lato B \"Mailman, Bring Me No More Blues\", la band interpretava anche \"That I'll Be The Day\" (di questo brano i Beatles registrarono un acetato nel 1958, che poi \u00e8 stato incluso nell\"'Anthology 1\"), \"Peggy Sue\", \"Everyday\", \"It's So Easy\", \"Maybe Baby\", \"Think It Over\", Raining in My Heart e Crying, Waiting, Hoping.\nNei \"lives\" al Cavern Club.\nQuesta formazione \u00e8 anche quella ipotizzata per gli albums.\nVersione dei Diamonds.\nI Diamonds ne registrarono una cover il 20 giugno 1957, che venne pubblicata dalla Mercury Records come singolo. I crediti compositivi vennero dati a \"Buddy Holley\" (suo vero cognome). Il 27 giugno la eseguirono in un \"live\" allo show \"Circus Time\" della Abc Television. Venne inclusa nella raccolta \"Pop Hits\".\nMailman, Bring Me No More Blues.\nQuesto brano \u00e8 stato scritto da Stanley Clayton, da Rut Roberths e da Bill Katz. La versione di Buddy Holly in Gran Bretagna \u00e8 stata pubblicata, invece che su singolo, sull'album \"Buddy Holly\".\nLa versione dei Beatles.\nI Beatles registrarono il brano durante le \"Get Back Sessions\" il 29 gennaio 1969 negli Apple Studios; il brano era stato eseguito varie volte nei concerti dal 1962. Una versione \u00e8 stata pubblicata sull\"'Anthology 3\". Il nastro venne prodotto da George Martin; il fonico era Glynis Johns. La \"cover\" \u00e8 pi\u00f9 veloce rispetto all'originale di Holly."}
{"id": "4817957", "revid": "599013", "url": "https://it.wikipedia.org/wiki?curid=4817957", "title": "Rambler", "text": ""}
{"id": "4817958", "revid": "767487", "url": "https://it.wikipedia.org/wiki?curid=4817958", "title": "The Curse of Money", "text": "The Curse of Money \u00e8 un cortometraggio muto del 1909 diretto da Theo Bouwmeester (Theo Frenkel).\nTrama.\nDopo aver sperperato tutta la sua eredit\u00e0, un giovane tenta il suicidio ma viene salvato dall'Esercito della Salvezza.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 160 metri - usc\u00ec nelle sale cinematografiche britanniche nel settembre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4817960", "revid": "1543377", "url": "https://it.wikipedia.org/wiki?curid=4817960", "title": "Yair Nehorai", "text": "Il romanzo \"Taliban Son\" (distribuito da Steimatzky nel 2011) \u00e8 liberamente basato sul caso della \"madre talebana\", nel quale Nehorai ha rappresentato sia il figlio che il marito di una leader della setta Haredi burqa, un gruppo estremista giudeo, accusata di abuso su minore."}
{"id": "4817965", "revid": "767487", "url": "https://it.wikipedia.org/wiki?curid=4817965", "title": "Robbing the Widowed and Fatherless", "text": "Robbing the Widowed and Fatherless \u00e8 un cortometraggio muto del 1909 diretto da Theo Bouwmeester (Theo Frenkel).\nTrama.\nDerubati con un falso testamento che li estromette dall'eredit\u00e0 e che li butta fuori dalla loro casa, una vedova e il suo bambino riescono a trovare il documento autentico all'interno di un candeliere.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 175 metri - usc\u00ec nelle sale cinematografiche britanniche nel settembre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4817968", "revid": "287204", "url": "https://it.wikipedia.org/wiki?curid=4817968", "title": "Dactyloscopidae", "text": "I Dactyloscopidae sono una famiglia di pesci ossei marini e d'acqua dolce dell'ordine Perciformes.\nDistribuzione e habitat.\nL'areale della famiglia \u00e8 limitato alle acque del continente americano, soprattutto nelle fasce tropicali o subtropicali. Popolano le acque costiere e molte specie mostrano una certa eurialinit\u00e0 penetrando negli estuari e in altre acque salmastre. Poche specie vivono stabilmente in acque dolci.\nHanno abitudini bentoniche e vivono su fondali sabbiosi in cui si infossano frequentemente.\nDescrizione.\nL'spetto dei Dactyloscopidae \u00e8 vagamente simile a quello delle tracine o dei pesci prete con cui condividono gli habitat. Hanno corpo allungato ed appiattito lateralmente con grande bocca quasi verticale e occhi posti sul profilo dorsale del capo. In diverse specie gli occhi possono essere protrusi e in altre sono portati su corti peduncoli. I bordi delle mascelle sono ornati da frange carnose; sul bordo dell'opercolo branchiale sono presenti lobi digitiformi. La pinna dorsale \u00e8 molto lunga, pu\u00f2 essere divisa in due parti; la parte anteriore \u00e8 composta da raggi spinosi brevi. La pinna anale \u00e8 lunga quasi quanto la dorsale ed \u00e8 composta di soli raggi molli. Le pinne ventrali sono poste molto anteriormente e sono composte di 4 raggi di cui il primo spinoso. La linea laterale \u00e8 dritta nella parte posteriore ma ha una vistosa curva verso l'alto in corrispondenza delle pinne pettorali.\nLa taglia \u00e8 molto piccola, di solito inferiore a 10\u00a0cm. La lunghezza massima \u00e8 di circa 15\u00a0cm."}
{"id": "4817973", "revid": "767487", "url": "https://it.wikipedia.org/wiki?curid=4817973", "title": "The Inexperienced Angler", "text": "The Inexperienced Angler \u00e8 un cortometraggio muto del 1909 diretto da Frank Wilson.\nTrama.\nI problemi cui va incontro un pescatore inesperto che usa molto goffamente l'attrezzatura da pesca.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di cui non si conosce la lunghezza - usc\u00ec nelle sale cinematografiche britanniche nel giugno 1909. L'Empire Film Company lo distribu\u00ec negli Stati Uniti nel luglio dello stesso anno.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4817975", "revid": "125279900", "url": "https://it.wikipedia.org/wiki?curid=4817975", "title": "Luca de Gennaro", "text": "Biografia.\nAttivit\u00e0 radiofonica.\nNasce a Torino, dove vive fino a 13 anni. Si trasferisce in Liguria e frequenta il Liceo Scientifico di Recco (citt\u00e0 metropolitana di Genova). Nel 1976 comincia l'attivit\u00e0 di conduttore radiofonico a Radio Citt\u00e0 (Genova) e successivamente a Radio Genova International. Nel 1978 \u00e8 tra i fondatori della prima emittente \u201crock\u201d della Liguria, Radio Blue 44. Nel 1979 si trasferisce a Roma dove lavora per il circuito radiofonico Radio Luna. Nel 1980 passa a Radio Antenna Musica (RAM 102) e nel 1981 comincia a condurre programmi per Radio Rai: \"Master\" (in coppia con Serena Dandini), \"Rock Village\" (primo programma a trasmettere le cassette \"demo\" dei nuovi artisti italiani indipendenti) e \u201cStereocity\u201d. Alla fine degli anni '80 produce e conduce programmi radiofonici in onda sulla emittente inglese BBC Radio 5 e sulla radio giapponese J-Wave.\nDal 1991 conduce su Radio Rai i programmi musicali \"Planet Rock\" (in coppia con Gennaro Iannuccilli) e \"Weekendance\". Trasferitosi a Milano nel 1996, continua la collaborazione con Radio Rai dalla sede di Corso Sempione con la rubrica settimanale \u201cAlta Fedelt\u00e0\u201d e dal 1999 con una nuova edizione di \u201cWeekendance\u201d, programma dedicato alla scena della musica dance elettronica (in coppia con Fabio De Luca).\nDopo alcuni anni lontano dai microfoni, dal 2007 avvia la collaborazione con Radio Capital, dove conduce il programma serale \u201cWhatever\u201d e la rubrica settimanale \u201cCapital Singles Club\u201d e dal 2014 \u201cBlack Or White\u201d in coppia con Massimo Oldani.\nDal 7 settembre 2020 nella fascia pomeridiana conduce su Radio Capital \u201cCapital Records\u201d in tandem con Mixo.\nAttivit\u00e0 televisiva.\nNel corso degli anni ottanta fa le prime esperienze televisive: dopo una sporadica collaborazione con Video Music, nel 1987 entra nella redazione del settimanale di cinema \"Ciak\" trasmesso da Italia Uno (Mediaset), nel 1988 \u00e8 responsabile degli ospiti musicali del variet\u00e0 di Rai Uno \"Sulla cresta dell'onda\" (condotto da Edwige Fenech) ed entra nello staff del programma di classifiche musicali \"Tam Tam Village\" (condotto da Carlo Massarini) anch'esso in onda su Rai Uno.\nNel 1992 \u00e8 nel team degli autori del programma musicale \u201cOreZero\u201d della TSI, Televisione della Svizzera Italiana.\nNel 1994 viene assunto dal network televisivo internazionale \"Orbit Satellite Television &amp; Radio Network\", con sede a Roma, come responsabile del dipartimento \"Talent &amp; Artist Relations\" per il canale televisivo musicale \"Music Now\".\nMTV e VH1.\nDal febbraio del 1996 si trasferisce da Roma a Milano chiamato dalla neonata MTV dove, a capo del dipartimento \"Talent &amp; Music\", sovrintende alla strategia musicale del canale, cura le relazioni con artisti e case discografiche, \u00e8 responsabile del booking di ospiti musicali di programmi quali Sonic, Supersonic, Hot, Select, TRL, e del cast artistico di tutti gli eventi di musica dal vivo: MTV Day, Brand New Tour, Coca Cola Live At MTV, MTV Days, The Summer Song, Trl Awards, Hip Hop Awards, Mtv Awards, MTV Digital Days ed altri. Nel 2005 \u00e8 autore della edizione italiana del format statunitense \u201cStorytellers\u201d, primo programma \u201cmultipiattaforma\u201d di MTV, in onda in diretta streaming online e successivamente sul canale tv, da cui verranno tratti diversi CD, DVD, e un libro. Nel 2008 fa parte del team che lancia il nuovo canale di MTV in Grecia. Nello stesso anno gli viene affidata la responsabilit\u00e0 del settore musicale dei canali di MTV per l'area Sud Europa (Francia, Spagna, Portogallo, Italia, Grecia) e successivamente anche per Medio Oriente ed Africa, e diventa membro dell'International Music Council (IMC).\nDa luglio 2016 dirige il canale televisivo VH1, versione italiana dell'omonimo canale statunitense del gruppo Viacom.\nAttivit\u00e0 giornalistica.\n\u00c8 iscritto all'Ordine dei Giornalisti dal 1981.\nNegli anni ottanta e novanta del XX secolo scrive per \"Il Secolo XIX\", \"L'Espresso\", \"Il Globo\", \"Rockstar\", \"Fare Musica\", \"Nuovo Sound\", \"Dance Music Magazine\", \"Musica\" de \"La Repubblica\".\nDal 2003 collabora con l'edizione italiana di \"Rolling Stone\", dove tiene la rubrica mensile \"Backwards\".\nAttivit\u00e0 di disc-jockey.\nLe prime esperienze come disc jockey risalgono alla met\u00e0 degli anni settanta del XX secolo, alla discoteca \"Shangri-La\" di Santa Margherita Ligure e al \"Blue 44\" di Camogli.\nNegli anni ottanta lavora come dj a Roma nei locali \"Supersonic\", \"Black Out\", \"Uonna Club\". All'inizio degli anni novanta \u00e8 uno dei protagonisti della scena \"rave\" romana, \u00e8 \"resident dj\" al club \"La Vetrina\", organizza la prima \"Italian Dj Night\" negli Stati Uniti d'America in occasione del \"New Music Seminar\" di New York, ed \u00e8 il dj che accompagna le esibizioni live del musicista Frankie hi-nrg mc, con il quale apre i concerti di Beastie Boys e Run DMC.\nSuccessivamente gira i club d'Italia con \"La Celebre Crew\" di Planet Rock, con \u201cresidenze\u201d al \u201cCircolo degli Artisti\u201d di Roma, al \"Mamamia\" di Senigallia, al \u201cBarfly\u201d di Recanati, al \u201cMorphine\u201d del \"Cocoric\u00f2\" di Riccione, e nei festival \u201cBeach Bum\u201d a Jesolo, \u201cRockville\u201d a Verona, \u201cArezzo Wave\u201d ad Arezzo, \u201cFlippaut\u201d a Bologna. Nel 2001 si esibisce insieme a \u201cLa Celebre Crew\u201d come dj in apertura del concerto degli U2 allo Stadio Delle Alpi di Torino. Nel 2004 \u00e8 il dj ufficiale del tour \u201cBuoni e Cattivi\u201d di Vasco Rossi in 15 stadi italiani, ed apre il concerto di Ligabue a Campovolo di fronte a 150.000 persone.\nNell'estate 2004 \u00e8 \u201cresident dj\u201d al Xueno di Formentera e si esibisce all'Amnesia di Ibiza. Dal 2007 in poi \u00e8 \u201copening dj\u201d dei concerti dei Negramaro alle Cave del Duca a Lecce, Stadio Giuseppe Meazza a Milano, Forum di Assago, Arena di Verona, Stadio Olimpico (Roma). Nel 2010 esordisce in America al \u201cThe Pianos\u201d di New York e si esibisce ai Magazzini Generali di Milano in apertura del dj set dei Chemical Brothers. Nel 2013 \u00e8 il primo dj ad esibirsi al \u201cPistoia Blues Festival\u201d. Il 7 Luglio 2018 \u00e8 il primo dj ad aprire il concerto di Eminem a Milano esibendosi di fronte a 80.000 spettatori.\nDocenze.\nDal 2000 inizia l'attivit\u00e0 didattica con docenze presso lo IULM di Milano, lo IED di Milano e Venezia e il Centro Musica di Modena, ed \u00e8 \u201cvisiting professor\u201d nelle Universit\u00e0 di Urbino, Bari e Taranto. Dal 2002 in poi tiene il corso annuale di \u201cProgrammazione musicale nei media\u201d al Master in Comunicazione Musicale presso l'Universit\u00e0 Cattolica del Sacro Cuore di Milano.\nAltre attivit\u00e0.\nDal 1990 al 1993 \u00e8 il rappresentante per l'Italia del New Music Seminar di New York. Nel 1992 fonda a Roma la \u201cDGP Entertainment\u201d, agenzia di promozione e management dedicata alle nuove realt\u00e0 della musica indipendente italiana, che cura artisti quali Almamegretta, Frankie hi-nrg mc, Lory D, Blindosbarra. Nel 1998 fa parte della commissione artistica del Festival di Sanremo, dove torna nell'edizione del 2000 come membro della giuria di qualit\u00e0. Nello stesso anno fa parte del comitato artistico di \"Big Torino 2000 - Biennale Internazionale Arte Giovane\". Nel 2004 cura l'edizione italiana del film statunitense \"Kill Your Idols\" di Scott Crary (edito da Raro Video). Nel 2009 \u00e8 direttore artistico musicale del film \"Una canzone per te\" (prodotto da Cattleya) del quale cura la colonna sonora. Nel 2011 collabora con Puglia Sounds su un progetto di formazione professionale in ambito musicale. Nel 2012 cura le musiche dello spettacolo teatrale \u201cFerite a morte\u201d di Serena Dandini. Nel 2013, in collaborazione con la Mediateca della Regione Puglia lancia a Bari il progetto \"M.E.M. \u2013 Mediateca Emeroteca Musicale\" con una donazione di circa 5000 riviste musicali dai primi anni '70 ad oggi. Nel 2014 \u00e8 presidente della giuria italiana dell'Eurovision Song Contest. Dal 2017 \u00e8 Curatore Artistico della Milano Music Week.\nDiscografia.\nNel 1983 pubblica il singolo \"Capita!\" sotto lo pseudonimo di D.J. Look, che verra' utilizzato nella colonna sonora del film \"Delitto in Formula Uno\".\nHa curato queste compilation:"}
{"id": "4817976", "revid": "287204", "url": "https://it.wikipedia.org/wiki?curid=4817976", "title": "La cura Schopenhauer", "text": "La cura Schopenhauer \u00e8 un romanzo del 2005 di Irvin Yalom. Fa parte di una trilogia riguardante i filosofi, composta da \"Le lacrime di Nietzsche\" e \"Il problema Spinoza\", racchiusa in un cofanetto da Neri Pozza.\nTrama.\nViene raccontato l'ultimo periodo di vita di Julius Hertzfeld, un professore di psichiatria dell'Universit\u00e0 della California.\nIl romanzo inizia con la scoperta, da parte del protagonista, di avere un tumore, scoperto dopo una visita dermatologica; malattia che lo uccider\u00e0 entro pochi mesi.\nDopo un difficile confronto con la scoperta della malattia e l'impossibilit\u00e0 di scampare ad una prossima morte, il professore decide di affrontare nel migliore dei modi l'ultimo anno a sua disposizione, continuando la propria vita e il proprio lavoro.\nIl romanzo per la maggior parte racconta delle sedute di terapia psicanalitica di gruppo a cui Julius e i suoi pazienti si sottopongono.\nAi capitoli di racconto della vita di Julius e dei suoi pazienti sono inframmezzati capitoli nei quali vengono analizzati vita, pensiero ed opere di Schopenhauer, filosofo vissuto a cavallo tra il XVIII e il XIX secolo, ai cui precetti filosofici si ispira la vita di uno dei pi\u00f9 ostici pazienti del professore."}
{"id": "4817977", "revid": "767487", "url": "https://it.wikipedia.org/wiki?curid=4817977", "title": "The Luck of the Cards", "text": "The Luck of the Cards \u00e8 un cortometraggio muto del 1909 diretto da Theo Bouwmeester (Theo Frenkel).\nTrama.\nUna cantante di strada diventa una primadonna e la folla la salva dal coltello di un giocatore d'azzardo geloso.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 145 metri - usc\u00ec nelle sale cinematografiche britanniche nel giugno 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4817984", "revid": "767487", "url": "https://it.wikipedia.org/wiki?curid=4817984", "title": "Rat King (album)", "text": "Rat King \u00e8 il secondo album studio del gruppo death metal svedese As You Drown. Pubblicato il 7 ottobre 2011 e distribuito dall'etichetta Metal Blade Records, l'album \u00e8 stato mixato e masterizzato da Plec al Panic Room Studio di Sk\u00f6vde, in Svezia, a luglio del 2011. L'artwork \u00e8 di Mark Riddick e Sven de Caluwe."}
{"id": "4817987", "revid": "767487", "url": "https://it.wikipedia.org/wiki?curid=4817987", "title": "The Race for the Farmer's Cup", "text": "The Race for the Farmer's Cup \u00e8 un cortometraggio muto del 1909 diretto e interpretato da Lewin Fitzhamon.\nTrama.\nUn contadino vince la gara degli agricoltori e il cuore di una ragazza nonostante un rivale.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 221 metri - usc\u00ec nelle sale cinematografiche britanniche nel giugno 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4817991", "revid": "1805885", "url": "https://it.wikipedia.org/wiki?curid=4817991", "title": "L'uomo che amava i bambini", "text": "L'uomo che amava i bambini \u00e8 un romanzo del 1940 dell'autrice australiana Christina Stead.\nTrama.\nIl romanzo narra le vicende di una famiglia difficile, i Pollits. La narrazione si concentra sulla figura del padre Sam, un buffone idealista incapace di provvedere alla sua famiglia, la cui situazione \u00e8 peggiorata dall'incapacit\u00e0 snob della madre Henny. Stead descrive dettagliatamente le battaglie coniugali e i vari motivi dei dissapori familiari.\nLa figura del padre Sam \u00e8 fortemente ispirata al padre della scrittrice, e le vicende del libro inizialmente dovevano svolgersi a Sydney, ma per andare incontro ai lettori americani la storia fu ambientata nella citt\u00e0 di Washington. In maniera spietata e penetrante la scrittrice rivela, tra le altre cose il pericolo di un eccessivo e incontrollato sentimentalismo nelle gestione delle relazioni come nel pensiero politico."}
{"id": "4817992", "revid": "287204", "url": "https://it.wikipedia.org/wiki?curid=4817992", "title": "217257 Valemangano", "text": "217257 Valemangano \u00e8 un asteroide areosecante. Scoperto nel 2003, presenta un'orbita caratterizzata da un semiasse maggiore pari a 2,1532791\u00a0UA e da un'eccentricit\u00e0 di 0,3655493, inclinata di 5,40970\u00b0 rispetto all'eclittica."}
{"id": "4817998", "revid": "767487", "url": "https://it.wikipedia.org/wiki?curid=4817998", "title": "Montana Desperado", "text": "Montana Desperado \u00e8 un film del 1951 diretto da Wallace Fox.\n\u00c8 un western statunitense con Johnny Mack Brown, Myron Healey e Virginia Herrick.\nProduzione.\nIl film, diretto da Wallace Fox su una sceneggiatura di Daniel B. Ullman, fu prodotto da Vincent M. Fennelly per la Frontier Pictures e girato nell'ottobre 1950. I titoli di lavorazione furono \"Montana Marshal\" e \"Massacre Valley\".\nDistribuzione.\nIl film fu distribuito negli Stati Uniti dal 17 giugno 1951 al cinema dalla Monogram Pictures.\nPromozione.\nLe tagline sono:"}
{"id": "4818000", "revid": "767487", "url": "https://it.wikipedia.org/wiki?curid=4818000", "title": "A Man and His Bees", "text": "A Man and His Bees \u00e8 un cortometraggio muto del 1909 diretto da Lewin Fitzhamon.\nTrama.\nUn apicultore viaggia in treno insieme alle sue api che per\u00f2 volano via, provocando un fuggi fuggi generale della gente che cerca rifugio nei pagliai.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 91,4 metri - usc\u00ec nelle sale cinematografiche britanniche nel giugno 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818008", "revid": "767487", "url": "https://it.wikipedia.org/wiki?curid=4818008", "title": "Saddle Legion", "text": "Saddle Legion \u00e8 un film del 1951 diretto da Lesley Selander.\n\u00c8 un western statunitense con Tim Holt, Dorothy Malone e Robert Livingston.\nProduzione.\nIl film, diretto da Lesley Selander su una sceneggiatura di Ed Earl Repp, fu prodotto da Herman Schlom per la RKO Radio Pictures e girato nel luglio 1950.\nDistribuzione.\nIl film fu distribuito negli Stati Uniti dal 7 aprile 1951 al cinema dalla RKO Radio Pictures.\nAltre distribuzioni:"}
{"id": "4818010", "revid": "767487", "url": "https://it.wikipedia.org/wiki?curid=4818010", "title": "Necessity Is the Mother of Invention", "text": "Necessity Is the Mother of Invention \u00e8 un cortometraggio muto del 1909 diretto da Lewin Fitzhamon.\nTrama.\nQuando il figlio gli ruba i vestiti, un uomo deve aguzzare l'ingegno e trova una soluzione mettendosi degli abiti da donna.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 99 metri - usc\u00ec nelle sale cinematografiche britanniche nel luglio 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818012", "revid": "599013", "url": "https://it.wikipedia.org/wiki?curid=4818012", "title": "Cattedrale della Santissima Trinit\u00e0 (Port-au-Prince)", "text": "La cattedrale della Santissima Trinit\u00e0 (\"Cath\u00e9drale de la Sainte-Trinit\u00e9 de Port-au-Prince\") \u00e8 il principale luogo di culto della Chiesa Episcopale di Haiti e costituisce una delle 110 diocesi della Chiesa Episcopale degli Stati Uniti d'America (Provincia II).\nStoria e descrizione.\nLa chiesa, costruita nei primi anni 'Cinquanta, sorgeva a Port-au-Prince ed \u00e8 stata completamente distrutta durante il terremoto del 12 gennaio 2010. Aveva una decorazione originale di arte na\u00eff che si componeva di dipinti murali nell'abside e nelle navate laterali realizzati da diversi pittori haitiani come Philom\u00e9 Obin, Castera Bazile, Rigaud Benoit, Gabriel Leveque, Adam Leontus, Wilson Bigaud, Jasmin Joseph e Reeve Duffaut.\nNel marzo del 2011, Olsen Jean Julien e Richard Kurin, rispettivamente, direttore del Centro di recupero beni culturali e Vice Segretario della Smithsonian Institution, hanno annunciato l'imminente ricostruzione della Cattedrale, che sar\u00e0 associato ad un monumento unico."}
{"id": "4818014", "revid": "767487", "url": "https://it.wikipedia.org/wiki?curid=4818014", "title": "The Little Milliner and the Thief", "text": "The Little Milliner and the Thief \u00e8 un cortometraggio muto del 1909 diretto da Lewin Fitzhamon e interpretato da Alma Taylor e Chrissie White.\nTrama.\nUna ragazza accusata di furto viene arrestata. Sar\u00e0 libera solo quando un uomo riuscir\u00e0 a prendere il vero ladro.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 99 metri - usc\u00ec nelle sale cinematografiche britanniche nell'agosto 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818016", "revid": "767487", "url": "https://it.wikipedia.org/wiki?curid=4818016", "title": "The Thundering Trail", "text": "The Thundering Trail \u00e8 un film del 1951 diretto da Ron Ormond.\n\u00c8 un western statunitense con Lash La Rue, Al St. John e Sally Anglim.\nProduzione.\nIl film, diretto da Ron Ormond su una sceneggiatura di Ira Webb e June Carr e un soggetto di Alexander White, fu prodotto dallo stesso Ormond per la Western Adventures Productions.\nDistribuzione.\nIl film fu distribuito negli Stati Uniti nel luglio del 1951 al cinema dalla Realart Pictures.\nAltre distribuzioni:\nPromozione.\nLa tagline \u00e8: \"All Outlaws Cringed Before The FLICK Of The LASH!\"."}
{"id": "4818019", "revid": "12290", "url": "https://it.wikipedia.org/wiki?curid=4818019", "title": "M.O.D.O.K.", "text": ""}
{"id": "4818024", "revid": "76963", "url": "https://it.wikipedia.org/wiki?curid=4818024", "title": "Anna Lise Phillips", "text": "Biografia.\nIl suo primo ruolo importante fu la partecipazione al film \"The Boys\" (1998). \u00c8 apparsa in molte serie TV australiane. Ha recitato nella serie televisiva poliziesca australiana del 2002 \"Young Lions\" ed ha anche avuto ruolo di ospite in \"Le sorelle McLeod\", \"The Secret Life of Us\", \"Farscape\", \"Stingers\", \"Murder Call\", \"Good Guys Bad Guys\", \"Water Rats\" e \"Wildside\". \u00c8 apparsa in uno spot televisivo per la banca ANZ. Nel 2009 \u00e8 apparsa nel ruolo di Jeneana Palmer nella soap opera \"Home and Away\" trasmessa su Seven Network. Nel 2012 \u00e8 stata lanciata in un ruolo ricorrente nella serie televisiva americana \"Revolution\".\nL'attrice \u00e8 a volte accreditato come Anna Lise, Anna Lise Philips e Anna-Lise Phillips."}
{"id": "4818027", "revid": "767487", "url": "https://it.wikipedia.org/wiki?curid=4818027", "title": "Badman's Gold", "text": "Badman's Gold \u00e8 un film del 1951 diretto da Robert Emmett Tansey.\n\u00c8 un western statunitense con Johnny Carpenter, Alyn Lockwood e Clarke Stevens.\nProduzione.\nIl film, diretto da Robert Emmett Tansey su una sceneggiatura e un soggetto dello stesso Tansey e di Alyn Lockwood, fu prodotto da Tansey per la Jack Schwarz Productions e girato nel gennaio del 1951.\nDistribuzione.\nIl film fu distribuito negli Stati Uniti dal 3 aprile 1951 al cinema dalla Eagle-Lion Classics.\nPromozione.\nLe tagline sono:"}
{"id": "4818031", "revid": "767487", "url": "https://it.wikipedia.org/wiki?curid=4818031", "title": "Teaching a Husband a Lesson", "text": "Teaching a Husband a Lesson \u00e8 un cortometraggio muto del 1909 diretto da Theo Bouwmeester (Theo Frenkel).\nTrama.\nUn marito spacca il violino della moglie. Lei, allora, finge di voler fuggire con il cognato.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 183 metri - usc\u00ec nelle sale cinematografiche britanniche nell'agosto 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818035", "revid": "767487", "url": "https://it.wikipedia.org/wiki?curid=4818035", "title": "Law of the Badlands", "text": "Law of the Badlands \u00e8 un film del 1951 diretto da Lesley Selander.\n\u00c8 un western statunitense con Tim Holt e Richard Martin.\nProduzione.\nIl film, diretto da Lesley Selander su una sceneggiatura di Ed Earl Repp, fu prodotto da Herman Schlom per la RKO Radio Pictures e girato a Agoura, California, dal 14 giugno a fine giugno 1950. Il titolo di lavorazione fu \"Texas Triggerman\".\nDistribuzione.\nIl film fu distribuito negli Stati Uniti dal 24 febbraio 1951 al cinema dalla RKO Radio Pictures. \u00c8 stato distribuito anche in Brasile con il titolo \"A Lei dos Maus\".\nPromozione.\nLe tagline sono:"}
{"id": "4818036", "revid": "767487", "url": "https://it.wikipedia.org/wiki?curid=4818036", "title": "The Sorrows of a Chaperone", "text": "The Sorrows of a Chaperone \u00e8 un cortometraggio muto del 1909 diretto da Lewin Fitzhamon.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 99 metri - usc\u00ec nelle sale cinematografiche britanniche nel settembre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818041", "revid": "36426", "url": "https://it.wikipedia.org/wiki?curid=4818041", "title": "Cattedrale di San Giovanni (Belize City)", "text": "La cattedrale di San Giovanni (\"St. John's Cathedral\") sorge a Belize City ed \u00e8 il principale luogo di culto della Chiesa Episcopale in Belize.\nStoria e descrizione.\nLa cattedrale fu la prima chiesa a essere costruita nella colonia dell'Honduras Britannico. L'edificio risale al 1812, anche se numerose modifiche risalgono a lavori di ristrutturazione pi\u00f9 recenti. L'esterno della chiesa \u00e8 in mattoni, l'interno \u00e8 realizzato in mogano e sapodilla. Costituisce un punto di riferimento storico del Belize, testimonianza dell'influenza coloniale nella storia del Paese. Annesso alla chiesa \u00e8 il pi\u00f9 antico cimitero del Paese, il cimitero di Yarborough, costruito dagli inglesi."}
{"id": "4818044", "revid": "767487", "url": "https://it.wikipedia.org/wiki?curid=4818044", "title": "The Kid from Amarillo", "text": "The Kid from Amarillo \u00e8 un film del 1951 diretto da Ray Nazarro.\n\u00c8 un western statunitense con Charles Starrett, Smiley Burnette e Harry Lauter. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Ray Nazarro su una sceneggiatura di Barry Shipman, fu prodotto da Colbert Clark per la Columbia Pictures e girato nell'Iverson Ranch a Chatsworth, Los Angeles, California, dal 17 maggio al 25 maggio 1951.\nDistribuzione.\nIl film fu distribuito negli Stati Uniti dal 30 ottobre 1951 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4818051", "revid": "1391549", "url": "https://it.wikipedia.org/wiki?curid=4818051", "title": "MINExpo International", "text": "Il MINExpo International \u00e8 una fiera sponsorizzata dalla National Mining Association.\nL'esposizione \u00e8 dedicata alle ultime tecnologie nel campo minerario ed ai macchinari utilizzati dell'industria mineraria. L'edizione del 2008 \u00e8 stata nel suo settore la fiera con maggiori dimensioni al mondo.\nIl \"MINExpo \" si tiene ogni quattro anni presso il Convention Center di Las Vegas e la prima edizione risale al 1996. Nel corso dell'edizione del 2008 \u00e8 stata visitata da pi\u00f9 di 44.000 visitatori. L'area espositiva di 56.000 metri quadrati ospitava 1.025 espositori."}
{"id": "4818052", "revid": "767487", "url": "https://it.wikipedia.org/wiki?curid=4818052", "title": "Arizona Manhunt", "text": "Arizona Manhunt \u00e8 un film del 1951 diretto da Fred C. Brannon.\n\u00c8 un western statunitense con Michael Chapin, Eilene Janssen e James Bell.\nProduzione.\nIl film, diretto da Fred C. Brannon su una sceneggiatura di William Lively, fu prodotto da Rudy Ralston per la Republic Pictures e la Valley Vista Productions e girato nell'Iverson Ranch a Chatsworth, Los Angeles, California, dal 27 marzo 1951. Il titolo di lavorazione fu \"Rangers of the Golden Sage\".\nDistribuzione.\nIl film fu distribuito negli Stati Uniti dal 15 settembre 1951 al cinema dalla Republic Pictures.\nAltre distribuzioni:"}
{"id": "4818054", "revid": "767487", "url": "https://it.wikipedia.org/wiki?curid=4818054", "title": "Saved by the Telegraph", "text": "Saved by the Telegraph \u00e8 un cortometraggio muto del 1909 diretto da Lewin Fitzhamon.\nTrama.\nUna ragazza riesce a telegrafare chiedendo aiuto quando un gruppo di banditi assedia il suo ranch.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 122 metri - usc\u00ec nelle sale cinematografiche britanniche nel luglio 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818062", "revid": "767487", "url": "https://it.wikipedia.org/wiki?curid=4818062", "title": "Prairie Roundup", "text": "Prairie Roundup \u00e8 un film del 1951 diretto da Fred F. Sears.\n\u00c8 un western statunitense con Charles Starrett, Mary Castle e Frank Fenton. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Fred F. Sears su una sceneggiatura di Joseph O'Donnell, fu prodotto da Colbert Clark per la Columbia Pictures e girato nell'Iverson Ranch a Chatsworth, Los Angeles, California, dall'11 al 18 luglio 1950.\nDistribuzione.\nIl film fu distribuito negli Stati Uniti dal 15 gennaio 1951 al cinema dalla Columbia Pictures. \u00c8 stato distribuito anche in Brasile con il titolo \"O Valente da Montanha\"."}
{"id": "4818065", "revid": "767487", "url": "https://it.wikipedia.org/wiki?curid=4818065", "title": "The New Servant", "text": "The New Servant \u00e8 un cortometraggio muto del 1909 diretto da Theo Bouwmeester (Theo Frenkel).\nTrama.\nUn innamorato, per avvicinare la ragazza che ama, si traveste da cameriera.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 145 metri - usc\u00ec nelle sale cinematografiche britanniche nel luglio 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818066", "revid": "767487", "url": "https://it.wikipedia.org/wiki?curid=4818066", "title": "Rodeo King and the Senorita", "text": "Rodeo King and the Senorita \u00e8 un film del 1951 diretto da Philip Ford.\n\u00c8 un western statunitense con Rex Allen, Mary Ellen Kay e Buddy Ebsen.\nProduzione.\nIl film, diretto da Philip Ford su una sceneggiatura di John K. Butler, fu prodotto da Melville Tucker, come produttore associato, per la Republic Pictures e girato nell'Iverson Ranch a Chatsworth, Los Angeles, California, nella seconda met\u00e0 di marzo del 1951.\nDistribuzione.\nIl film fu distribuito negli Stati Uniti dal 15 luglio 1951 al cinema dalla Republic Pictures.\nAltre distribuzioni:"}
{"id": "4818067", "revid": "767487", "url": "https://it.wikipedia.org/wiki?curid=4818067", "title": "The Ranch Owner's Daughter", "text": "The Ranch Owner's Daughter \u00e8 un cortometraggio muto del 1909 diretto da Lewin Fitzhamon.\nTrama.\nUn pretendente respinto paga un indiano per rapire la figlia del proprietario di un ranch. La ragazza verr\u00e0 salvata da un altro suo innamorato.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 206 metri - usc\u00ec nelle sale cinematografiche britanniche nel luglio 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818082", "revid": "767487", "url": "https://it.wikipedia.org/wiki?curid=4818082", "title": "The Spy (film 1909)", "text": "The Spy \u00e8 un cortometraggio muto del 1909 diretto da Lewin Fitzhamon.\nTrama.\nUna spia droga un soldato per poter rubare dei piani segreti. Fugge via, inseguito da un uomo a cavallo che gli spara.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 107 metri - usc\u00ec nelle sale cinematografiche britanniche nel luglio 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818091", "revid": "767487", "url": "https://it.wikipedia.org/wiki?curid=4818091", "title": "Baiting the Bobby", "text": "Baiting the Bobby \u00e8 un cortometraggio muto del 1909 diretto da Lewin Fitzhamon.\nTrama.\nDei ragazzi attirano un agente con dei fuochi d'artificio e con il manichino di una ragazza.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 122 metri - usc\u00ec nelle sale cinematografiche britanniche nel giugno 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818101", "revid": "767487", "url": "https://it.wikipedia.org/wiki?curid=4818101", "title": "One Good Turn Deserves Another (film 1909)", "text": "One Good Turn Deserves Another \u00e8 un cortometraggio muto del 1909 diretto da Theo Bouwmeester (Theo Frenkel).\nTrama.\nUn orfano vede rapire una ragazza. La salva e la riporta a casa.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 190 metri - usc\u00ec nelle sale cinematografiche britanniche nel giugno 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818103", "revid": "729795", "url": "https://it.wikipedia.org/wiki?curid=4818103", "title": "Generale ispettore capo", "text": "Il grado di generale ispettore capo, corrispettivo generale di squadra aerea, \u00e8 il massimo grado dell'Aeronautica Militare che \u00e8 riservato agli ufficiali ai vertici di comando dei vari Comandi Logistici dell'Aeronautica Militare Italiana.\nDescrizione.\nIl grado ha una codifica NATO OF-8 ed \u00e8 equivalente a quello di tenente generale dei corpi logistici e dei servizi dell'Esercito italiano, e a quello di ammiraglio ispettore capo dei corpi tecnici e logistici della Marina Militare.\nDistintivo.\nIl distintivo di grado di generale ispettore capo \u00e8 identico a quello di generale di squadra aerea dell'Aeronautica Militare ed \u00e8 costituito da una losanga, da due binari e una greca."}
{"id": "4818104", "revid": "599013", "url": "https://it.wikipedia.org/wiki?curid=4818104", "title": "One Good Turn Deserves Another", "text": ""}
{"id": "4818110", "revid": "767487", "url": "https://it.wikipedia.org/wiki?curid=4818110", "title": "Kurt Weckstr\u00f6m", "text": "Carriera.\nNazionale.\nL'11 ottobre 1931 esordisce contro la Danimarca (2-3)."}
{"id": "4818113", "revid": "17231", "url": "https://it.wikipedia.org/wiki?curid=4818113", "title": "Stazione di Ichikawa-Mama", "text": "La \u00e8 una stazione ferroviaria della citt\u00e0 di Ichikawa, nella prefettura di Chiba, in Giappone, e servente la linea principale Keisei delle ferrovie Keisei. A poca distanza si trova la stazione di Ichikawa della JR East, servita dalla linea principale S\u014dbu.\nStruttura.\nLa stazione \u00e8 dotata di quattro binari passanti in superficie con due marciapiedi a isola."}
{"id": "4818114", "revid": "599013", "url": "https://it.wikipedia.org/wiki?curid=4818114", "title": "Only a Tramp", "text": ""}
{"id": "4818116", "revid": "767487", "url": "https://it.wikipedia.org/wiki?curid=4818116", "title": "Only a Tramp (film 1909)", "text": "Only a Tramp \u00e8 un cortometraggio muto del 1909 diretto da Theo Bouwmeester (Theo Frenkel).\nTrama.\nUn vagabondo restituisce una collana rubata. Viene arrestato e messo in carcere. Lo salver\u00e0 l'intervento della figlia del magistrato.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 107 metri - usc\u00ec nelle sale cinematografiche britanniche nel giugno 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818117", "revid": "729019", "url": "https://it.wikipedia.org/wiki?curid=4818117", "title": "Stazione di Sugano", "text": "La \u00e8 una stazione ferroviaria della citt\u00e0 di Ichikawa, nella prefettura di Chiba, in Giappone, e servente la linea principale Keisei delle ferrovie Keisei.\nDirettamente sotto questa stazione \u00e8 previsto il passaggio dell'autostrada T\u014dky\u014d Gaikan.\nStruttura.\nLa stazione \u00e8 dotata di due binari passanti in superficie con un marciapiede a isola, collegato alle uscite da un sovrapassaggio."}
{"id": "4818121", "revid": "767487", "url": "https://it.wikipedia.org/wiki?curid=4818121", "title": "Miikka Toivola", "text": "Carriera.\nNazionale.\nEsordisce il 9 ottobre 1968 contro il Belgio (6-1)."}
{"id": "4818125", "revid": "729019", "url": "https://it.wikipedia.org/wiki?curid=4818125", "title": "SIG Sauer P220", "text": "La SIG-Sauer P220 \u00e8 una pistola semi-automatica prodotta dalla SIG-Sauer.\nSviluppo.\nL'arma fu avviata allo sviluppo nel 1970 in quanto l'esercito svizzero eman\u00f2 un bando per la sostituzione della SIG P210 in dotazione ai soldati elvetici.\nStoria.\nIl progetto P220 \u00e8 stato il primo esemplare di arma corta ad essere prodotto in collaborazione tra la svizzera SIG e la tedesca Sauer dando vita a una nuova societ\u00e0 denominata SIG Sauer con sede in Germania. Sulla base di questo modello alcuni anni pi\u00f9 tardi verr\u00e0 realizzata la SIG Sauer P226.\nTecnica.\nLa pistola venne realizzata con la possibilit\u00e0 di impiegare munizioni di diverso tipo che andavano dal .22 Ir al .45 Acp. Era dotata di un otturatore spinato al carrello e non era fornita di sicure manuali, in quanto \u00e8 presente solamente una sicura automatica al percussore, che si disattiva solo nell'ultimo tratto di corsa del grilletto.\nIl sistema di chiusura utilizzato \u00e8 a corto rinculo di canna basato sul tipo Browning modificato. Il vincolo tra canna e otturatore \u00e8 dato dal profilo squadrato della parte superiore della camera di cartuccia, che contrasta con l'estremit\u00e0 anteriore della finestra di espulsione. Nella parte inferiore della camera di cartuccia \u00e8 presente uno zoccolo sagomato con piani inclinati che, contrastando con una scanalatura nel fusto, impone alla canna di abbassarsi durante il moto retrogrado dell'otturatore, svincolandosi da quest'ultimo soltanto quando il colpo ha lasciato la volata e le pressioni all'interno della canna sono scese a livelli di sicurezza. Al termine di questa fase, la canna si arresta e l'otturatore prosegue la propria corsa retrograda, estraendo ed espellendo il bossolo ormai vuoto. La distensione della molla di recupero riporta in avanti il carrello, che preleva una cartuccia dal serbatoio e la introduce in camera. Negli ultimi millimetri di corsa, la canna \u00e8 spinta a risalire, ripristinando il vincolo con l'otturatore.\nIl castello \u00e8 realizzato in acciaio al carbonio e il sistema di ritenzione del caricatore \u00e8 costituito da una leva a bilanciere nella parte inferiore dell'impugnatura. Il caricatore \u00e8 di tipo monofilare e pu\u00f2 ospitare fino a nove cartucce calibro 9x19mm. Nell'estremit\u00e0 anteriore della guancetta sinistra \u00e8 posizionata una leva che svolge la funzione di abbatticane. Come organi di mira sono implementate delle tacche di mira nella parte superiore della P220, le quali per\u00f2 possono essere integrate con altri organi di mira supplementari.\nImpiego.\nLa P220 fu adottata dall'esercito svizzero nel 1975, dalle Guardia svizzera pontificia ed ebbe un notevole successo anche in campo internazionale. In particolare, vari enti governativi statunitensi ne ordinarono circa 100.000 esemplari per i propri enti di difesa, tra i quali spiccavano i Navy SEALs."}
{"id": "4818126", "revid": "729019", "url": "https://it.wikipedia.org/wiki?curid=4818126", "title": "Stazione di Keisei Yawata", "text": "La \u00e8 una stazione ferroviaria della citt\u00e0 di Ichikawa, nella prefettura di Chiba, in Giappone, e servente la linea principale Keisei delle ferrovie Keisei. Presso questa stazione fermano tutte le tipologie di treni, ed \u00e8 inoltre direttamente collegata a quella di Motoyawata, servente la linea principale S\u014dbu della JR East e capolinea per la linea Shinjuku della metropolitana di Tokyo.\nStruttura.\nLa stazione \u00e8 dotata di due binari passanti in superficie con un marciapiede a isola, collegato alle uscite da un sovrapassaggio. A entrambe le estremit\u00e0 delle banchine sono presenti due passaggi a livello, che per l'elevato traffico ferroviario sulla linea, sono prevalentemente chiusi, causando pesanti ripercussioni al traffico automobilistico nella zona."}
{"id": "4818129", "revid": "767487", "url": "https://it.wikipedia.org/wiki?curid=4818129", "title": "The Boy and His Kite", "text": "The Boy and His Kite \u00e8 un cortometraggio muto del 1909 diretto da Lewin Fitzhamon.\nTrama.\nL'aquilone di un bambino trascina un agente lungo la strada, andando a finire in uno stagno.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 107 metri - usc\u00ec nelle sale cinematografiche britanniche nel giugno 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818130", "revid": "729019", "url": "https://it.wikipedia.org/wiki?curid=4818130", "title": "Stazione di Keisei Funabashi", "text": "La \u00e8 una stazione ferroviaria della citt\u00e0 di Ichikawa, nella prefettura di Chiba, in Giappone, e servente la linea principale Keisei delle ferrovie Keisei. Presso questa stazione fermano tutte le tipologie di treni, ed \u00e8 inoltre direttamente collegata a quella di Funabashi, servente la linea principale S\u014dbu della JR East.\nStruttura.\nLa stazione \u00e8 dotata di due binari passanti su viadotto in curva con due marciapiedi laterali. Il fabbricato viaggiatori si trova sopra di essi "}
{"id": "4818136", "revid": "599013", "url": "https://it.wikipedia.org/wiki?curid=4818136", "title": "Salome Mad", "text": ""}
{"id": "4818137", "revid": "767487", "url": "https://it.wikipedia.org/wiki?curid=4818137", "title": "Salome Mad (film 1909 Frenkel)", "text": "Salome Mad \u00e8 un cortometraggio muto del 1909 diretto da Theo Bouwmeester (Theo Frenkel).\nTrama.\nUn uomo \u00e8 ossessionato dalla danza di Salome.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 183 metri - usc\u00ec nelle sale cinematografiche britanniche nel luglio 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818139", "revid": "767487", "url": "https://it.wikipedia.org/wiki?curid=4818139", "title": "The Burglar and the Child", "text": "The Burglar and the Child \u00e8 un cortometraggio muto del 1909 diretto da Theo Bouwmeester (Theo Frenkel).\nTrama.\nUn ladro rapisce una ragazza e atterra suo padre.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 137 metri - usc\u00ec nelle sale cinematografiche britanniche nell'agosto 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818140", "revid": "599013", "url": "https://it.wikipedia.org/wiki?curid=4818140", "title": "Kai Pahlman", "text": "Carriera.\nNazionale.\nIl 29 agosto del 1954 esordisce contro la Norvegia (3-1). Il 22 settembre 1957 gioca per la prima da capitano contro la Svezia (5-1). Riprende la fascia solo nel 1963, giocando altri undici incontri da capitano."}
{"id": "4818141", "revid": "767487", "url": "https://it.wikipedia.org/wiki?curid=4818141", "title": "The Jewel Thieves", "text": "The Jewel Thieves \u00e8 un cortometraggio muto del 1909 diretto da Lewin Fitzhamon.\nTrama.\nUna ragazza in bicicletta insegue dei truffatori che si spacciano per poliziotti e spara ai loro pneumatici.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 190 metri - usc\u00ec nelle sale cinematografiche britanniche nell'agosto 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818142", "revid": "729019", "url": "https://it.wikipedia.org/wiki?curid=4818142", "title": "Stazione di Keisei Tsudanuma", "text": "La \u00e8 una stazione ferroviaria della citt\u00e0 di Narashino, nella prefettura di Chiba, in Giappone, e servente la linea principale Keisei e la linea Chiba delle ferrovie Keisei, e la linea Shin-Keisei. Presso questa stazione fermano tutte le tipologie di treni.\nStruttura.\nLa stazione \u00e8 dotata di 6 binari (di cui 5 passanti e uno tronco) in superficie con tre banchine a isola collegate al fabbricato viaggiatori da un sovrapassaggio."}
{"id": "4818143", "revid": "767487", "url": "https://it.wikipedia.org/wiki?curid=4818143", "title": "The Meanest Man on Earth", "text": "The Meanest Man on Earth \u00e8 un cortometraggio muto del 1909 diretto da Lewin Fitzhamon.\nTrama.\nIl padre di lei \u00e8 un avaraccio. Per fargli scucire qualche soldo, lei e il suo innamorato si travestono da banditi per rapinare il vecchio.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 152 metri - usc\u00ec nelle sale cinematografiche britanniche nell'agosto 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818146", "revid": "599013", "url": "https://it.wikipedia.org/wiki?curid=4818146", "title": "A Cheap Removal", "text": ""}
{"id": "4818147", "revid": "125638333", "url": "https://it.wikipedia.org/wiki?curid=4818147", "title": "Giorgio Buccellati", "text": "Biografia.\nDopo aver compiuto gli studi classici all'Istituto Gonzaga di Milano, si \u00e8 laureato in storia antica alla Cattolica di Milano nel 1959; ha poi conseguito quelle in filosofia alla Fordham University di New York nel 1961 e in civilt\u00e0 orientali all'Universit\u00e0 di Chicago nel 1965. Ha quindi insegnato all'Universit\u00e0 della California a Los Angeles (UCLA), dove nel 1973 ha fondato il Cotsen Institute of Archaeology dirigendolo per i successivi dieci anni e dove dal 1994 \u00e8 professore emerito nei due dipartimenti di lingue e storia. Nel 1973 ha fondato inoltre l'IIMAS (The International Institute for Mesopotamian Area Studies), di cui \u00e8 l'attuale direttore. Attivo anche in campo editoriale, ha dato vita alle Undena Publications di cui \u00e8 il direttore generale.\nHa ricevuto il Premio Balzan 2021 per l'arte e archeologia del Vicino Oriente antico, insieme alla moglie Marilyn Kelly-Buccellati.\nIndagini e studi.\nLe sue ricerche approfondite e le relative pubblicazioni riguardano il mondo accadico (filologia, linguistica e letteratura), la grafematica cuneiforme, la storia delle istituzioni politiche e religiose della Mesopotamia e l'archeologia della Siria. Con la moglie Marilyn Kelly-Buccellati, professoressa anche lei alla UCLA, ha partecipato e diretto progetti archeologici in Iraq (a Nippur e Dilbat), in Turchia, nel Caucaso e soprattutto in Siria (a Terqa e Urkesh). Oltre ad aver creato importanti siti web scientifici, fin dal 1968 ha applicato i sistemi digitali alla ricerca archeologica e linguistica."}
{"id": "4818148", "revid": "767487", "url": "https://it.wikipedia.org/wiki?curid=4818148", "title": "A Cheap Removal (film 1909)", "text": "A Cheap Removal \u00e8 un cortometraggio muto del 1909 diretto da Lewin Fitzhamon.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 168 metri - usc\u00ec nelle sale cinematografiche britanniche nel luglio 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818151", "revid": "767487", "url": "https://it.wikipedia.org/wiki?curid=4818151", "title": "The Gypsy Lover", "text": "The Gypsy Lover \u00e8 un cortometraggio muto del 1909 diretto da Lewin Fitzhamon.\nTrama.\nUn padre frusta la figlia perch\u00e9 si \u00e8 sposata con uno zingaro e la chiude in casa. Lei chiede aiuto tramite un piccione.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 213 metri - usc\u00ec nelle sale cinematografiche britanniche nel settembre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818152", "revid": "767487", "url": "https://it.wikipedia.org/wiki?curid=4818152", "title": "The Penalty of Beauty", "text": "The Penalty of Beauty \u00e8 un cortometraggio muto del 1909 diretto da Lewin Fitzhamon.\nTrama.\nAlcuni spasimanti danno la caccia a una ragazza inseguendola sul fiume con una barca a remi.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 137 metri - usc\u00ec nelle sale cinematografiche britanniche nel settembre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818154", "revid": "767487", "url": "https://it.wikipedia.org/wiki?curid=4818154", "title": "The Wrong Cab", "text": "The Wrong Cab \u00e8 un cortometraggio muto del 1909 diretto da Lewin Fitzhamon.\nTrama.\nUn padre insegue un cab, convinto di trovarvi la figlia. Vi trova, invece, un pazzo.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 130 metri - usc\u00ec nelle sale cinematografiche britanniche nel settembre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818155", "revid": "1448629", "url": "https://it.wikipedia.org/wiki?curid=4818155", "title": "Centrale termoelettrica di Trbovlje", "text": "La centrale termoelettrica di Trbovlje (in sloveno: \"Termoelektrarne Trbovlje-TET)\" \u00e8 un impianto industriale volto alla produzione di energia elettrica, situato a Trbovlje, in Slovenia, lungo il fiume Sava. Costruita in due anni, dal 1964 al 1966, \u00e8 una delle tre centrali a carbone del Paese ed \u00e8 principalmente famosa per l'altezza della ciminiera, che con i suoi 360 metri detenne il record per la costruzione pi\u00f9 alta d'Europa fino al completamento del Federation Tower di Mosca.\nContesto.\nLa centrale elettrica, che \u00e8 gestita dalla Termoelektrarna Trbovlje d.o.o., sfrutta il vapore generato dalla combustione della lignite, di cui \u00e8 estremamente ricco il territorio circostante; tuttavia \u00e8 alimentata, come combustibile secondario, anche da gas naturale. A tal proposito, essa \u00e8 composta da due stabilimenti diversificati proprio per tipologia di carburante: quello principale, a lignite, da 125 MW e quello secondario, a gas naturale, da 63 MW. La centrale produce il 6% del fabbisogno totale della Slovenia, configurandosi come l'impianto sloveno pi\u00f9 efficiente per la produzione di energia da lignite, in questo avvantaggiato sia dall'ubicazione, per la vicinanza di una miniera, sia da un processo di gestione della materia prima ben organizzato per gli standard locali.\nLa ciminiera.\nInizialmente la centrale aveva una ciminiera di 80 metri; quella attuale, invece, \u00e8 quattro volte e mezzo pi\u00f9 alta: 360 metri. La sua realizzazione ha richiesto 210 giorni di lavoro, 11.866 metri cubi di calcestruzzo, 1.079 tonnellate d'acciaio e 960 tonnellate di materiale isolante. Alla base, il camino ha un diametro di 27,5 metri. I lavori, ultimati nel 1976, hanno comportato una spesa di oltre 100 milioni di dinari jugoslavi. L'opera \u00e8 stata definita necessaria per via della conformazione del territorio, una valle, tendente a non disperdere l'inquinamento atmosferico generato. \u00c8 stato scelto, pertanto, di far raggiungere alla bocca della ciminiera un'altezza tale da non creare problemi d'inquinamento a livello locale."}
{"id": "4818156", "revid": "278937", "url": "https://it.wikipedia.org/wiki?curid=4818156", "title": "Thespa Kusatsu", "text": ""}
{"id": "4818157", "revid": "1873017", "url": "https://it.wikipedia.org/wiki?curid=4818157", "title": "Taikyoku Jodan", "text": "Taikyoku Jodan \u00e8 un kata di karate, maggiormente noto nello stile del G\u014dj\u016b-ry\u016b.\nCaratteristiche nello stile G\u014dj\u016b-ry\u016b.\nTaikyoku Jodan \u00e8 il primo kata di karate dello stile G\u014dj\u016b-ry\u016b.\nI kata del Goju-Ryu, che iniziano col nome taikyoku, fanno parte dei kata di base, detti Taikyoku kata. Taikyoku vuole dire \"primo corso/percorso\", mentre \"jodan\" significa \"alto\" (indica la parte alta del corpo). La parola Taikyoku deriva dall'arte cinese del Tai Chi, ma vi \u00e8 somiglianza solo nel significato: l'idioma indica \"che ha origine dall'universo\" e viene usato per indicare qualsiasi cosa che si ritiene eterna.\nIl Taikyoku Jodan \u00e8 stato creato da Ch\u014djun Miyagi. Di solito viene eseguito per la cintura bianca.\nTecniche del kata nello stile G\u014dj\u016b-ry\u016b.\nIl kata \u00e8 eseguito in posizione di Sanchin Dachi e di Zenkutsu Dachi e le tecniche sono Jodan Uke e Gyaku/Seiken Tsuki. \nIl movimento del kata \u00e8 ad \"H\", movimento comune a tutti i kata Taikyoku."}
{"id": "4818158", "revid": "1873017", "url": "https://it.wikipedia.org/wiki?curid=4818158", "title": "Taikyoku Chudan", "text": "Taikyoku Chudan \u00e8 un kata di karate, maggiormente noto nello stile del G\u014dj\u016b-ry\u016b.\nCaratteristiche nello stile G\u014dj\u016b-ry\u016b.\nTaikyoku Chudan \u00e8 il secondo kata di karate dello stile G\u014dj\u016b-ry\u016b.\nI kata del Goju-Ryu, che iniziano col nome taikyoku, fanno parte dei kata di base, detti Taikyoku kata.\nTaikyoku vuole dire \"primo corso/percorso\", mentre \"chudan\" significa \"medio\" (indica la parte media del corpo).\nLa parola Taikyoku deriva dall'arte cinese del Tai Chi, ma vi \u00e8 somiglianza solo nel significato: l'idioma indica \"che ha origine dall'universo\" e viene usato per indicare qualsiasi cosa che si ritiene eterna.\nIl Taikyoku Chudan \u00e8 stato creato da Ch\u014djun Miyagi.\nDi solito viene eseguito per la cintura gialla, assieme al kata Taikyoku Gedan.\nTecniche del kata nello stile G\u014dj\u016b-ry\u016b.\nIl kata \u00e8 eseguito in posizione di Sanchin Dachi e Zenkutsu Dachi e le tecniche sono Chudan Uke e Gyaku/Seiken Tsuki. \nIl movimento del kata \u00e8 ad \"H\", movimento comune a tutti i kata Taikyoku."}
{"id": "4818159", "revid": "124415857", "url": "https://it.wikipedia.org/wiki?curid=4818159", "title": "Corpo sanitario aeronautico", "text": "Il Corpo sanitario aeronautico (C.S.A.) \u00e8 il corpo di sanit\u00e0 militare dell'Aeronautica Militare italiana.\nEsso conta oggi circa 270 Ufficiali Medici. Gli infermieri non fanno parte del Corpo Sanitario, ma appartengo o alla categoria Operatori Sanitari Specializzati.\nStoria.\nPrimo Novecento.\nGi\u00e0 dagli albori del volo, con gli aerostati prima e gli aeroplani poi, furono studiate le modificazioni dell'ambiente in quota (diminuzione della pressione atmosferica, carenza di ossigeno) e gli stress tipici di piloti ed equipaggi (accelerazioni, disorientamento, fatica operazionale), tanto da rendere indispensabile un servizio di medicina interamente concentrato su questa particolare categoria di lavoratori.\nSi crearono cos\u00ec i presupposti per la nascita di una nuova specializzazione, la Medicina Aeronautica, nel nucleo originario di ricercatori nel campo della fisiopatologia d'alta montagna, inizialmente guidata dal torinese Angelo Mosso, oggi considerato il padre delle discipline aeromediche.\nSi comprese che, studiando le cause e analizzando i rischi, l'armonizzazione di discipline mediche differenti avrebbe potuto individuare le caratteristiche psicofisiche indispensabili perch\u00e9 un pilota potesse avventurarsi in aria, e accrescere con l'addestramento e la tecnologia la resistenza alle inusitate sollecitazioni che il volo comportava.\nIl primo a comprendere la ristrettezza dei requisiti necessari per un pilota d'aeroplano fu forse, gi\u00e0 nel 1914, il tenente di Cavalleria del Regio Esercito Luigi Falchi, primo medico pilota e antesignano dei moderni Medici di Stormo. Egli coniug\u00f2 la sua formazione medica con la sua esperienza di aviatore per sancire che l'abilit\u00e0 al volo era possibile solo con determinati requisiti di \"ereditariet\u00e0, costituzione organica e allenamento\"\nPrima guerra mondiale.\nDurante la Grande Guerra le istruzioni per la selezione per l'idoneit\u00e0 al pilotaggio prevedevano soltanto:\nUna esempio tanto chiaro di sintesi, unito alle gravi limitazioni tecniche del tempo, scaturirono in svariati incidenti di volo.\nIl Comando Supremo del Regio Esercito affid\u00f2 al Padre francescano Agostino Gemelli, noto medico e psicologo, e al professor Amedeo Herlitzka, fisiologo triestino, il compito di individuare pi\u00f9 completi requisiti per l'idoneit\u00e0 al volo, costituendo a Roma e a Torino appositi \"Gabinetti per le Ricerche Psicofisiologiche sull'Aviazione\". Essi adoperarono due metodi d'indagine:\nFu subito chiara l'esigenza di individuare nei candidati al titolo di pilota la presenza di certe qualit\u00e0 caratteristiche, di assoluta eccellenza fisica e psicologica \u2013 in particolare una coordinazione neuromotoria superiore alla norma \u2013 che si affiancassero alle generali condizioni di buona salute, soprattutto a livello cardiovascolare e respiratorio.\nProprio a partire da una migliore selezione degli aspiranti piloti, basata su accertamenti clinici e strumentali costanti e standardizzati, gi\u00e0 dal 1916 si not\u00f2 una riduzione dell'infortunistica aviatoria, oltre che un miglioramento negli effetti dell'addestramento dei piloti.\nLa prima forma di aviotrasporto sanitario risale al 1917, con le ingegnose \"gondole portaferiti\" montate sul Caproni Ca.50, un prototipo che fu realizzato in unico esemplare, e del quale non \u00e8 noto se sia mai stato utilizzato sul campo.\nTra le due guerre.\nIl 28 marzo 1923 venne costituita l'Aeronautica Militare come Forza Armata autonoma.\nL'8 ottobre 1925 venne istituito il Servizio Sanitario Aeronautico, nel quale prestavano per il momento servizio ufficiali medici del Regio Esercito e della Regia Marina. Venne delineata la struttura organizzativa sanitaria centrale, territoriale e periferica, tuttora in vigore nelle sue generalit\u00e0, e un Comitato centrale per gli studi sanitari aeronautici e gli Istituti medico-legali per l'Aeronautica.\nIl servizio aveva, come del resto ha tuttora, tre aree d'attivit\u00e0:\nDalla seconda met\u00e0 degli anni 1920 vennero creati dunque i quattro Istituti Medico-Legali dell'Aeronautica, a Milano, Roma, Firenze e Napoli. L'Istituto Medico-Legale di Roma, in particolare, venne posto nell'attuale sede di via Piero Gobetti, un edificio di gusto razionalista ancora perfettamente funzionante allo scopo.\nPresso il Centro Sperimentale di Montecelio permaneva poi una Sezione dedicata alla sperimentazione aeromedica, dove lo stesso Padre Gemelli pilot\u00f2 un velivolo-laboratorio Caproni a doppio comando, per ricerche di psicofisiologia. I test per la valutazione della funzionalit\u00e0 dei diversi apparati, con un approccio multidisciplinare ed applicativo, ebbero ricadute anche sulla nascente medicina del lavoro.\nEssenziale fu il contributo del Centro per lo studio della tuta elastica di derivazione subacquea che fu usata dal maggiore Mario Pezzi il 7 maggio 1937 per conseguire il primato di 15.655 metri di altitudine con un aeroplano a elica, tuttora imbattuto\nIl primo convegno di Medicina Aeronautica risale al 1937, a Milano, e fu l'occasione per presentare il primo velivolo concepito per il trasporto aeromedico, un Caproni Ca.133.\nIl Corpo Sanitario Aeronautico nacque a seguito della Legge 1501 del 25 giugno 1937 e fu organicamente istituito dalla Legge 1174 del 16 giugno 1938. In questo stesso anno nacque il centro studi e ricerche di medicina aeronautica, istituzione medico-scientifica con sedi a Guidonia, Torino e Milano, affidate congiuntamente a Ufficiali Medici ed eminenti cattedratici, allo scopo di dettare le linee guida per l'attivit\u00e0 degli Istituti Medico-Legali deputati alla certificazione sia dei piloti militari, sia del personale dell'aviazione civile.\nLa seconda guerra mondiale.\nL'entrata in guerra dell'Italia nel 1940 port\u00f2 alla ridislocazione dei Reparti Sanitari dell'Aeronautica sui vari fronti, con un'intensa attivit\u00e0 di aeroevacuazione di feriti e pazienti dalle zone di guerra: sono documentati, nel corso dell'intero conflitto, 17.336 trasporti d'emergenza di personale militare e civile, italiano e straniero, alleato o nemico.\nCompito essenziale di tutti i Corpi sanitari delle Forze Armate era anche la profilassi da malattie infettive e tropicali, quali tifo, malaria, parassitosi.\nIl compito del recupero di naufraghi fu soprattutto affidato all'idrovolante CANT Z.506.\nRisale al 1942 la pubblicazione del \"Trattato di Medicina Aeronautica\", redatto col contributo degli Ufficiali del Corpo Sanitario Aeronautico specialisti in varie discipline e che costitu\u00ec per un decennio lo stato dell'arte della ricerca italiana in questo campo.\nFurono costituiti nuovi Istituti di Medicina Legale Aeronautica ad Addis Abeba, Padova e Ferrara, oltre a nosocomi specializzati in chirurgia e ortopedia accessibili al personale aeronautico, presso l'attuale Ospedale San Camillo di Roma e a Monte Urpinu, nelle vicinanze di Cagliari, in locali sotterranei protetti.\nIl CSA sub\u00ec diverse perdite nel conflitto: 17 Ufficiali Medici, 46 Sottufficiali Aiutanti di Sanit\u00e0 caduti, e innumerevoli prigionieri e deportati. Grandi furono le ricompense:\nLa Medaglia d'oro fu conferita, postuma, al capitano medico Aldo Di Loreto, giustiziato sommariamente il 12 novembre 1943.; da allora, il suo nome fu attribuito all'Istituto Medico-Legale di Roma.\nIl dopoguerra e la ricerca spaziale.\nRisale al 1947 la costituzione ufficiale del Servizio di Soccorso Aereo, denominato con l'acronimo inglese SAR (\"Search and Rescue\"), finalizzato non pi\u00f9 esclusivamente al soccorso di naufraghi e superstiti di incidenti aerei, ma soprattutto al trasporto aeromedico d'urgenza e al soccorso di popolazioni colpite da calamit\u00e0 naturali, in collaborazione con la Protezione Civile. I velivoli impiegati erano spesso di derivazione statunitense:\nNel 1951 venne ricostituito, a fianco dell'Istituto di Medicina Legale di Roma di via Piero Gobetti, il nuovo Centro studi e ricerche di medicina aeronautica, erede dei Centri d'anteguerra.\nIl Corpo svilupp\u00f2 nel tempo, grazie alle esperienze belliche e a quelle relative alla protezione civile, quelle dottrine, capacit\u00e0 e procedure che in ambito NATO erano considerate indispensabili in materia di evacuazione sanitaria (MEDEVAC) aeromedica.\nInoltre, si inaugurarono nuovi filoni di attivit\u00e0, come le procedure di rischieramento fuori dai confini nazionali, dimostrate pi\u00f9 volte nel corso delle missioni militari italiane all'estero \u2013 soprattutto a partire dal 1982 con la missione Italcon \u2013 e la medicina aerospaziale.\nA questo proposito, nel 1956 fu innalzata nel Centro di Medicina Aeronautica una \"torre di subgravit\u00e0\" alta 22 metri, la quale consente di realizzare veri stati di subgravit\u00e0, sia pure di breve durata, preceduti e seguiti da accelerazioni, per mezzo di un sedile cabinato capace di muoversi lungo l'asse verticale grazie alla retrazione di elastici a esso ancorati.\nNel 1959 il Centro Studi si dotava di una \"centrifuga per esperimenti sull'uomo\", acquisita in Germania e dotata di un braccio rotante di 6 metri, usata per esperimenti di accelerazione fino al limite teorico di 20 volte l'accelerazione di gravit\u00e0, poi aggiornata nel 1972 grazie alla nuova gondola ideata dall'allora colonnello ingegnere Licio Giorgieri.\nFu successivamente creato, nel 1961, un \"asse di subgravit\u00e0\" per lo studio dei movimenti corporei e delle variazioni di consumo energetico nella locomozione in condizioni di ridotta gravit\u00e0, per mezzo di un elastico legato a una complessa imbracatura avvolta attorno al soggetto studiato. Esso permise i primi studi per la deambulazione sul suolo lunare.\nPersonale sanitario dell'Aeronautica prese parte attivamente al Progetto San Marco per il lancio di satelliti scientifici in orbite equatoriali.\nNel 1983 l'Italia pot\u00e9 ottenere il primo esperimento di medicina spaziale grazie al trasporto di un complesso apparato di \"balistocardiografia\", concepito e realizzato dal generale medico Aristide Scano, a bordo dello Space Shuttle Columbia nel corso della missione STS-9.\nL'Istituto Medico-Legale \"Aldo di Loreto\" di Roma ha poi effettuato tutti gli accertamenti psicofisici dei candidati astronauti nazionali: Franco Malerba, Roberto Vittori, Luca Parmitano tra i tanti.\nIn particolare, nel 2005 tre Ufficiali Medici \u2013 il Tenente Colonnello Francesco Torchia, i Capitani Paola Verde e Angelo Landolfi \u2013 hanno conseguito la qualifica di \"Space Flight Surgeon\" (\"Chirurgo Spaziale\") presso il centro addestramento cosmonauti \"Jurij Gagarin\" di Citt\u00e0 delle Stelle, citt\u00e0 chiusa della Russia occidentale In questo contesto i tre ufficiali italiani hanno potuto apprendere le usuali procedure di intervento, direttamente dalle mani degli esperti: \nNella stessa occasione fu affidato al colonnello Vittori un esperimento per la missione Sojuz TMA-6, predisposto dal Reparto Medicina Aeronautica e Spaziale di Pratica di Mare, riguardante la percezione della posizione del corpo umano nello spazio.\nIl biocontenimento nel trasporto aeromedico.\nIl trasporto sanitario \u00e8 uno dei compiti elettivi della Forza Armata ed \u00e8 un servizio attivo, senza soluzione di continuit\u00e0, in collaborazione coi principali istituti ospedalieri del Paese. Il trasferimento aeromedico avviene solitamente con velivoli del 31\u00ba o del 14\u00ba Stormo, ancora coi mezzi da trasporto della 46\u00aa Brigata aerea.\nPur essendo per vocazione impegnato nella gestione di pazienti in grave e imminente pericolo di vita, a partire dal 2005 il Corpo Sanitario Aeronautico ha concentrato parte delle sue forze nello studio e nell'implementazione di tecnologie capaci di affrontare la movimentazione di pazienti altamente contagiosi, per esempio affetti da ebola, febbre emorragica, SARS o colera.\nA partire dal 2009, anche grazie a protocolli di sicurezza elaborati in collaborazione con l'Istituto nazionale per le malattie infettive di Roma e l'Ospedale Luigi Sacco di Milano, l'Aeronautica si \u00e8 presa carico di formare gli equipaggi e realizzare le attrezzature necessarie all'isolamento totale dei pazienti, come le barelle ATI (\"Air Transit Isolator\") e STI (\"Stretcher Transit Isolator\"): esse sono strutture di alluminio e PVC dotate di filtri e pressurizzazione negativa, energeticamente autosufficienti, e tali da consentire ai sanitari di intervenire sul paziente senza venire a contatto con fluidi biologici o aria contaminata.\nLe dotazioni a disposizione della Forza Armata per il trasporto in biocontenimento assoluto sono costituite, al momento (novembre 2014), da due barelle di tipo ATI e altrettante STI, a cui si aggiungono altri cinque sistemi \"N-36\", analoghi alle barelle ATI, ma certificati per l'impiego su breve tratta e caricabili anche a bordo di elicotteri AB-212 e AW-139. In attesa del dispiegamento, i dispositivi si trovano presso l'Infermeria Principale di Pratica di Mare, ove opera il \"Gruppo di Protezione Medica\", ossia un gruppo di medici specialisti e personale infermieristico specializzato, abilitati al pronto impiego a bordo di aeromobili.\nI velivoli adibiti al trasporto aereo in biocontenimento assoluto sono i C-130J Hercules e i C-27J Spartan in dotazione all'Aeronautica, ai quali si \u00e8 aggiunto un KC-767A del 14\u00ba Stormo.\nElenco delle operazioni fuori area.\nGli interventi dal 1990 in poi hanno seguito le specifiche NATO per il supporto campale con installazioni che fossero almeno di categoria Role 1:\nOrganizzazione.\nIl Capo del Corpo Sanitario Aeronautico \u00e8 posto alle dirette dipendenze del Capo di Stato Maggiore dell'Aeronautica Militare. Egli decide formazione e profili d'impiego del personale sanitario, provvedendo all'elaborazione dei programmi di studio.\nIl servizio sanitario.\nLa responsabilit\u00e0 degli studi e dei programmi nel settore sanitario dell'A.M., invece, sono responsabilit\u00e0 del Capo del Servizio Sanitario del Comando Logistico. Si tratta di una complessa struttura da cui dipendono le proposte di impiego del personale sanitario dell'Aeronautica, l'approvvigionamento di materiali e mezzi, la pianificazione finanziaria e la medicina legale.\nPer questi compiti il Capo Servizio ha a disposizione come consulente tecnico un Brigadier Generale medico in qualit\u00e0 di vice Capo cervizio, e quattro uffici di \"staff\", diretti da altrettanti Colonnelli medici.\nRuoli.\nIl Corpo comprende Ufficiali Medici, Sottufficiali Infermieri (se laureati in infermieristica), e altri Aiutanti di Sanit\u00e0 non laureati, ma comunque inseriti in ruoli sanitari.\nIl Corpo Sanitario si suddivide in Ruolo Normale e Ruolo Speciale:\nIl personale del Ruolo Normale viene impiegato nei seguenti settori:\nIl personale del Ruolo Speciale viene impiegato nei seguenti settori:\nArruolamento.\nGli ufficiali del ruolo normale (C.S.A.r.n.) provengono dai corsi normali dell'Accademia Aeronautica (dove frequentano un corso di sei anni) o dai concorsi per ufficiali in ferma prefissata. In quest'ultimo caso, essi devono essere in possesso della laurea magistrale in Medicina e Chirurgia, dell'abilitazione per l'esercizio della professione medica, e hanno superato un corso della durata di 15 settimane circa direttamente all'interno dell'Accademia Aeronautica di Pozzuoli.\nIl loro grado di nomina \u00e8 tenente.\nGli ufficiali del ruolo speciale (C.S.A.r.s.), ugualmente in possesso della laurea in Medicina e della prescritta abilitazione, e vengono direttamente nominati col grado di sottotenente, al termine del processo di selezione e dopo un corso di circa 8 settimane.\nI sottufficiali infermieri (A.A.r.ma./OP.SAN.SPEC.) si qualificano presso la Scuola marescialli dell'Aeronautica Militare di Viterbo come Operatore Sanitario Specializzato, previo conseguimento della laurea in infermieristica presso l'Universit\u00e0 di Roma \"La Sapienza\". I frequentatori dei corsi normali della Scuola ottengono il titolo di maresciallo di terza classe.\nGli Aiutanti di Sanit\u00e0 (Operatori ai servizi sanitari o OP.SERV.SAN.), comprendono altre figure del personale aeronautico non laureato in medicina o in infermieristica, appartenente della categoria dei sottufficiali o dei graduati.\nIstituti di Medicina Aeronautica e Spaziale (IMAS).\nGli Istituti di Medicina Aeronautica e Spaziale (gi\u00e0 Istituti Medico-Legali) per l'Aeronautica Militare sono due:\nEssi si occupano della selezione iniziale e del controllo periodico di piloti, navigatori ed equipaggi di volo, sia dell'Aeronautica che altre Forze Armate e Corpi Armati dello Stato, oltre che dei piloti e assistenti di volo dell'Aviazione Civile.\nInoltre, si occupano di verificare l'idoneit\u00e0 psicofisica del personale a terra dell'Aeronautica e le indagini sulla resistenza agli ambienti estremi (quali la selezione dei candidati astronauti).\nQuanto al riesame dei giudizi emessi dagli IMAS, il Servizio Sanitario dell'Aeronautica dispone di due organismi, territorialmente competenti:\nInfermerie Principali.\nIl Servizio Sanitario dell'Aeronautica annovera 6 Infermerie Principali, deputate alla erogazione di consulenze polispecialistiche e terapie a favore di tutto il personale militare e civile della Difesa, compresi i parenti diretti, promuovendo campagne di prevenzione in materia di malattie cardiache, tumori, salute dentale e ginecologia:\nPerfezionamento alla Medicina Aerospaziale.\nL'Istituto di Perfezionamento e Addestramento in Medicina Aeronautica e Spaziale (gi\u00e0 \"Scuola Militare di Sanit\u00e0 Aeronautica\") si trova a Roma e cura la qualificazione del personale sanitario aeronautico. Esso prevede corsi regolari, inquadrati dall'ordinamento militare per gli ufficiali medici vincitori di concorso pubblico, e offre supporto formativo ai Corpi Sanitari di altre Forze Armate e istituzioni civili, quali la Croce Rossa Italiana (con un nucleo di \"Infermiere Volontarie dell'Aria\").\nSi prendano ad esempio di questa unione d'intenti il Corso di Gestione delle Emergenze, aperto agli operatori delle forze speciali, sia il Corso di Laurea in Infermieristica, tenuto presso il Centro in convenzione con l'Universit\u00e0 di Roma \"La Sapienza\".\nOrganizzazione periferica.\nLa capillare diffusione nei Reparti della Forza Armata di un'assistenza sanitaria puntuale agisce, \u00e8 risaputo, come un moltiplicatore di forze, garantendo agli uomini e alle donne delle Forze Armate un punto di riferimento per profilassi, diagnosi e terapia capace di prolungare e mantenere quanto pi\u00f9 possibile l'operativit\u00e0 di tutto il personale.\nTutti i Reparti ed Enti dell'Aeronautica Militare dipendenti dai quattro Alti Comandi nei quali \u00e8 divisa la Forza Armata (Comando della Squadra Aerea, Comando Logistico, Comando Scuole, Comando 1\u00aa Regione Aerea) dispongono di servizi sanitari dedicati, denominati \"Infermerie di Corpo\".\nA seconda delle capacit\u00e0 operative, le Infermerie di Corpo sono articolate in tre livelli:\nIl Corpo Sanitario Aeronautico dispone poi, negli aeroporti sedi di reparti di volo, della figura del \"Medico di Stormo\". Si tratta di un medico preparato in medicina aeronautica, con il compito di vigilare sull'efficienza psicofisiologica del personale navigante, mediante controlli sanitari periodici. Il suo obbiettivo \u00e8 quello di prevenire rischi alla sicurezza del volo, intervenendo su insidie fisiche e psichiche spesso sottovalutate o misconosciute."}
{"id": "4818160", "revid": "81398317", "url": "https://it.wikipedia.org/wiki?curid=4818160", "title": "Ospedale San Camillo", "text": ""}
{"id": "4818161", "revid": "222571", "url": "https://it.wikipedia.org/wiki?curid=4818161", "title": "HC Toblach-Dobbiaco", "text": ""}
{"id": "4818163", "revid": "1873017", "url": "https://it.wikipedia.org/wiki?curid=4818163", "title": "Taikyoku Gedan", "text": "Taikyoku Gedan \u00e8 un kata di karate, maggiormente noto nello stile del G\u014dj\u016b-ry\u016b.\nCaratteristiche nello stile G\u014dj\u016b-ry\u016b.\nTaikyoku Gedan (oppure Taikyoku Gedan Ichi) \u00e8 il terzo kata di karate dello stile G\u014dj\u016b-ry\u016b.\nI kata del Goju-Ryu, che iniziano col nome taikyoku, fanno parte dei kata di base, detti Taikyoku kata.\nTaikyoku vuole dire \"primo corso/percorso\", mentre \"gedan\" significa \"basso\" (indica la parte bassa del corpo).\nLa parola Taikyoku deriva dall'arte cinese del Tai Chi, ma vi \u00e8 somiglianza solo nel significato: l'idioma indica \"che ha origine dall'universo\" e viene usato per indicare qualsiasi cosa che si ritiene eterna.\nIl Taikyoku Gedan \u00e8 stato creato da Ch\u014djun Miyagi.\nDi solito viene eseguito per la cintura gialla, assieme al secondo kata: Taikyoku Chudan.\nAl suo nome, a volte, \u00e8 aggiunta la parola \"ichi\" che vuol dire \"uno\", in quanto esiste anche il fratello gemello Taikyoku Gedan Ni, dove \"ni\" vuol dire \"due\".\nTecniche del kata nello stile G\u014dj\u016b-ry\u016b.\nIl kata \u00e8 eseguito in posizione di Shiko Dachi Shakaku (a 45\u00b0) e le tecniche sono Gedan Uke (detta anche Gedan Barai) e Seiken Tsuki. \nIl movimento del kata \u00e8 ad \"H\", movimento comune a tutti i kata Taikyoku."}
{"id": "4818164", "revid": "1873017", "url": "https://it.wikipedia.org/wiki?curid=4818164", "title": "Taikyoku Gedan Ni", "text": "Taikyoku Gedan Ni \u00e8 un kata di karate, maggiormente noto nello stile del G\u014dj\u016b-ry\u016b.\nCaratteristiche nello stile G\u014dj\u016b-ry\u016b.\nTaikyoku Gedan Ni \u00e8 il quarto kata di karate dello stile G\u014dj\u016b-ry\u016b.\nI kata del Goju-Ryu, che iniziano col nome taikyoku, fanno parte dei kata di base, detti Taikyoku kata.\nTaikyoku vuole dire \"primo corso/percorso\", mentre \"gedan\" significa \"basso\" (indica la parte bassa del corpo).\nLa parola Taikyoku deriva dall'arte cinese del Tai Chi, ma vi \u00e8 somiglianza solo nel significato: l'idioma indica \"che ha origine dall'universo\" e viene usato per indicare qualsiasi cosa che si ritiene eterna.\nIl Taikyoku Gedan Ni \u00e8 stato creato da Ch\u014djun Miyagi.\nDi solito viene eseguito per la cintura arancione (o rossa), assieme ad un kata intermedio (Fukyu kata): il kata Gekisai Dai Ichi.\nN.B.: Alla fine del nome troviamo la parola \"ni\" che significa \"due\", in quanto ha un fratello maggiore, il kata Taikyoku Gedan Ichi, dal quale differisce solo per la postura del Shiko Dachi che qui \u00e8 a 90\u00b0, mentre nel primo \u00e8 a 45\u00b0.\nTecniche del kata nello stile G\u014dj\u016b-ry\u016b.\nIl kata \u00e8 eseguito in posizione di Shiko Dachi Chokkaku (a 90\u00b0) e le tecniche sono Gedan Uke (detta anche Gedan Barai) e Seiken Tsuki. \nIl movimento del kata \u00e8 ad \"H\", movimento comune a tutti i kata Taikyoku."}
{"id": "4818173", "revid": "1653437", "url": "https://it.wikipedia.org/wiki?curid=4818173", "title": "Nieddera", "text": "Il Nieddera (\"nigra vera, vern. Niedda-era Niedda vera\") \u00e8 un vitigno a bacca nera.\n\u00c8 diffuso per la maggior parte in alcune zone della Sardegna, 113 ettari in totale, concentrati per lo pi\u00f9 nell'oristanese (circa il 97 % del totale). \u00c8 altres\u00ec presente nelle collezioni nazionali francesi dell'INRA di Montpellier ed italiane del CRA di Bari e Conegliano Veneto. In Sardegna \u00e8 presente nella collezione nazionale gestita dal DESA dell'Universit\u00e0 di Sassari e dall'Agenzia Regionale AGRIS.\nGrappolo.\nA forma conica pu\u00f2 presentarsi con uno o due ali, di dimensioni medie con un peso medio di circa 320 grammi.\nAcino.\nDimensione media di 2,3 grammi. Di forma arrotondata e con buccia sottile e non molto pruinosa. Il colore \u00e8 scuro e la polpa risulta incolore e di sapore neutro ma con una certa consistenza.\nFenologia.\nIn aprile si ha l'inizio del germogliamento. Nella seconda decade di maggio la fioritura. Dalla terza decade di luglio e la prima di agosto si ha l'inizio dell'invaiatura. Presa per campione la zona di Oristano, la sua maturazione si ha intorno alla terza decade di settembre.\nBibliografia.\nGianni Nieddu, \"Vitigni della Sardegna\", Convisar"}
{"id": "4818180", "revid": "767487", "url": "https://it.wikipedia.org/wiki?curid=4818180", "title": "Stagecoach Driver", "text": "Stagecoach Driver \u00e8 un film del 1951 diretto da Lewis D. Collins.\n\u00c8 un western statunitense con Whip Wilson, Fuzzy Knight e Jim Bannon.\nProduzione.\nIl film, diretto da Lewis D. Collins su una sceneggiatura di Joseph O'Donnell, fu prodotto da Vincent M. Fennelly per la Frontier Pictures e girato nell'Iverson Ranch a Chatsworth, Los Angeles, California, dall'8 maggio a fine maggio.\nDistribuzione.\nIl film fu distribuito negli Stati Uniti dal 15 luglio 1951 al cinema dalla Monogram Pictures.\nPromozione.\nLe tagline sono:"}
{"id": "4818182", "revid": "767487", "url": "https://it.wikipedia.org/wiki?curid=4818182", "title": "Ridin' the Outlaw Trail", "text": "Ridin' the Outlaw Trail \u00e8 un film del 1951 diretto da Fred F. Sears.\n\u00c8 un western statunitense con Charles Starrett, Smiley Burnette, Sunny Vickers, Edgar Dearing e Peter M. Thompson. Fa parte della serie di film western della Columbia incentrati sul personaggio di Durango Kid.\nProduzione.\nIl film, diretto da Fred F. Sears su una sceneggiatura di Victor Arthur, fu prodotto da Colbert Clark per la Columbia Pictures e girato nell'Iverson Ranch a Chatsworth, Los Angeles, California, dal 10 al 18 agosto 1950.\nDistribuzione.\nIl film fu distribuito negli Stati Uniti dal 23 febbraio 1951 al cinema dalla Columbia Pictures. \u00c8 stato distribuito anche in Brasile con il titolo \"Defensor dos Desamparados\"."}
{"id": "4818186", "revid": "767487", "url": "https://it.wikipedia.org/wiki?curid=4818186", "title": "Nevada Badmen", "text": "Nevada Badmen \u00e8 un film del 1951 diretto da Lewis D. Collins.\n\u00c8 un western statunitense con Whip Wilson, Fuzzy Knight, Jim Bannon e I. Stanford Jolley0\nProduzione.\nIl film, diretto da Lewis D. Collins su una sceneggiatura di Joseph O'Donnell, fu prodotto da Vincent M. Fennelly per la Frontier Pictures e girato nel febbraio del 1951. I titoli di lavorazione furono \"Nevada Badman\", \"Man from the Black Hill\" e \" Outlaw Trail\".\nDistribuzione.\nIl film fu distribuito negli Stati Uniti dal 27 maggio 1951 al cinema dalla Monogram Pictures.\nPromozione.\nLa tagline \u00e8: \"Whip blasts bandits out of gold land!\"."}
{"id": "4818189", "revid": "63549605", "url": "https://it.wikipedia.org/wiki?curid=4818189", "title": "Mohammad Zaher Shah", "text": ""}
{"id": "4818190", "revid": "120761478", "url": "https://it.wikipedia.org/wiki?curid=4818190", "title": "Mongoose", "text": "Mongoose \u00e8 un web server multipiattaforma scritto da Sergey Lyubka. Con poco pi\u00f9 130KB di codice sorgente, Mongoose \u00e8 uno fra i server web pi\u00f9 piccoli. Via API pu\u00f2 essere integrato anche in altri programmi.\nMongoose viene distribuito sotto licenza commerciale e GPLv2. Per chi non vuole distribuire il proprio codice sorgente (vedi licenza GPLv2 open source), Cesanta Software offre una licenza commerciale completa royalty-free e di supporto professionale, senza alcuna delle restrizioni GPL."}
{"id": "4818191", "revid": "729019", "url": "https://it.wikipedia.org/wiki?curid=4818191", "title": "Operazione Frankton", "text": "L'operazione Frankton fu un'azione di sabotaggio compiuta a partire dal 7 dicembre 1942 contro navi mercantili dell'Asse ancorate nel porto di Bordeaux.\nIl raid fu messo in atto da un commando britannico di 10 Royal Marines, denominato \"Boom Royal Marines Patrol Detachment\" (RMBPD), comandato dal maggiore Herbert George \"Blondie\" Hasler. L'operazione era stata studiata dal \"Combined Operations Headquarters\" britannico.\nGli incursori vennero trasportati dal sottomarino \"HMS Tuna\" fino all'imbocco dell'estuario della Gironda, dove la notte del 7 dicembre vennero messi in mare cinque kayak biposto. Durante la progressiva risalita dell'estuario nelle notti seguenti, a causa delle avverse condizioni di marea e di corrente, tre equipaggi su cinque andarono dispersi, e la notte tra l'11 e il 12 dicembre entrarono nel porto di Bordeaux solo gli equipaggi \"Catfish\" e \"Crayfish\".\nEssi agganciarono sedici mine magnetiche a tempo a cinque mercantili da trasporto (Alabama, Tannenfels, Dresden, Portland, Cape Halland) e a una fregata tedesca (\"Sperbrecher 5\"). L'esplosione delle mine, sei ore dopo, provoc\u00f2 il forte danneggiamento e il parziale affondamento delle cinque unit\u00e0 mercantili.\nI due equipaggi ridiscesero poi l'estuario fino a Blaye, da dove cercarono di raggiungere separatamente il paese di Ruffec in Charente, sede della rete di fuga \"Marie Claire\", e da l\u00ec la Spagna e Gibilterra.\nIl solo equipaggio \"Catfish\", composto da Hasler e dal caporale Sparks, riusc\u00ec a raggiungere l'obbiettivo dopo un avventuroso viaggio terminato il 23 febbraio. A Bordeaux, nello stesso periodo di svolgimento dell'operazione Frankton, era attiva la rete di sabotaggio \"Scientist\" del SOE (\"Special Operations Executive\"), capitanata da Claude de Baissac; la sua esistenza era per\u00f2 sconosciuta al \"Combined Operations Headquarters\". La mancanza di coordinamento tra i due reparti aument\u00f2 i rischi e aggrav\u00f2 le perdite.\nNel giugno 2002 a ricordo dell'impresa \u00e8 stato inaugurato il sentiero Frankton, che su un percorso di 116\u00a0km da Bordeaux a Ruffec ripercorre la via di fuga di Hasler e Sparks.\nFilmografia.\nL'operazione Frankton \u00e8 stata rappresentata nel film \"\" del 1955, diretto e interpretato da Jos\u00e9 Ferrer."}
{"id": "4818192", "revid": "643662", "url": "https://it.wikipedia.org/wiki?curid=4818192", "title": "Ivaylo Petev", "text": ""}
{"id": "4818197", "revid": "2034231", "url": "https://it.wikipedia.org/wiki?curid=4818197", "title": "Charles Bennett", "text": ""}
{"id": "4818201", "revid": "599013", "url": "https://it.wikipedia.org/wiki?curid=4818201", "title": "Angelo Ogliari", "text": "Carriera.\nCresciuto nel Fanfulla di Lodi, \u00e8 passato alla dove ha disputato tre stagioni in Serie B con 49 presenze all'attivo suddivise in 20 il primo anno (con 2 gol), 17 il secondo e 12 il terzo. Poi ha disputato due stagioni in Serie C, la prima nella Cremonese, e l'altra stagione con la Pistoiese."}
{"id": "4818209", "revid": "63550052", "url": "https://it.wikipedia.org/wiki?curid=4818209", "title": "Famiglia Ferrero della Marmora", "text": ""}
{"id": "4818211", "revid": "80339", "url": "https://it.wikipedia.org/wiki?curid=4818211", "title": "Jurumkuveem", "text": ""}
{"id": "4818235", "revid": "287204", "url": "https://it.wikipedia.org/wiki?curid=4818235", "title": "Pedro Velarde y Santill\u00e1n", "text": "Divenne un eroe popolare ed un martire nella successiva guerra d'indipendenza spagnola combattuta contro l'impero francese.\nBiografia.\nNato a Muriedas (Camargo) da una famiglia della Cantabria, Velarde si arruol\u00f2 nel collegio d'artiglieria (\"Colegio de Artiller\u00eda\") dell'Alc\u00e1zar de Segovia nel 1793. Termin\u00f2 gli studi tra i primi della classe, e nel 1799 fu promosso sottotenente. Nel 1800 combatt\u00e9 la guerra delle arance contro il Portogallo, venendo promosso tenente nel 1801.\nVelarde torn\u00f2 al collegio d'artiglieria dopo la fine della guerra, lavorando come professore di matematica e balistica, campi nei quali divenne esperto. Nel 1806 fu nominato segretario dei corpi d'artiglieria \"Junta Superior Econ\u00f3mica\" e si stabil\u00ec a Madrid.\nQuando il 2 maggio 1808 scoppi\u00f2 una rivolta di massa contro gli invasori francesi, Velarde imbracci\u00f2 le armi e guid\u00f2 i propri uomini. Agendo sotto la guida della giunta, Velarde condusse 37 soldati a difendere dai francesi le caserme d'artiglieria di Montele\u00f3n. Velarde, con il commilitone Lu\u00eds Dao\u00edz de Torres ed altri soldati, mor\u00ec assieme ad altre centinaia di persone nella dura battaglia di quel giorno. Aveva 28 anni.\nIl nome di uno dei due leoni che si trovano all'ingresso del Congresso dei Deputati \u00e8 \"Velarde\", mentre l'altro si chiama Daoiz.\nIl suo corpo fu recuperato dal campo di battaglia e sepolto. L'ultima disperata difesa di Velarde, immortalata in opere d'arte e monumenti, gli assicura un posto d'onore nel pantheon degli eroi della resistenza nazionale a Napoleone."}
{"id": "4818236", "revid": "287204", "url": "https://it.wikipedia.org/wiki?curid=4818236", "title": "Pedro Velarde y Santillan", "text": ""}
{"id": "4818238", "revid": "834", "url": "https://it.wikipedia.org/wiki?curid=4818238", "title": "Lingua novial", "text": ""}
{"id": "4818247", "revid": "579383", "url": "https://it.wikipedia.org/wiki?curid=4818247", "title": "Words of Love", "text": ""}
{"id": "4818257", "revid": "399", "url": "https://it.wikipedia.org/wiki?curid=4818257", "title": "Augusto Di Giovanni", "text": "Biografia.\nSalernitano di nascita (sono prive di fondamento le date di nascita e di morte 1\u00ba gennaio 1900 - 16 dicembre 1975; Enrico Lancia e il sito Internet Movie Database riportano le date corrette). \nNel 1925, all'et\u00e0 di 15 anni, comincia a muovere i primi passi nel mondo del teatro dilettantistico con le compagnie filodrammatiche della citt\u00e0 natale. In seguito venne scritturato dalla Compagnia diretta da Annibale Ninchi, che lo avvia alla carriera professionistica come caratterista corposo e di grande valore, affermandosi con la sua tempra di attore sanguigno e autoritario. Il sodalizio durer\u00e0 diversi anni e si svilupper\u00e0 soprattutto nel quadriennio 1929-1932 con grandi successi ottenuti nei pi\u00f9 grandi teatri italiani; ha occasione di recitare accanto ad Amedeo Nazzari, Ernesto Calindri, Ennio Cerlesi, Loris Gizzi, Adelmo Cocco, Fernanda Rovere, Pina Pieri Ardau e Wanda Buratti, in un repertorio molto vasto, perlopi\u00f9 di genere drammatico. Nel 1929 inizia a lavorare a fianco di Tot\u00f2 dapprima nella Compagnia di Achille Maresca, poi nella Compagnia Stabile Napoletana Molinari diretta da Eugenio Aulicino in un repertorio sostanzialmente pi\u00f9 leggero. Negli anni successivi lavora con le compagnie di Eduardo De Filippo, Raffaele Viviani, Titina De Filippo e Agostino Salvietti.\nIl debutto sul grande schermo arriva nel 1937, a 27 anni, diretto da Enrico Guazzoni, e nei venti anni seguenti interpreta una sessantina di pellicole sempre come caratterista tranne in una sola occasione, quando Giovacchino Forzano gli offre un ruolo da protagonista interpretando l'orafo e scultore Benvenuto Cellini in \"Sei bambine e il Perseo\". Pi\u00f9 noti, invece, sono i film che interpreta accanto a Tot\u00f2, dapprima nel \"San Giovanni decollato\" dove interpreta il ruolo di un guappo, quindi in \"L'allegro fantasma\" dove interpreta uno smargiasso cacciatore di leoni che alla fine si riveler\u00e0 pavido e inconcludente. Altra interpretazione memorabile \u00e8 quella accanto ai fratelli De Filippo (accanto anche a Peppino De Filippo) in \"A che servono questi quattrini?\". Il triennio 1940-1942 \u00e8 quello dove sfrutta le occasioni migliori; con l'avvento del Neorealismo, pur continuando a macinare ruoli fino al 1957, spaziando in pellicole di vario genere, dalle commedie brillanti ai drammi storici, da quelli d'avventura ai melodrammi, non ha pi\u00f9 la possibilit\u00e0 di esprimersi come aveva avuto in precedenza. In quel periodo continu\u00f2 a calcare i palcoscenici dei pi\u00f9 prestigiosi teatri italiani con diverse Compagnie, tra le quali l'Istituto Nazionale del Dramma Antico diretto da Luigi Almirante e le Compagnie del Teatro di Rivista accanto ai comici Erminio Macario, Nino Taranto, Riccardo Billi e Mario Riva.\nRitiratosi dalle scene, muore nel capoluogo campano all'et\u00e0 di 53 anni.\nTeatro.\nCon la Compagnia di Annibale Ninchi:\nCon la Compagnia di Achille Maresca:\nCon la Compagnia Stabile Napoletana Molinari di Eugenio Aulicino:"}
{"id": "4818259", "revid": "1745361", "url": "https://it.wikipedia.org/wiki?curid=4818259", "title": "Moana", "text": ""}
{"id": "4818265", "revid": "599013", "url": "https://it.wikipedia.org/wiki?curid=4818265", "title": "Cattedrale del Santissimo Redentore", "text": "La cattedrale del Santissimo Redentore (\"Holy Redeemer Cathedral\") \u00e8 la cattedrale della diocesi di Belize City-Belmopan, sorge a Belize City, in Belize.\nStoria e descrizione.\nL'edificio \u00e8 stato completato nel 1858. L'esterno \u00e8 realizzato in mattoni, mentre l'interno \u00e8 quasi interamente in mogano. Il pavimento era inizialmente di legno, ma \u00e8 stato sostituito nel 1961, in seguito ad un uragano, con uno in cemento e piastrelle. Le lavorazioni in legno sono state in gran parte danneggiate dalle termiti.\nPapa Giovanni Paolo II nel 1983 ha visitato la Cattedrale durante la sua visita pastorale in Belize."}
{"id": "4818266", "revid": "891081", "url": "https://it.wikipedia.org/wiki?curid=4818266", "title": "Snapdragon", "text": ""}
{"id": "4818276", "revid": "1546219", "url": "https://it.wikipedia.org/wiki?curid=4818276", "title": "Lorenzo Fo\u00e0", "text": "Biografia.\nProfessore alla Scuola Normale Superiore, dove ha rivestito la carica di vicedirettore dal 1999 al 2005, ha contribuito alla ricerca nel campo della fisica delle particelle.\nIn particolare, Fo\u00e0 \u00e8 noto per aver contribuito in maniera fondamentale alla realizzazione dell'esperimento Aleph, che ha diretto dal 1993 al 1994, presso il collisore elettrone-positrone LEP. Aleph ha misurato con precisione propriet\u00e0 quali la massa e la vita media dei bosoni W e Z. Tali propriet\u00e0 costituiscono test essenziali per confermare la validit\u00e0 del Modello standard.\n\u00c8 stato a capo dell'European Committe for Future Accelerators (ECFA) dal 1\u00ba gennaio 1999 al 30 giugno 2002.\nNegli ultimi anni della sua vita ha partecipato e contribuito ad organizzare le attivit\u00e0 presso il Large Hadron Collider dell'esperimento CMS. Tale esperimento ha ottenuto nel Luglio 2012, assieme all'esperimento ATLAS, la prima evidenza sperimentale diretta dell'esistenza del Bosone di Higgs."}
{"id": "4818277", "revid": "47767", "url": "https://it.wikipedia.org/wiki?curid=4818277", "title": "Organigramma dell'Arma dei carabinieri", "text": ""}
{"id": "4818284", "revid": "767487", "url": "https://it.wikipedia.org/wiki?curid=4818284", "title": "Wagon Team", "text": "Wagon Team \u00e8 un film del 1952 diretto da George Archainbaud.\n\u00c8 un western statunitense a sfondo musicale con Gene Autry, Gail Davis e Dickie Jones.\nProduzione.\nIl film, diretto e sceneggiato da Gerald Geraghty, fu prodotto da Armand Schaefer per la Gene Autry Productions e girato nell'Iverson Ranch a Chatsworth, Los Angeles, California, nella seconda met\u00e0 di aprile delle 1952.\nDistribuzione.\nIl film fu distribuito negli Stati Uniti nel settembre del 1952 al cinema dalla Columbia Pictures.\nPromozione.\nLe tagline sono:"}
{"id": "4818296", "revid": "767487", "url": "https://it.wikipedia.org/wiki?curid=4818296", "title": "Barbed Wire (film 1952)", "text": "Barbed Wire \u00e8 un film del 1952 diretto da George Archainbaud.\n\u00c8 un western statunitense a sfondo musicale con Gene Autry, Anne James e William Fawcett.\nTrama.\nUn acquirente di bestiame si reca in Texas per indagare il motivo per cui i sentieri per il passaggio del bestiame verso il Kansas sono bloccati.\nProduzione.\nIl film, diretto da George Archainbaud su una sceneggiatura di Gerald Geraghty, fu prodotto da Armand Schaefer per la Gene Autry Productions e girato nelle Alabama Hills a Lone Pine e a Pioneertown, California, da inizio dicembre a met\u00e0 dicembre 1951.\nDistribuzione.\nIl film fu distribuito negli Stati Uniti dal 25 luglio 1952 al cinema dalla Columbia Pictures.\nAltre distribuzioni:\nPromozione.\nLe tagline sono:"}
{"id": "4818297", "revid": "599013", "url": "https://it.wikipedia.org/wiki?curid=4818297", "title": "Barbed Wire", "text": ""}
{"id": "4818298", "revid": "798140", "url": "https://it.wikipedia.org/wiki?curid=4818298", "title": "Lanificio Conte", "text": "Il lanificio Conte di Schio \u00e8 un lanificio italiano, ancora in attivit\u00e0 nei nuovi stabilimenti nella zona industriale scledense. L'azienda risulta particolarmente importante per il patrimonio di archeologia industriale rappresentato dagli antichi stabilimenti ubicati nel centro di Schio, infatti \u00e8 inclusa nel circuito dei Musei Altovicentino. Il Lanificio Conte \u00e8 anche membro dell'associazione Gli Henokiens.\nStoria.\nL'azienda laniera prende origine nel 1757 ad opera di Antonio Conte il quale rileva la preesistente piccola attivit\u00e0 artigianale di Gian Antonio Donadelli comprensiva degli stabilimenti produttivi ubicati lungo il corso della Roggia Maestra. Antonio intitola l'opificio al padre Giovanni Battista, il quale si dedicava al commercio della lana procurando la materia prima per le aziende.\nFin dai primi anni d'attivit\u00e0 il lanificio Conte era in grado di offrire il ciclo completo per la produzione dei tessuti: garzatura, cotonatura, spugna, pressa, tintura, lavaggio, stenditoi (chiodatura). Il lanificio mantenne questa struttura organizzativa sino agli anni del dominio napoleonico ed austriaco.\nA partire dal 1863, grazie soprattutto all'impulso derivato dalla attivit\u00e0 del lanificio Rossi, il lanificio Conte d\u00e0 il via ad un importante rinnovamento tecnologico, assumendo nel periodo compreso tra il 1866 ed il 1884, grazie ad importanti ampliamenti, la definitiva conformazione di stabilimento industriale moderno: struttura multipiano in cotto e pietra locale con ossatura in ghisa. \u00c8 interessante osservare l'intima connessione tra l'opificio e la Roggia Maestra sfruttata per produrre energia elettrica. Il lanificio Conte fu infatti tra i primi in Italia ad avvalersi di questa nuova forma di illuminazione, gi\u00e0 dal 1883.\nAlla fine dell'Ottocento il lanificio necessita di nuovi spazi produttivi e acquisisce pertanto un palazzo vicino per costruire una nuova filatura e tessitura che sar\u00e0 realizzata nel 1906 con sviluppo in orizzontale e capannoni \"a shed\". La filatura sar\u00e0 demolita in concomitanza con i lavori di restauro e ristrutturazione del complesso.\nNel 1929 al corpo principale dello stabilimento viene addossato un nuovo corpo di fabbrica per l'orditura in cemento armato e vetro, sormontato da una grande cisterna per l'acqua. Risale invece alla fine degli anni settanta la demolizione della grande ciminiera in cotto che si elevava dagli stabilimenti.\nNel 1958 fu lanciata una nuova linea di produzione nella citt\u00e0 di Prato per la produzione di tele (in lino, cotone e poliestere) per pittura. A met\u00e0 del 1970, l'azienda divenne il principale fornitore di tele della Citt\u00e0 del Vaticano, nonch\u00e9 di istituti di arte e restauro a Roma, Firenze e Venezia. Presto la societ\u00e0 divenne indipendente e fu chiamata lanificio Prato.\nNel 1998 l'attivit\u00e0 del lanificio viene trasferita presso un nuovo stabilimento nella zona industriale di Schio, ancora sotto la guida di esponenti della famiglia Conte; successivamente si \u00e8 consociata con un'altra azienda tessile, il lanificio Galtes, con l'obiettivo di fornire una gamma completa dei prodotti, mantenendo comunque il marchio storico.\nL'area storica del lanificio Conte \u00e8 stata sottoposta ad un imponente progetto di recupero a partecipazione pubblica e privata: gli edifici ritenuti meno interessanti sono stati demoliti per costruire nuove palazzine ed un supermercato, le strutture pi\u00f9 notevoli sono state restaurate e impiegate a scopo espositivo, residenziale, direzionale e commerciale. Un grande spazio libero tra le nuovi costruzioni e l'antico opificio ha formato una nuova piazza intitolata ad Alvise Conte (dove \u00e8 conservato anche un busto bronzeo dello stesso).\nOggi lo stabilimento storico del lanificio Conte conserva:\nDescrizione.\nNucleo Ottocentesco.\nIl pi\u00f9 antico nucleo del lanificio si affaccia lungo la via XX Settembre, e si sviluppa parallelamente al tracciato della Roggia Maestra, lungo via Pasubio; esso si presenta come un fabbricato a due piani in pietra locale e con tetto a capanna forato da numerose finestre rettangolari incorniciate da elementi in laterizio. Dal tetto si eleva la caratteristica campana utilizzata un tempo per marcare i turni di lavoro. A fianco l'originale ingresso all'area produttiva che \u00e8 delimitato da due colonne sormontate da lanterne.\nAl termine di questo corpo si sviluppa la porzione ottocentesca, di quattro piani, in cotto e pietra locale, che presenta i tipici elementi degli opifici antichi: colonne in ghisa, finestre contornate da laterizio, davanzali in pietra, rosoni sfogliati sulle pareti quali ancoraggio delle putrelle metalliche. Addossata a questa struttura si nota l'orditura in cemento armato e vetro aggiunta nel 1929 sormontata dalla cisterna per l'acqua (oggi utilizzata come vano per gli impianti di riscaldamento e raffreddamento). Il tronco principale dell'edificio mostra una elegante facciata verso largo Fusinelle costruita nel primo Novecento. Sulla destra si pu\u00f2 osservare la impetuosa uscita dagli stabilimenti della Roggia Maestra. Una galleria ricavata durante il restauro degli edifici permette il passaggio all'interno del vecchio stabilimento visionando, tra l'altro, le antiche turbine utilizzate per la produzione di energia idroelettrica, restaurate nel corso del 2019 e visitabili.\nEdificio a \"shed\".\nNel 1906 Alvise Conte assume la direzione dell'azienda di famiglia e promuove una nuova crescita sostituendo vecchi fabbricati con moderni edifici. Si demolisce anche il neogotico palazzo Mengotti per costruire una nuova sala tessitura. Il nuovo edificio \u00e8 progettato nel 1906 dall'ingegnere Carlo Letter e realizzato in calcestruzzo armato brevetto Hennebique con copertura a \"shed\", tipologia e materiale assolutamente all'avanguardia per l'epoca. Trattasi di un tipo di copertura particolarmente usato nell'architettura industriale con il quale si riesce ad ottenere un'illuminazione diurna molto uniforme. Il sistema Hennebique viene per la prima volta pubblicizzato in Italia dagli ingegneri Ferrero e Porcheddu, titolari dell'omonimo studio di Torino nel 1894 avendo essi la rappresentanza dei \"solai incombustibili Hennebique\". Questo nuovo spazio tessitura ha una superficie di ca 1300 m\u00b2: le campate perimetrali hanno una copertura in piano mentre la restante parte di tetto presenta una triplice serie di falde in vetro inclinate a dente di sega con orientamento verso nord. Lo spazio interno dell'edificio \u00e8 intervallato da bianchi pilastri di trenta centimetri che non interrompono il campo visivo. I progetti dell'ingegner Letter sono conservati presso la biblioteca del Politecnico di Torino. Il restauro di questo fabbricato, situato nell'incrocio tra le vie Pasubio e XX Settembre, \u00e8 stato portato a termine nel 2013."}
{"id": "4818303", "revid": "72396", "url": "https://it.wikipedia.org/wiki?curid=4818303", "title": "Scuba Diving International", "text": "La Scuba Diving International o SDI \u00e8 un'organizzazione per l'addestramento all'attivit\u00e0 subacquea. \u00c8 la branca ricreativa della Technical Diving International, tra le pi\u00f9 importanti organizzazioni mondiali di addestramento alla subacquea tecnica. La SDI \u00e8 membro della RSTC (Recreational Scuba Training Council) e della EUF (European Underwater Federation).\nStoria.\nLa Scuba Diving International nasce negli Stati Uniti nel 1999 come branca ricreativa della consorella TDI, considerata troppo tecnica per l'addestramento dei subacquei nelle fasi iniziali. Questa affiliazione fornisce alla didattica una filosofia unica che la distingue dalle altre didattiche, ovvero insegnare la subacquea ricreativa tramite l'esperienza della subacquea tecnica. SDI \u00e8 stata infatti fondata con la ferma convinzione che le pratiche subacquee del passato andassero riviste alla luce della nuova tecnologia ora disponibile e che l'istruzione del subacqueo ricreativo dovesse riflettere i bisogni reali di chi pratica regolarmente l'immersione subacquea. Ad esempio, SDI \u00e8 stata la prima Agenzia a richiedere l'uso di un computer subacqueo personale da parte di tutti i subacquei in immersione.\nIl 2004 segna l'ingresso nella RSTC (Recreational Scuba Training Council) e nella EUF (European Underwater Federation), passaggio fondamentale che ha fatto s\u00ec che gli standard SDI venissero valutati e approvati come sicuri a livello internazionale.\nLa didattica SDI ha attualmente Uffici che operano in pi\u00f9 di 100 Nazioni nel mondo, e sebbene sia considerata tra le organizzazioni pi\u00f9 nuove dell'industria della subacquea, \u00e8 anche vista come una delle pi\u00f9 professionali e innovative.\nDidattica.\nGli standard alla base dei programmi di insegnamento SDI sono stati concepiti per garantire all'allievo la massima sicurezza, massimizzando al contempo il piacere di imparare l'attivit\u00e0 subacquea. SDI ha riesaminato tutti quei limiti fondati solo sulla tradizione ed ha cos\u00ec sviluppato nuove linee guida basate su dati scientifici.\nSDI ritiene che i subacquei debbano essere istruiti sin dall'inizio del loro percorso sulla disponibilit\u00e0 di nuovi metodi di immersione e che debbano aver la possibilit\u00e0 di fare immersioni anche un po' pi\u00f9 lunghe e profonde sempre mantenendo in primo piano la sicurezza.\nUn'altra caratteristica che distingue SDI da altre organizzazioni didattiche \u00e8 quella di riconoscere l'addestramento all'immersione senza un compagno come parte della subacquea ricreativa, ed \u00e8 stata la prima Agenzia ad offrire un apposito corso con rilascio di brevetto, il \"Solo Diving\", per ottenere il quale \u00e8 ovviamente necessaria un'approfondita esperienza. La certificazione non incoraggia all'immersione \"in solitaria\", ma permette di acquisire la capacit\u00e0 di far fronte ad emergenze senza dover dipendere costantemente dal compagno d'immersione."}
{"id": "4818309", "revid": "72396", "url": "https://it.wikipedia.org/wiki?curid=4818309", "title": "Graziella (romanzo)", "text": "Graziella (stesso titolo nell'originale francese) \u00e8 un romanzo di Alphonse de Lamartine del 1852, ispirato al suo primo giovanile viaggio in Italia.\nAll'inizio era parte dell'opera autobiografica \"Les Confidences\" del 1849 (libri da VII a X), fu poi pubblicato a s\u00e9 stante. Lamartine aveva visitato l'Italia, e in particolare la regione napoletana e Procida nel 1811 e nel 1812, e pi\u00f9 tardi nel 1844, in compagnia della moglie.\nL'episodio della tempesta in mare riprende un tipico t\u00f2pos della letteratura epica. Inoltre Lamartine esprime nel romanzo il suo amore per la letteratura romantica (in particolare citando \"Corinna o l'Italia\" di Madame de Sta\u00ebl, \"Gli anni di apprendistato di Wilhelm Meister\" e \"I dolori del giovane Werther\" di Goethe e le \"Ultime lettere di Jacopo Ortis\" di Ugo Foscolo) e confessa la sua ammirazione per \"Paolo e Virginia\" di Jacques-Henri Bernardin de Saint-Pierre, romanzo che si trova al centro del racconto.\nIl viaggio in Italia e la ragazza ribattezzata \"Graziella\" nel romanzo hanno ispirato a Lamartine diverse poesie: \"Le Premier Regret\" (acclusa in appendice al romanzo), \"Le Golfe de Baya, pr\u00e8s de Naples\" (1813, poi raccolta in \"M\u00e9ditations po\u00e9tiques\",1820), \"Ischia\" (1822, poi raccolta in \"Nouvelles M\u00e9ditations po\u00e9tiques\", 1823), \"Le Lis du Golfe de Santa Restitua, dans l'\u00eele d'Ischia\" (1842), \"Salut \u00e0 lile d'Ischia\" (1842), \"Adieu \u00e0 Graziella\" e \"La Fille du p\u00eacheur, Graziella\".\nDi Graziella scriver\u00e0 anche nelle \"M\u00e9moires in\u00e9dits 1790-1815\", pubblicate postume nel 1870.\nGraziella \u00e8 diventata un mito, tanto che la sua immagine di donna procidana solare, semplice e bella, d\u00e0 il nome a un concorso di bellezza a Procida durante la festa della sagra estiva, dove viene eletta una \"Graziella\", vestita con costume tipico procidano, dal 1939 ogni estate.\nTrama.\nIl giovane scrittore francese Alphonse de Lamartine, diciottenne, parte con grande entusiasmo insieme a un parente che per affari si sta recando in Toscana. A causa degli impegni che non sembravano finire decide di proseguire il viaggio da solo, quindi da Livorno si dirige a Roma dove trascorre l'inverno presso un pittore, fa amicizia con una ragazza, cantante e allieva del suo maestro accompagnatore. Lei sar\u00e0, per il periodo di soggiorno a Roma, la sua guida personale. Rimasto solo, conosce e frequenta il fratello del pittore presso il quale soggiorna: maestro di italiano e grande uomo rivoluzionario amante della libert\u00e0, rimane affascinato dalla sua figura e fa nascere nel protagonista entusiasmo e sentimenti nuovi. In quello stato d'animo, studia a Roma la storia della citt\u00e0 e i monumenti fino a quando, sazio, decide di visitare Napoli. Qui incontra un suo amico di collegio, con il quale si legher\u00e0 molto.\nColpito dalle belle terre del golfo di Napoli e, in particolare, dalla semplicit\u00e0 della sua gente, decide insieme al suo compagno di provare quel tipo di vita, pagando un pescatore per farsi assumere come aiutanti. Tutto sembra procedere bene finch\u00e9 un giorno a causa del cattivo tempo, rimangono in balia del mare e non riuscendo a tornare a casa si salvano approdando all'isola di Procida, in cui il povero pescatore ha un'altra piccola abitazione, e dove si trova la sua famiglia. Il giorno successivo apprendono che l'imbarcazione, unica ricchezza e fonte di sostentamento del pescatore \u00e8 distrutta; sentendosi in qualche maniera responsabili e partecipi della disgrazia, decidono di acquistarne una nuova e di fare un regalo al pescatore. Nei giorni trascorsi a Procida, Alphonse ha modo di conoscere Graziella, nipote del pescatore, semplice e romantica fanciulla. In vista dell'inverno decidono di tornare a Napoli. Giunti, i due amici decidono di rientrare in albergo, dove il compagno \u00e8 richiamato in Francia.\nRimasto nuovamente solo, Alphonse si ammala sempre pi\u00f9 di solitudine e ricordandosi della famiglia del pescatore torna a vivere da loro. Comincia cos\u00ec una grande amicizia con Graziella. Nasce in questo periodo un grande sentimento reciproco di cui per\u00f2 i due rimangono inconsapevoli, fino a quando la proposta di matrimonio da parte di un cugino di Graziella rompe quella tranquillit\u00e0 e abitudinariet\u00e0 che si era creata tra i due. Alphonse \u00e8 costretto per la prima volta a chiedersi che cosa sia per lui quella ragazza, considerata fino a quel momento un'amica. Graziella invece si chiude in camera sua, rifiutando la proposta del cugino. La confusione porta Alphonse a lasciare la casa per giorni e vagabonda confuso per la provincia, fino a quando deciso a tornare, si ripresenta a casa del vecchio pescatore.\nLa situazione non \u00e8 cambiata, Graziella ostinata rifiuta le prediche dei propri familiari che vedono in quel matrimonio un'opportunit\u00e0 per uscire dalla loro condizione. Fino a quando, intenerita dalla disperazione di tutti, accetta la proposta di fidanzamento. La sera stessa, per\u00f2, di nuovo cambia idea e scappa di casa. La mattina seguente Alphonse, saputo dell'accaduto, comincia una disperata ricerca, che lo porta a ritrovarla nell'isola di Procida. Trascorrono la notte aprendo i loro cuori e confessandosi reciprocamente i propri sentimenti fino al mattino, momento in cui l'intera famiglia li raggiunge. Il cugino di lei nel frattempo ritira la proposta di fidanzamento per non turbare ulteriormente la ragazza, e la loro vita torna come prima.\nGraziella, nonostante tutto, vive nella costante preoccupazione e consapevolezza che un giorno lui dovr\u00e0 tornare in Francia, ma nel cuore nutre una speranza di vedere il loro amore realizzarsi completamente. Il giorno tanto temuto arriva e Alphonse \u00e8 costretto a tornare in Francia, non senza aver promesso a Graziella il suo ritorno per passare il resto della vita insieme. Alphonse non mantiene la promessa, e nei lunghi anni che passano cerca di dimenticarla.\nUna sera al ritorno da un ballo, riceve una lettera. Graziella gli annuncia la sua malattia e il destino di morte da cui non pu\u00f2 fuggire e lo esorta a non dimenticarla mai e a portarla nel cuore per sempre. Alphonse conserver\u00e0 per tutta la vita quella lettera, e il ricordo del suo primo amore."}
{"id": "4818311", "revid": "767487", "url": "https://it.wikipedia.org/wiki?curid=4818311", "title": "Tutta colpa di Freud", "text": "Tutta colpa di Freud \u00e8 un film del 2014 diretto da Paolo Genovese.\nTrama.\nFrancesco \u00e8 uno psicanalista cinquantenne separato e con tre figlie: Sara, una donna lesbica che torna dagli Stati Uniti decisa a diventare etero dopo l'ennesima delusione amorosa; Marta, una giovane donna che gestisce la libreria del nonno; Emma, una diciottenne che ha una relazione con Alessandro, architetto cinquantenne sposato con Claudia.\nQuando Francesco viene a sapere che Emma frequenta Alessandro che ha la sua et\u00e0, convince quest'ultimo a seguire alcune sessioni di psicoterapia con lui, ufficialmente per aiutarlo a mettere fine al matrimonio, ma in realt\u00e0 tentando di fargli recuperare il rapporto con la moglie allontanandolo cos\u00ec dalla figlia. Solo successivamente scoprir\u00e0 che la moglie di Alessandro \u00e8 proprio la donna che incontra tutti i giorni e di cui \u00e8 innamorato, senza tuttavia riuscire mai a dichiararsi.\nSara, nel frattempo, comincia a vedere diversi uomini e tenta di adattarsi alle convenzioni di un rapporto etero, senza tuttavia riuscirci. Una mattina per\u00f2 Sara incontra in un bar Luca e i due cominciano una relazione.\nMarta intanto scopre che un uomo misterioso, che frequenta spesso la sua libreria senza mai comprare nulla, ha rubato alcuni libri. Seguendolo, scopre che si chiama Fabio, \u00e8 sordomuto e ha commesso questi furtarelli per poter seguire le opere rappresentate al Teatro di Roma, dove lavora, che non \u00e8 in grado di udire: i due cominciano a frequentarsi, cercando di superare lo scoglio dell'handicap dell'uomo.\nClaudia ed Emma vengono a conoscenza l'una dell'altra, proprio quando Alessandro si rende conto di amare ancora sua moglie, e viene lasciato da entrambe. Marta e Fabio litigano, perch\u00e9 quest'ultimo non si ritiene all'altezza di una relazione. Sara incontra Barbara, cugina di Luca, e scappa spaventata dalla casa del ragazzo perch\u00e9, una volta rimasta sola con lei, si accorge di esserne attratta sessualmente. Ritornata a casa, scopre che Luca l'ha lasciata ed \u00e8 scappato con la cugina e, disperata, tenta il suicidio.\nFrancesco, nonostante i sentimenti per Claudia, fa in modo che lei e Alessandro si riavvicinino: Emma capisce cos\u00ec che il padre ha sacrificato l'occasione di stare con l'unica donna di cui si era innamorato dopo parecchi anni per salvarla da una relazione in cui lei avrebbe solo sofferto (nel corso del film compaiono diverse situazioni nelle quali appare evidente la loro diversit\u00e0 di interessi e del modo di vedere la vita); Marta riprende la relazione con Fabio, cominciando a imparare la lingua dei segni; e Sara s'innamora della vigilessa del fuoco che \u00e8 venuta a salvarla dal tentato suicidio.\nAdattamenti.\nUna versione estesa del film \u00e8 stata trasmessa il 17 e 18 dicembre 2014 su Canale 5, sotto forma di miniserie televisiva.\nNel febbraio 2021 \u00e8 stata distribuita su Prime Video\u00a0la serie televisiva \"Tutta colpa di Freud\", diretta da Rolando Ravello e con protagonista Claudio Bisio.\nRiconoscimenti.\nIl film rientra tra quelli tenuti in considerazione nella prima edizione del Premio Dedalo Minosse Cinema del 2016."}
{"id": "4818315", "revid": "767487", "url": "https://it.wikipedia.org/wiki?curid=4818315", "title": "Farmer Giles' Visit to London", "text": "Farmer Giles' Visit to London \u00e8 un cortometraggio muto del 1909 diretto da Theo Bouwmeester (Theo Frenkel).\nTrama.\nGiles, un contadino, \u00e8 in visita nella grande citt\u00e0: Londra lo accoglie con una banda di falsari che lo imbrogliano e di truffatori che lo spogliano.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 168 metri - usc\u00ec nelle sale cinematografiche britanniche nell'agosto 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818317", "revid": "36426", "url": "https://it.wikipedia.org/wiki?curid=4818317", "title": "Medaglie di Pisanello", "text": "Pisanello fu uno dei pi\u00f9 grandi medaglisti di tutti i tempi, forse il maggiore di sempre, come testimoniano storici dell'arte quali Federico Zeri. Fu il primo a reinventare il genere come lo concepiamo ancora oggi: un ritratto sul recto e un'impresa simbolica, sul verso.\nDescrizione.\nLe medaglie dei signori delle corti italiane (Gonzaga, Este, Malatesta, Visconti, d'Aragona, ecc.) ebbero uno straordinario successo, grazie al connubio perfettamente equilibrato tra idealizzazione e realismo. I potenti della sua epoca erano effigiati di profilo sul recto, come nelle monete romane, mentre sul verso si trovavano scene allegoriche o figure simboliche altamente evocative. Il tutto era spesso correlato da motti, simboli e attributi vari, secondo un programma celebrativo colto, sintetico e mai retorico, che fa di ogni esemplare un vero e proprio capolavoro.\nQuasi sempre la dimensione della medaglia veniva, in certo senso, calibrata sull'importanza del personaggio: la medaglia del Paleologo, quelle di re Alfonso e dei signori italiani si aggirano sui dieci centimetri di diametro; quelle degli umanisti e dei dignitari di corte sugli 8-6 cm. Fanno eccezione le medaglie di Leonello d'Este, piuttosto piccole.\nLe medaglie di Pisanello, ammiratissime fin dalla sua epoca, erano coniate in numero molto esiguo di esemplari: ad esempio Leonello d'Este in una lettera del 1448 fa capire che della medaglia di Pier Candido Decembrio sono stati eseguiti solo due esemplari, uno per l'interessato e uno trattenuto dal duca di Ferrara.\nLe medaglie, di solito coniate in varie decine di copie da far circolare nelle altre corti e nel territorio, sono conservate nelle pi\u00f9 prestigiose raccolte del mondo: al Cabinet des M\u00e9dailles di Parigi, al medagliere del Museo nazionale del Bargello di Firenze, alla National Gallery of Art di Washington, al Victoria and Albert Museum di Londra, ecc.\nElenco.\nEsistono poi medaglie non firmate, di attribuzione dubbia (come una di Lionello d'Este col vaso estense sul retro), e alcune medaglie citate dalle fonti (come Vasari, Giovio, Basinio e il Porcellio) delle quali non si conosce per\u00f2 nessun esemplare. Si tratta di una quarta medaglia di Alfonso V d'Aragona, una di Giovanni Aurispa, una di Basinio Basini, una di Braccio da Montone, una di Giovanni Caracciolo, una di Borso d'Este, una di Ercole I d'Este, una di Carlo Gonzaga, una di Guarino Veronese, una di un Malatesta, forse Carlo, una di Sigismondo Pandolfo Malatesta con Isotta degli Atti, una di Maometto II, una di papa Martino V, una di Filippo de' Medici, una seconda di Giovanni VIII Paleologo, una di Giannantonio de' Pandoni, una seconda di Niccol\u00f2 Piccinino, una di Tito Vespasiano Strozzi e una forse di Giovanni Toscanella. Non \u00e8 da escludere che in alcuni casi le fonti antiche si siano sbagliate attribuendogli medaglie coniate da altri, ma spesso di questi personaggi citati non si conosce alcuna effigie su medaglia."}
{"id": "4818318", "revid": "767487", "url": "https://it.wikipedia.org/wiki?curid=4818318", "title": "Hellgate - Il grande inferno", "text": "Hellgate - Il grande inferno (\"Hellgate\") \u00e8 un film del 1952 diretto da Charles Marquis Warren.\n\u00c8 un western statunitense con Sterling Hayden, Joan Leslie, Ward Bond e James Arness.\nTrama.\nHellgate \u00e8 una struttura carceraria nel deserto dove vengono inviati i peggiori criminali. Hanley, un veterinario ed ex soldato della guerra civile, viene falsamente accusato, condannato e mandato in questo luogo infernale. Hanley dovr\u00e0 combattere non solo per trovare una via d'uscita alla sua situazione, ma anche quando tra i prigionieri comincia a diffondersi un'epidemia pestilenziale.\nProduzione.\nIl film, diretto e sceneggiato Charles Marquis Warren su un soggetto di John C. Champion dello stesso Warren, fu prodotto da John C. Champion per la Commander Films Corporation e girato nel Bronson Canyon, Los Angeles e nel ranch di Corriganville a Simi Valley, California, dal 25 marzo a met\u00e0 aprile del 1952. Il titolo di lavorazione fu \"Hellgate Prison\".\nDistribuzione.\nIl film fu distribuito con il titolo \"Hellgate\" negli Stati Uniti dal 5 settembre 1952 al cinema dalla Lippert Pictures.\nAltre distribuzioni:\nPromozione.\nLe tagline sono:"}
{"id": "4818319", "revid": "1543377", "url": "https://it.wikipedia.org/wiki?curid=4818319", "title": "Clifton (nome)", "text": "Origine e diffusione.\nDeriva dall'omonimo cognome inglese, che a sua volte trae origine da un toponimo antico inglese che significa letteralmente \"citt\u00e0/insediamento presso una scogliera\" (\"cliff\"). Pu\u00f2 inoltre essere usato come forma estesa del nome Cliff.\nSi tratta di un nome molto diffuso. Negli Stati Uniti d'America, il nome raggiunse la massima popolarit\u00e0 nei primi decenni del XX secolo.\nOnomastico.\nIl nome \u00e8 adespota. Le persone che portano questo nome possono quindi festeggiare il proprio onomastico il 1\u00ba novembre, giorno dedicato alla festa di Ognissanti."}
{"id": "4818326", "revid": "767487", "url": "https://it.wikipedia.org/wiki?curid=4818326", "title": "The Boys and the Purse", "text": "The Boys and the Purse \u00e8 un cortometraggio muto del 1909 diretto da Lewin Fitzhamon.\nTrama.\nDei ragazzi nascondono una borsa nella sedia da bagno di un vecchio.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 76,2 metri - usc\u00ec nelle sale cinematografiche britanniche nell'agosto 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818327", "revid": "63551452", "url": "https://it.wikipedia.org/wiki?curid=4818327", "title": "Common Interface Plus", "text": ""}
{"id": "4818332", "revid": "99609481", "url": "https://it.wikipedia.org/wiki?curid=4818332", "title": "Angelo Airoldi", "text": "Biografia.\nAngelo Airoldi nasce a Lecco nel 1942. Suo padre \u00e8 impiegato alla Guzzi di Mandello del Lario. La madre, casalinga, \u00e8 affetta da una malattia che la porter\u00e0 a una morte prematura. Ha una sorella maggiore, Gilda.\nStudia al Liceo classico di Lecco e, dopo la maturit\u00e0, si iscrive all'Universit\u00e0 di Pavia, dove frequenter\u00e0 prima la Facolt\u00e0 di Medicina, poi quella di Biologia. Nel 1968 muore anche il padre e Airoldi deve interrompere gli studi e lavorare. Ulisse Guzzi, proprietario del Tubettificio Ligure e imprenditore illuminato, lo incarica di seguire il Circolo Piero Calamandrei, che ha costituito a Lecco. Pochi mesi dopo, viene reclutato dalla Cgil locale che lo destina prima alla Federazione degli alimentaristi (allora Filziat), poi alla Filcea e infine, nel 1969, alla Fiom.\n\u00c8 funzionario della Fiom di Lecco e eletto delegato, partecipa al XVI Congresso nazionale della Federazione, nel 1970. Entra a far parte del Comitato centrale, per la prima volta nella storia eletto a scrutinio segreto. L'anno dopo viene chiamato da Bruno Trentin a far parte dell'apparato nazionale, dove segue il settore siderurgico. Qualche tempo dopo, quando il processo di unit\u00e0 sindacale ha raggiunto il suo punto pi\u00f9 alto, con la costituzione della FLM (Federazione lavoratori metalmeccanici), Airoldi passa alla organizzazione, seguendo in particolare l'attivit\u00e0 di formazione dei quadri sindacali.\nCon il XVII Congresso, nel 1977, entra a far parte della segreteria nazionale, guidata ora da Pio Galli, ed \u00e8 responsabile dell'organizzazione. Tre anni dopo, nel 1980, viene inviato in Lombardia a ricoprire il ruolo di segretario generale della Fiom regionale. In Lombardia resta quattro anni, che coincidono con il periodo in cui il processo di unit\u00e0 sindacale inizia a entrare in crisi.\nNel 1984 torna nella segreteria nazionale della Fiom e segue il settore dell'auto. Poco il ruolo di segretario generale passa da Pio Galli a Sergio Garavini. La Fiom sta preparando il suo XVIII Congresso che si terr\u00e0 a Napoli nel febbraio 1986. In esso Airoldi sar\u00e0 riconfermato nella segreteria nazionale.\nNel 1987 Sergio Garavini si candida alle elezioni politiche con il partito comunista. Il Comitato centrale della Fiom elegge Airoldi segretario generale: \u00e8 il 25 giugno 1987. L'anno dopo, a Verona, il XIX Congresso lo conferma in questo ruolo. Sono anni difficili. La vertenza Fiat del 1988 si conclude con la firma di un accordo \"separato\" da parte di Fim e Uilm. Molto faticosa \u00e8 anche la gestione del rinnovo del contratto nazionale nel 1990. Questa volta l'unit\u00e0 delle tre federazioni regge, ma i modesti risultati ottenuti determinano tensioni nella Fiom e tra questa e la Cgil.\nAl XX Congresso nel 1991, Airoldi lascia la Fiom. Entra nella segreteria nazionale Cgil, ora guidata da Bruno Trentin, dove \u00e8 responsabile per le politiche economiche e per l'intervento a favore del Mezzogiorno. Dopo la crisi finanziaria dell'estate 1992, i sindacati sono chiamati dai governi in carica, ad assumersi precise responsabilit\u00e0 per il risanamento della situazione del paese. Si arriva cos\u00ec all'accordo del 23 luglio 1993, il cosiddetto \"patto sociale\". La vicenda accresce le tensioni all'interno della Cgil e della sua segreteria nazionale. Nel 1994 diviene segretario generale Sergio Cofferati e Airoldi rimane con le stesse deleghe che gi\u00e0 gli erano state attribuite.\nQualche anno dopo, Cofferati lancia un piano di rinnovamento degli organismi dirigenti della Cgil. Il piano prevede che anche coloro che hanno raggiunto le collocazioni pi\u00f9 prestigiose si rendano disponibili per altri tipi di ruoli all'interno del sindacato. Fino ad allora, i dirigenti di maggior livello lasciavano la Cgil perch\u00e9 designati dal proprio partito politico a cariche elettive nel parlamento italiano o in quello europeo. Airoldi condivide il piano e lo fa proprio prima di tutto con riferimento a se stesso, assumendo nel novembre 1998 la carica di segretario generale della neo-costituita Camera del lavoro metropolitana di Venezia.\nIl 21 gennaio 1999 muore per un attacco cardiaco durante una riunione della segreteria a Portogruaro. Nella cerimonia di addio, celebrata a Roma presso la sede della Cgil nazionale, \u00e8 ricordato da Sergio Cofferati, Vincenzo Visco (all'epoca Ministro delle finanze) e Pierpaolo Baretta.\nOpere.\nLe opere di Airoldi constano fondamentalmente di relazioni, interventi e interviste, scritti e/o pronunciati nell'ambito del sindacato (riunioni, congressi, riviste). Sono conservate presso l'Archivio storico della Fiom di Milano."}
{"id": "4818337", "revid": "767487", "url": "https://it.wikipedia.org/wiki?curid=4818337", "title": "La peccatrice di San Francisco", "text": "La peccatrice di San Francisco (\"The San Francisco Story\") \u00e8 un film del 1952 diretto da Robert Parrish.\n\u00c8 un western statunitense con Joel McCrea, Yvonne De Carlo, Sidney Blackmer e Richard Erdman. \u00c8 basato sul romanzo del 1949 \"Vigilante\" di Richard Summers. \u00c8 ambientato nel contesto delle vicende relative ai cosiddetti San Francisco Vigilantes, ronde di cittadini privati formatesi a San Francisco per contrastare le organizzazioni criminali dei fuorilegge (che si diffusero nella citt\u00e0 a macchia d'olio a met\u00e0 del 1800) e per stanare, processare ed incarcerare i criminali.\nTrama.\nSan Francisco, 1859. Rick Nelson, dopo anni di assenza, torna nella citt\u00e0 di nuovo preda della criminalit\u00e0 e della corruzione e viene convinto dal suo vecchio amico Jim Martin a tornare a fare parte dei vigilantes, cittadini onesti che cercano di porre un freno al malaffare.\nPeccato che l'uomo si innamori di Adelaide McCall, amante del politico corrotto Andrew Cain.\nProduzione.\nIl film, diretto da Robert Parrish su una sceneggiatura di D.D. Beauchamp e William Bowers e un soggetto di Richard Summers (autore del romanzo), fu prodotto da Howard Welsch per la Fidelity-Vogue Pictures e girato nei Motion Picture Center Studios a Hollywood, Los Angeles, California, da inizio ottobre all'inizio di novembre 1951.\nDistribuzione.\nIl film fu distribuito con il titolo \"The San Francisco Story\" negli Stati Uniti dal 17 maggio 1952 al cinema dalla Warner Bros.\nAltre distribuzioni:\nCritica.\nSecondo il Morandini il film \u00e8 \"una specie di western metropolitano di colorita efficacia\" chi pu\u00f2 vantare un cast e una fotografia che si rivelerebbero ottimi.\nPromozione.\nLe tagline sono:"}
{"id": "4818338", "revid": "46931", "url": "https://it.wikipedia.org/wiki?curid=4818338", "title": "The San Francisco Story", "text": ""}
{"id": "4818356", "revid": "767487", "url": "https://it.wikipedia.org/wiki?curid=4818356", "title": "Lo sparviero di Fort Niagara", "text": "Lo sparviero di Fort Niagara (\"Battles of Chief Pontiac\") \u00e8 un film del 1952 diretto da Felix E. Feist.\n\u00c8 un film drammatico a sfondo western e storico statunitense ambientato alla fine del XVIII secolo nel contesto dei conflitti tra i nativi della zona di Ottawa, guidati dal capo indiano Pontiac, e gli inglesi. Vede come interpreti principali Lex Barker, Helen Westcott e Lon Chaney Jr..\nProduzione.\nIl film, diretto da Felix E. Feist su una sceneggiatura di Jack DeWitt, fu prodotto da Irving Starr e Jack Broder (quest'ultimo non accreditato) per la Jack Broder Productions e girato a Rapid City, Dakota del Sud, dal 23 luglio all'inizio di agosto 1952.\nDistribuzione.\nIl film fu distribuito con il titolo \"Battles of Chief Pontiac\" negli Stati Uniti dall'8 dicembre dalla Realart Pictures.\nAltre distribuzioni:\nCritica.\nSecondo il Morandini il film \u00e8 un \"prodotto di basso costo, robusto e modesto\" che percorre quella corrente cinematografica filo indiana che si era persa alla fine del periodo del muto."}
{"id": "4818357", "revid": "46931", "url": "https://it.wikipedia.org/wiki?curid=4818357", "title": "Battles of Chief Pontiac", "text": ""}
{"id": "4818370", "revid": "712828", "url": "https://it.wikipedia.org/wiki?curid=4818370", "title": "Orlumbus", "text": ""}
{"id": "4818371", "revid": "767487", "url": "https://it.wikipedia.org/wiki?curid=4818371", "title": "Razzabastarda", "text": "Razzabastarda \u00e8 un film italiano del 2013 che segna l'esordio alla regia di Alessandro Gassmann.\nTrama.\nRoman \u00e8 un immigrato rumeno che abita in Italia da trenta anni. Frequenta i giri di spaccio di cocaina e non \u00e8 riuscito a sfuggire alla delinquenza. Lui per\u00f2 ha un sogno: quello di dare al figlio Nicu un'esistenza diversa."}
{"id": "4818372", "revid": "712828", "url": "https://it.wikipedia.org/wiki?curid=4818372", "title": "Suleiman (personaggio)", "text": ""}
{"id": "4818378", "revid": "10929", "url": "https://it.wikipedia.org/wiki?curid=4818378", "title": "Corpo Sanitario Aeronautico", "text": ""}
{"id": "4818379", "revid": "287204", "url": "https://it.wikipedia.org/wiki?curid=4818379", "title": "Zelg Galesic", "text": ""}
{"id": "4818382", "revid": "47767", "url": "https://it.wikipedia.org/wiki?curid=4818382", "title": "Phil", "text": ""}
{"id": "4818385", "revid": "767487", "url": "https://it.wikipedia.org/wiki?curid=4818385", "title": "Mistaken Identity (film 1909)", "text": "Mistaken Identity \u00e8 un cortometraggio muto del 1909 diretto da Theo Bouwmeester (Theo Frenkel).\nTrama.\nAggredito dai ladri che vogliono rapinarlo dei gioielli, un uomo viene salvato dall'intervento di una ragazza.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 122 metri - usc\u00ec nelle sale cinematografiche britanniche nel luglio 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818388", "revid": "110157", "url": "https://it.wikipedia.org/wiki?curid=4818388", "title": "Preben", "text": "Origine e diffusione.\nContinua l'antico nome danese \"Pridbj\u00f8rn\", che a sua volta era una forma scandinava medievale dello slavo \"Pritbor\", alterato per associazione con il termine norreno bj\u00f8rn (\"orso\"): \u00e8 composto da \"prid\" (\"primo\", \"che guida\") e \"bor\" (o \"boru\", \"battaglia\" da cui forse anche il nome Boris).\nLa sua popolarit\u00e0 \u00e8 in calo.\nOnomastico.\nNessun santo porta il nome \"Preben\", che \u00e8 quindi adespota; l'onomastico si pu\u00f2 festeggiare il 1\u00ba novembre, giorno di Ognissanti."}
{"id": "4818389", "revid": "436472", "url": "https://it.wikipedia.org/wiki?curid=4818389", "title": "PlayStation TV", "text": "La PlayStation TV, conosciuta in Giappone come , spesso abbreviata in PS TV o PS Vita TV, \u00e8 una console, variante non-portatile della PlayStation Vita, annunciata il 9 settembre 2013 ad una presentazione di Sony Interactive Entertainment Japan.\n\u00c8 entrata in commercio in Giappone il 14 novembre 2013, mentre la versione occidentale \u00e8 stata distribuita nell'autunno del 2014.\nIl 28 febbraio 2016 Sony annuncia ufficialmente l'interruzione della distribuzione di PS Vita TV in Giappone e poche ore dopo anche per il mercato occidentale. L'apparecchio \u00e8 gi\u00e0 in attesa dell'esaurimento scorte, poich\u00e9 Sony ha comunicato a \"GameStop\" di aver interrotto la distribuzione gi\u00e0 a fine 2015.\nIl dispositivo permette lo streaming video (Remote Play) da PS4 e permette di giocare sulla propria TV sia alcuni titoli per PlayStation Vita, sia tutti i giochi digitali creati originariamente per PlayStation Portable e PlayStation.\nCaratteristiche.\nInvece di avere uno schermo integrato, la console si connette alla televisione tramite cavo HDMI. Gli utenti possono giocare usando un DualShock 3 (e successivamente DualShock 4 tramite una patch), tuttavia a causa di alcune differenze nelle funzioni tra il controller e l'originale console portatile, alcuni giochi non possono essere compatibili con la PS TV, come quelli che dipendono dal touch screen, dal touchpad posteriore, dal microfono o dalla telecamera. Il dispositivo risulta essere compatibile con oltre 100 giochi della PS Vita e vari altri titoli in versione digitale della PlayStation Portable, PlayStation e PC Engine.\nSecondo Muneki Shimada, Direttore della Seconda Divisione dello Sviluppo Software, il modello originale PCH-1000 di PlayStation Vita include gi\u00e0 un upscaler che supporta una risoluzione 1080i, ma \u00e8 stato deciso di scartare l'idea di un output video per la console portatile in favore di un dispositivo apposito per la connessione al televisore. L'upscaler \u00e8 stato rimosso dal modello PlayStation Vita 2000.\nIl sistema supporta la riproduzione remota con la PlayStation 4, permettendo ai giocatori di riprodurre in streaming i giochi dalla PlayStation 4 ad una televisione separata, connessa alla PS Vita TV, oltre a consentire lo streaming di contenuti digitali da servizi come Hulu, oppure l'accesso al PlayStation Store.\nIl dispositivo include le stesse caratteristiche software della PlayStation Vita, come il browser web e il client email.\nLa console misura 6\u00a0cm x 10\u00a0cm, circa la dimensione di una scatola di carte da gioco.\nAccoglienza.\nIGN dice che la console \"potrebbe essere uno dei prodotti Sony pi\u00f9 interessanti e potrebbe fornire un vantaggio fondamentale per la PS4.\" PC World invece, ha chiamato il dispositivo come un riconoscimento del fallimento di PS Vita, ritenendo che Sony abbia ceduto quello spazio al Nintendo 3DS.\nVarie persone hanno paragonato il dispositivo a mediacenter come la Apple TV e Chromecast, oppure a console come Ouya.\nLa PlayStation TV ha venduto 42.172 unit\u00e0 durante la settimana di debutto in Giappone."}
{"id": "4818405", "revid": "729019", "url": "https://it.wikipedia.org/wiki?curid=4818405", "title": "Stazione di Chicago Union", "text": "La stazione di Chicago Union (in inglese: \"Chicago Union Station\") \u00e8 la maggiore stazione ferroviaria di Chicago, Illinois, Stati Uniti. \u00c8 il principale scalo per i treni locali e nazionali. Fu inaugurata nel 1925 e and\u00f2 a sostituire la precedente stazione inaugurata nel 1881.\nMovimento.\nLa stazione \u00e8 servita dalle linee SouthWest Service, Heritage Corridor, BNSF Railway, Milwaukee District West, North Central Service e Milwaukee District North del servizio ferroviario suburbano Metra."}
{"id": "4818412", "revid": "729019", "url": "https://it.wikipedia.org/wiki?curid=4818412", "title": "Stazione di Boston Sud", "text": "La stazione di Boston Sud (in inglese: \"Boston South Station\"), pi\u00f9 comunemente nota come South Station \u00e8 la pi\u00f9 grande stazione della citt\u00e0 di Boston, uno dei due scali principali, insieme alla Stazione di Boston Nord. Fu inaugurata nel 1899.\nMovimento.\nLa stazione \u00e8 servita dalle linee Fairmount, Framingham/Worcester, Franklin, Greenbush, Kingston/Plymouth, Middleborough/Lakeville, Needham e Providence/Stoughton del servizio ferroviario suburbano MBTA Commuter Rail."}
{"id": "4818414", "revid": "729019", "url": "https://it.wikipedia.org/wiki?curid=4818414", "title": "Stazione di Boston Nord", "text": "La stazione di Boston Nord (in inglese: \"Boston North Station\"), pi\u00f9 comunemente nota come North Station, \u00e8 uno dei due scali ferroviari principali, insieme alla stazione di Boston Sud, della citt\u00e0 di Boston. Fu inaugurata nel 1898.\nMovimento.\nLa stazione \u00e8 servita dalle linee Fitchburg, Haverhill, Lowell e Newburyport/Rockport del servizio ferroviario suburbano MBTA Commuter Rail."}
{"id": "4818415", "revid": "54193", "url": "https://it.wikipedia.org/wiki?curid=4818415", "title": "Sottospazio lineare generato", "text": ""}
{"id": "4818416", "revid": "54193", "url": "https://it.wikipedia.org/wiki?curid=4818416", "title": "Sottospazio vettoriale generato", "text": ""}
{"id": "4818419", "revid": "729019", "url": "https://it.wikipedia.org/wiki?curid=4818419", "title": "Stazione di 30th Street Station (Filadelfia)", "text": "La 30th Street Station di Filadelfia \u00e8 la grande stazione centrale della citt\u00e0, principale scalo per i treni locali e nazionali. Fu inaugurata nel 1933. \u00c8 una delle stazioni principali del servizio ferroviario suburbano SEPTA Regional Rail ed \u00e8 servita anche dalla linea Atlantic City del New Jersey Transit Rail."}
{"id": "4818423", "revid": "599013", "url": "https://it.wikipedia.org/wiki?curid=4818423", "title": "Decipher", "text": "Decipher (in inglese \"decifrare\") pu\u00f2 riferirsi a:"}
{"id": "4818425", "revid": "767487", "url": "https://it.wikipedia.org/wiki?curid=4818425", "title": "The Story of a Picture", "text": "The Story of a Picture \u00e8 un cortometraggio muto del 1909 diretto da Lewin Fitzhamon e interpretato da Alma Taylor.\nTrama.\nVedendo in una galleria d'arte il ritratto della moglie e del bambino che ha abbandonato, un uomo si pente di aver lasciato la sua famiglia.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 168 metri - usc\u00ec nelle sale cinematografiche britanniche nel giugno 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818428", "revid": "212348", "url": "https://it.wikipedia.org/wiki?curid=4818428", "title": "Philip", "text": ""}
{"id": "4818429", "revid": "184755", "url": "https://it.wikipedia.org/wiki?curid=4818429", "title": "North Station", "text": ""}
{"id": "4818431", "revid": "7077", "url": "https://it.wikipedia.org/wiki?curid=4818431", "title": "Decipher Inc.", "text": ""}
{"id": "4818432", "revid": "184755", "url": "https://it.wikipedia.org/wiki?curid=4818432", "title": "South Station", "text": ""}
{"id": "4818433", "revid": "729019", "url": "https://it.wikipedia.org/wiki?curid=4818433", "title": "Isola d'Anhatomirim", "text": "L'isola d'Anhatomirim si trova nell'Oceano Atlantico, sul litorale meridionale del Brasile, fra l'isola di Santa Catarina e il continente , nella baia Nord della prima. Essa fa parte della municipalit\u00e0 di Governador Celso Ramos.\n\u00c8 un'isola rocciosa che dal XVIII secolo ospita una delle principali fortezze del Brasile meridionale, a protezione dell'ingresso della baia Nord e della citt\u00e0 di \"Nossa Senhora do Desterro\", oggi Florian\u00f3polis. Recentemente restaurata, la fortezza di Santa Cruz de Anhatomirim \u00e8 uno dei principali monumenti storici di Florian\u00f3polis.\nDal 1992 l'isola ospita un'area naturale protetta, l'\"Area de Prote\u00e7\u00e3o Ambiental do Anhatomirim\", volta alla conservazione dei delfini \"sotalia\" e \"tursiops\"."}
{"id": "4818435", "revid": "486946", "url": "https://it.wikipedia.org/wiki?curid=4818435", "title": "Union Station (Chicago)", "text": ""}
{"id": "4818436", "revid": "63756", "url": "https://it.wikipedia.org/wiki?curid=4818436", "title": "Minor Civil Division", "text": ""}
{"id": "4818437", "revid": "110157", "url": "https://it.wikipedia.org/wiki?curid=4818437", "title": "Il rapimento di Lol V. Stein", "text": "Il rapimento di Lol V. Stein (\"Le Ravissement de Lol V. Stein\") \u00e8 un romanzo di Marguerite Duras del 1964.\nTrama.\nAll'inizio del romanzo, Lol Stein \u00e8 una donna sulla trentina, nata e cresciuta a S Tahla in una famiglia borghese e fidanzata con Michael Richardson da quando aveva 19 anni. Tuttavia, a un ballo nella localit\u00e0 balneare di T Beach Michael Richardson lascia Lol per Anne-Marie Stretter, una donna pi\u00f9 anziana. Dopo un difficile recupero da questo shock, Lol sposa Jean Bedford, un musicista che ha conosciuto in una delle sue passeggiate quotidiane. Assieme si trasferiscono da S Tahla.\nDieci anni pi\u00f9 tardi, con tre figli, Lol \u00e8 una donna coi piedi per terra che esce raramente di casa. Ritorna con la famiglia a S Tahla e si trasferisce nella casa in cui \u00e8 cresciuta. Lol riprende le sue passeggiate quotidiane come faceva in passato. Un giorno riconosce Tatiana Karl, l'amica che l'aveva consolata dopo la sua rottura con Michael Richardson. L'uomo che accompagna Tatiana fa una profonda impressione su Lol.\nLol ristabilisce il contatto con Tatiana e arriva a conoscere sia il marito e l'amante, Jacques Hold. Lol \u00e8 in grado di ottenere informazioni da Jacques sugli eventi del ballo di T Beach di dieci anni prima. Lol rivela a Jacques il suo interesse per lui, ma gli proibisce di stare con lei invece di Tatiana.\nLol spia Tatiana e il suo amante, ma Jacques se ne accorge. Un giorno Lol dice a Jacques che \u00e8 stata a T Beach sola e prevede di tornare con lui. Lol mostra a Jacques stanza dove lei e Michael Richardson si separarono. Passano la notte insieme. Il giorno successivo, Jacques ha un ultimo incontro con Tatiana Karl."}
{"id": "4818442", "revid": "729019", "url": "https://it.wikipedia.org/wiki?curid=4818442", "title": "Covers - Volume 1", "text": "Covers - Volume 1 \u00e8 un EP del gruppo musicale statunitense Bayside, pubblicato il 23 ottobre 2012 dalla Gumshoe Records.\nIl disco.\nL'EP contiene 5 rifacimenti di brani originariamente di Van Morrison, The Ronettes, Del Shannon, Elvis Costello e Billy Joel.\nParlando dell'EP, il cantante Anthony Raneri ha detto:"}
{"id": "4818444", "revid": "767487", "url": "https://it.wikipedia.org/wiki?curid=4818444", "title": "Two Bad Boys", "text": "Two Bad Boys \u00e8 un cortometraggio muto del 1909 diretto da Frank Wilson.\nTrama.\nDei ragazzacci giocano scherzi con i fuochi d'artificio.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 168 metri - usc\u00ec nelle sale cinematografiche britanniche nel giugno 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818448", "revid": "1005847", "url": "https://it.wikipedia.org/wiki?curid=4818448", "title": "Golfo della Rudnaja", "text": "Il golfo della Rudnaja (), fino al 1972 Tetjuche (\u0431\u0443\u0445\u0442\u0430 \u0422\u0435\u0442\u044e\u0445\u0435), \u00e8 un'insenatura situata sulla costa occidentale del mar del Giappone, in Russia. Appartiene al Dal'negorskij gorodskoj okrug, nel Territorio del Litorale (Circondario federale dell'Estremo Oriente).\nGeografia.\nL'insenatura \u00e8 lunga 1,2\u00a0km e larga, all'ingresso, 2,7\u00a0km, la profondit\u00e0 dell'acqua arriva oltre i 18\u00a0m; \u00e8 delimitata a sud da capo Briner (\u041c\u044b\u0441 \u0411\u0440\u0438\u043d\u0435\u0440\u0430), dove c'\u00e8 un faro. Nel golfo, alla foce del fiume Rudnaja, si trova il villaggio di Rudnaja Pristan' (\u0420\u0443\u0434\u043d\u0430\u044f \u041f\u0440\u0438\u0441\u0442\u0430\u043d\u044c). A sud dell golfo della Rudnaja si trovano i faraglioni Dva Brata a soli 130 m dalla terraferma. Sono il simbolo della regione e sono conosciuti anche per essere stati impressi sulle banconote da 1000 rubli del 1995."}
{"id": "4818450", "revid": "599013", "url": "https://it.wikipedia.org/wiki?curid=4818450", "title": "Luxa", "text": ""}
{"id": "4818459", "revid": "767487", "url": "https://it.wikipedia.org/wiki?curid=4818459", "title": "His Only Friend", "text": "His Only Friend \u00e8 un cortometraggio muto del 1909 diretto da Lewin Fitzhamon.\nTrama.\nUn cane rintraccia i ladri che hanno rapinato il figlio di un macellaio.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 113,4 metri - usc\u00ec nelle sale cinematografiche britanniche nel maggio 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818462", "revid": "405275", "url": "https://it.wikipedia.org/wiki?curid=4818462", "title": "Glossario di Dragon Ball", "text": "Questa \u00e8 la lista dei termini specifici del manga \"Dragon Ball\" e delle opere da esso tratte.\nOggetti.\nAcqua del dio maestoso.\nL', o acqua miracolosa nel doppiaggio italiano dell'anime, \u00e8 un liquido in possesso di Karin in grado di rivelare la forza nascosta di chi lo beve. \u00c8 tuttavia anche un potente veleno, in quanto prima di Goku, nessuna delle quattordici persone che hanno tentato di berlo sono sopravvissute. Bevendola, Goku ottiene la forza necessaria a sconfiggere il Grande Mago Piccolo nella sua forma giovanile.\nQuando Goku si reca per la prima volta da Karin, per diventare pi\u00f9 forte e sconfiggere Taobaibai, egli deve acchiapparlo per poter bere l' che poi si scopre essere soltanto normale acqua di pozzo, in quanto essa era semplicemente un pretesto per permettere al guerriero di allenarsi rincorrendo Karin. Comunque il nome originale di questa acqua \u00e8 molto simile alla precedente, cambia soltanto la parola e l'ideogramma di mezzo, ossia \"sei\" (sacro/benedetto) invece di \"shin\" (dio/divino).\nAnello del tempo.\nL' \u00e8 un oggetto magico introdotto in \"Dragon Ball Super\". Gli anelli del tempo sono posseduti dai Kaiohshin e permettono loro di andare nel futuro e ritorno (non permettono agli utilizzatori di andare nel passato, cosa vietata anche agli dei). Sono usati dai Kaiohshin per osservare lo sviluppo delle nuove civilt\u00e0 che appaiono nel loro universo, e ve ne sono di due tipi: grigio-argento e verde. Quelli grigio-argento sono gli anelli normalmente utilizzati dai Kaiohshin, mentre gli anelli verdi rappresentano delle linee temporali alternative: ogni volta che il corso della Storia diverge da quello previsto (cosa che pu\u00f2 succedere a causa di viaggi temporali nel passato o delle azioni di alcune divinit\u00e0), un nuovo anello verde compare immediatamente a disposizione per ciascun Kaiohshin.\nBastone Nyoi.\nIl \u00e8 un bastone magico di colore rosso, regalato da Nonno Son Gohan al nipote Goku. Il suo potere \u00e8 quello di potersi allungare e accorciare a piacimento, anche se non viene mai chiarito se abbia un'estensione massima o meno. Nella prima parte della storia \u00e8 l'arma preferita di Goku, che lo usa con grande abilit\u00e0. L'origine del bastone proviene dal classico della letteratura cinese \"Il viaggio in Occidente\", infatti anche Sun Wukong, il protagonista del romanzo possedeva un bastone magico con queste propriet\u00e0. Nel doppiaggio di Junior TV \u00e8 chiamato bastone Nyobo, mentre nell'edizione Mediaset viene chiamato semplicemente bastone magico. Nell'edizione Evergreen del fumetto, alla sua prima apparizione \u00e8 stato curiosamente chiamato bastone Ryui, lasciando confusi molti lettori. Quest'ultima denominazione \u00e8 semplicemente la trascrizione cinese del termine, infatti nel racconto \"Il viaggio in Occidente\" il bastone si chiama \"Ruyi jingu bang\".\nIl bastone Nyoi permette di raggiungere il Santuario del Dio della Terra partendo dalla Torre di Karin: in cima a quest'ultima si trova un foro in cui il bastone pu\u00f2 essere inserito. Una volta inserito l'oggetto si estende fino a toccare la base del Santuario, che pu\u00f2 quindi essere raggiunto arrampicandosi sul bastone stesso. Pi\u00f9 volte Goku e i suoi compagni utilizzano questo metodo per raggiungere il Santuario.\nBlue Aurum.\nIl \u00e8 un minerale prezioso che si estrae dalle miniere del pianeta Jung. Come spiega Jaco queste pietre preziose hanno la funzione di alimentatori di energia con le quali si potrebbero costruire armi di distruzione di massa, ragion per cui i criminali sono tentati di rubare il Blue Aurum a scopo di lucro.\nCapsule Hoi-Poi.\nLe \"Capsule Hoi-Poi\" (\"Capsule Hopl\u00e0\" nel doppiaggio italiano degli adattamenti animati) sono dei contenitori cilindrici delle dimensioni di una gomma da cancellare e dalla massa irrisoria nei quali \u00e8 possibile inserire del materiale azzerandone volume e massa: Nam utilizza una capsula vuota per inserirvi l'acqua necessaria a combattere la siccit\u00e0 che ha colpito il suo villaggio. Il Dr. Brief le usa per nascondervi le proprie riviste pornografiche e stando a Bulma vi possono essere rinchiusi perfino dei sottomarini.\nLe Capsule Hoi-Poi sono prodotte dalla Capsule Corporation di propriet\u00e0 del Dr. Brief, padre di Bulma.\nComando di disattivazione.\nIl \u00e8 un congegno capace di disattivare i cyborg Numero 17 e 18 rendendoli inermi inibendo le loro riserve di energia. Si presenta come un piccolo telecomando con il pulsante di disattivazione, affinch\u00e9 i due cyborg vengano disattivati il pulsante deve essere spinto in vicinanza all'obbiettivo. Ne sono stati costruiti due, il primo dal Dr. Gelo, ma gli \u00e8 stato sottrato da 17 che poi lo ha distrutto, il secondo invece viene costruito da Bulma e bench\u00e9 Crilin potesse usarlo per disattivare 18 alla fine lo distrugge non avendo il coraggio di farlo essendosi innamorato di lei.\nDispositivo di assorbimento energetico.\nIl \u00e8 uno strumento magico di propriet\u00e0 del mago Babidy. Ha l'aspetto di una teiera bianca dal lungo beccuccio, con una \"M\" marchiata. Entrando in contatto con una persona pu\u00f2 prosciugarlo di tutte le sue energie, fino a farlo crollare al suolo, infatti Yamu e Spopovitch (a cui Babidy aveva concesso il dispositivo) se ne servono per prelevare a Gohan tutta la sua forza, bench\u00e9 ci\u00f2 fosse stato facilitato dal fatto che il Kaiohshin dell'Est lo avesse immobilizzato con la sua telecinesi. L'energia che il dispositivo di assorbimento energetico ha drenato da Gohan \u00e8 servita a inibire gran parte del sigillo che teneva prigioniero Majin Bu.\nDragon Radar.\nIl , chiamato spesso radar cercasfere nell'edizione italiana dell'anime, \u00e8 un dispositivo, che viene usato da Goku e dai suoi compagni e che serve a localizzare l'esatta posizione delle sfere del drago. Il primo ad apparire \u00e8 quello costruito da Bulma: esso ha una forma simile a un orologio da taschino di colore bianco, grande quanto il palmo di una mano, dotato di uno schermo di colore verde in cui le sfere sono indicate con puntini di colore giallo. Esso \u00e8 dotato di un pulsante che se premuto permette di avere vari livelli di zoom sulla mappa visualizzata. La tecnologia del Dragon Radar di Bulma \u00e8 talmente complessa che perfino Sambee Norimaki si rivela incapace di ripararlo.\nAnche Pilaf ed il Red Ribbon sono stati capaci di costruire dei Dragon Radar: si tratta di dispositivi di grandi dimensioni e quindi intrasportabili. Il dispositivo del Red Ribbon risulta inoltre essere molto impreciso.\nIn \"Dragon Ball Super\", poi, Bulma crea una variante del Dragon Radar pi\u00f9 grande rispetto al modello precedente, e questa variante \u00e8 in grado di rintracciare le super sfere del drago nell'universo.\nNel film anche Slug fa uso di un radar cercasfere.\nKatchin.\nIl \u00e8 considerato come il materiale pi\u00f9 resistente di tutto l'universo, che solo esseri superiori come le divinit\u00e0 o gli angeli possono usare. Il Kaiohshin dell'Est proiett\u00f2 un cubo di katchin affinch\u00e9 Goku lo usasse per testare la forza della Spada Z maneggiata da Gohan, ma il materiale era troppo resistente per la spada e la sua lama si spezz\u00f2, facendo fuoriuscire l'Anziano Kaiohshin. Nel manga di \"Dragon Ball Super\", anche Zamasu si \u00e8 dimostrato capace di materializzare cubi di katchin.\nEsiste inoltre una variante di questo materiale chiamata e pi\u00f9 resistente, usata dal Gran Sacerdote per costruire la piattaforma galleggiante che fa da ring per il Torneo del Potere.\nMicro Band.\nIl \u00e8 un congegno costruito da Bulma. Apparentemente sembra un comune orologio da polso, ma premendo il pulsante sul congegno colui che lo indossa rimpicciolisce diventando piccolo quanto un topo, e ripremendo il pulsante si ritorna a statura normale. Bulma se ne serve per viaggiare sulla nuvola d'oro di Goku rimpicciolendosi, potendo stare all'interno della tunica del ragazzo. Bulma successivamente doner\u00e0 il dispositivo a Muten.\nMisuratori energetici.\nI sono dei dispositivi utilizzati dal mago Babidy e dai suoi uomini allo scopo di individuare delle fonti di energia pura necessaria per risvegliare Majin Bu. Il primo di essi appare in mano a Yamu e Spopovitch, mentre la seconda e ultima apparizione del dispositivo avviene durante la battaglia fra Goku e Yakon. L'energia rilevata viene misurata in \"kiri\".\nNuvola d'oro.\nLa , \"nuvola Kinton\" nel doppiaggio Junior TV dell'anime e \"nuvola Speedy\" nel doppiaggio Mediaset, \u00e8 una nuvoletta dorata che viene regalata dal Maestro Muten al giovane Goku. Basta chiamarla affinch\u00e9 giunga in pochi secondi dal cielo e solo le persone pure di cuore possono salirci, per questo Bulma (troppo vanitosa), Muten (troppo pervertito) e Crilin (troppo arrogante) cadono nel tentativo di sedersi; riescono a salirci, invece, Chichi, Arale e Upa. Come afferma il capo del Villaggio Jingle in passato nei pressi della zona c'erano molte nuvole, ma purtroppo non esistevano persone dall'animo abbastanza limpido da poterle montate. La nuvola che possedeva Muten proveniva da una centinaia di volte pi\u00f9 grande, posseduta a sua volta da Karin, che la don\u00f2 a Muten quando questi giunse in cima alla torre e prese l'acqua. La nuvola \u00e8 molto veloce, pi\u00f9 del pi\u00f9 potente degli aerei esistenti, e quando viene distrutta in genere basta richiamarla per farla riapparire. Quando per\u00f2 a distruggerla \u00e8 una forza di grande potenza, la nuvola scompare definitivamente. Goku perder\u00e0 la sua nuvoletta ma ne prender\u00e0 in seguito un pezzetto da quella di Karin, creandone una nuova. Viene utilizzata anche da Gohan e Goten, quindi di essa non c'\u00e8 pi\u00f9 traccia fino all'ultimo capitolo del manga, quando Goku vi fa salire Ub allontanandosi dal torneo di arti marziali. Fa l'ultima apparizione nella puntata conclusiva di \"Dragon Ball GT\".\nEsiste una variante della nuvola di colore nero, comparsa solo nell'anime, che Karin evoca per trasportare Taobaibai alla base della sua torre. La nuvola nera compare anche nel videogioco \"\", dove viene usata da Crilin e compare sulla copertina di un capitolo di \"Nekomajin\".\nPotara.\nI sono orecchini magici in possesso dei Kaiohshin e dei loro discepoli. In \"Dragon Ball Super\" viene specificato che gli orecchini Potara posseduti dai Kaiohshin attestano la loro legittima autorit\u00e0 come Dei della creazione. Quando infatti Gowasu sul pianeta Babari presta temporaneamente a Zamasu uno dei suoi orecchini Potara, Zamasu diventa a tutti gli effetti uno dei Kaiohshin del Decimo Universo, tanto da poter usare gli anelli del tempo, che solo i Kaiohshin per l'appunto possono adoperare. Lo status di Kaiohshin di Zamasu cessa poi quando lui rende l'orecchino Potara a Gowasu. La principale caratteristica di questi oggetti magici consiste per\u00f2 nel permettere a due persone di fondersi in un unico essere pi\u00f9 potente. La fusione tramite i Potara richiede che coloro che decidono di fondersi indossino un orecchino ognuno nell'orecchio opposto a quello del compagno. A differenza della fusione tramite danza di Metamor, la fusione tramite Potara \u00e8 permanente, se una delle due controparti \u00e8 un Dio (Kaiohshin) o entrambe, altrimenti dura solo un'ora. Al contrario che con la danza di Metamor, con i Potara non \u00e8 necessario che i due personaggi che si fondono abbiano livelli di combattimento simili. La fusione pu\u00f2 avvenire anche con orecchini appartenenti a set diversi.\nLa fusione coi Potara \u00e8 stata osservata nelle seguenti occasioni:\nScouter.\nLo , chiamato \"rilevatore\" nell'edizione italiana, \u00e8 uno strumento tecnologico multi-uso in dotazione all'esercito di Freezer. Il dispositivo fu inventato dagli Tsufuru, e in seguito allo sterminio della razza ad opera dei Saiyan, gli scouter diventarono parte integrante del loro equipaggiamento. Successivamente, l'uso degli apparecchi si estese anche ai membri dell'impero del tiranno Freezer, a causa della collaborazione tra quest'ultimo e i Saiyan. Lo scouter compare per la prima volta indosso a Radish. Successivamente, lo indossano anche Vegeta e Nappa, poi tutti i guerrieri facenti parte dell'impero di Freezer. Anche alcuni personaggi degli OAV di \"Dragon Ball\", quali ad esempio , utilizzano uno scouter.\nLo scouter implementa diverse funzioni: l'analisi dei livelli di combattimento, la localizzazione delle fonti di ki e la distinzione per tipologia di energia, inoltre permette di distinguere la \"reazione vitale\" di una determinata persona. Permette l'invio di registrazioni audio anche a distanze interstellari e pu\u00f2 fungere anche da cronometro.\nEsistono diverse varianti del dispositivo. Lo scouter integrato in un casco \u00e8 utilizzato dai pi\u00f9 deboli guerrieri di Freezer. Lo scouter monoculare \u00e8 il modello pi\u00f9 famoso e diffuso. Viene indossato sull'orecchio sinistro ed \u00e8 dotato di una lente semitrasparente su cui vengono visualizzati i dati. Ne esistono di vari colori: verdi, sono utilizzati dalla , Radish, Dodoria, dai membri della Squadra Ginew, da vari saiyan di infimo livello e da alcuni alieni al servizio di Freezer; blu, utilizzati da Nappa e Zarbon; rossi, utilizzati da Vegeta, Freezer, Turles e i suoi subordinati e qualche altro raro personaggio minore. Oltre che per il colore, gli scouter si distinguono per il massimo livello di combattimento rilevabile. Quello di Radish \u00e8 dotato di una soglia massima di 21.000. Quelli di Kyui e Zarbon hanno una soglia massima di 22.000. Quello di Dodoria riesce a misurare un livello pari a 24.000. Gli scouter della Squadra Ginew e di Freezer sono dotati di una soglia massima molto maggiore, infatti, i primi riescono a misurare senza problemi un livello pari a 180.000 mentre il secondo viene distrutto solo dalla massima forza di Vegeta. Anche se non sono stati mostrati, \u00e8 probabile che esistano scouter in grado di misurare una forza pari o superiore a 530\u00a0000 visto che Freezer conosce il proprio livello di combattimento. Infine, nel 14\u00b0 film di \"Dragon Ball Z\" \"\", Tarble \u00e8 dotato di uno scouter in grado di misurare il livello di combattimento di Goku allo stadio di Super Saiyan sebbene venga distrutto subito dopo la trasformazione. Sempre nello stesso film, Abo e Kado hanno uno scouter viola.\nTuttavia nel corso degli eventi di \"Dragon Ball\" gli scouter vengono man mano abbandonati.\nSenzu.\nI , chiamati \"fagioli di Balzar\" e talvolta anche \"fagioli magici\" nel doppiaggio italiano dell'anime, sono fagioli speciali che fanno riprendere completamente le forze a chi li mangia, saziando la fame e curando da ferite anche mortali in pochi secondi. I fagioli vengono coltivati dal gatto Karin (Balzar) il quale rivela che essi crescono su degli alberi. Appaiono per la prima volta nel volume 12 di \"Dragon Ball\", quando Goku scala la torre per bere l'acqua sacra che aumenta la forza di chi la beve. Poich\u00e9 Goku ha fame, Karin gli d\u00e0 un senzu, cosicch\u00e9 il ragazzo all'improvviso si sente sazio. Solo alla fine del 23\u00ba Torneo Tenkaichi verr\u00e0 reso noto da Yajirobei che non solo saziano la fame ma hanno anche incredibili poteri curativi. I senzu saranno molto utili nel seguito della storia: Karin, tramite Yajirobei, provveder\u00e0 a rifornire Goku e compagni di questi semi, che pi\u00f9 di una volta aiuteranno i guerrieri a riprendersi dalle ferite dei combattimenti. In \"Dragon Ball GT\" invece non vengono mai usati. In originale ci si riferisce spesso a loro con l'espressione \"Karin-sama no senzu\" ossia \"fagioli magici del sommo Karin\". Nel doppiaggio Dynamic Italia dei film, viene usato il termine originale \"senzu\".\nSfera di cristallo.\nLa \u00e8 un oggetto magico di cui si servono individui in possesso di poteri magici, Uranai Baba ne possiede una, \u00e8 con la sua sfera di cristallo che l'anziana donna ha trovato la sfera del drago in possesso di Pilaf permettendo a Goku di impossessarsene. Generalmente Baba usa i poteri della sfera per aiutare gli altri solo dietro pagamento, o se qualcuno sconfigge i suoi cinque combattenti. Tale sfera \u00e8 piuttosto grande, tanto che Baba la usa solitamente come mezzo di trasporto, dato che lei \u00e8 piccola di statura oltre al fatto che la sfera pu\u00f2 fluttuare. Anche il mago Babidy possiede una sfera di cristallo con la quale ha potuto osservare gli scontri dei suoi soldati contro i Saiyan. Pure i Kaiohshin sono in possesso di una sfera di cristallo con la quale possono vedere ogni angolo dell'universo.\nSfere del drago.\nLe sono degli oggetti magici che se radunati permettono l'evocazione di un drago con il potere di esaudire uno o pi\u00f9 desideri.\nSpada Z.\nLa \u00e8 una spada leggendaria conficcata in una roccia sul pianeta dei Kaiohshin. Durante l'arco di Majin Bu viene estratta da Son Gohan e da lui utilizzata durante i suoi allenamenti. Il giovane dimostr\u00f2 una notevole bravura nell'utilizzarla, nonostante il suo peso, finch\u00e9, per provarne la durezza, cerc\u00f2 di tagliare con essa un blocco di katchin, definito da Kaiohshin dell'Est il metallo pi\u00f9 duro dell'universo, provocando la rottura della spada. Tale rottura rivel\u00f2 l'Anziano Kaiohshin, il Kaiohshin di 15 generazioni precedenti, che era stato imprigionato nella spada milioni di anni prima della narrazione da una creatura molto potente, il Dio della distruzione Beerus. Costui aveva imprigionato il Kaiohshin nella spada dopo averlo battuto a duello a seguito di un battibecco avvenuto tra Dei della creazione e Dei della distruzione. Come indirettamente affermato da Gohan, il concetto della Spada Z si basa sulla leggenda della \"Spada nella roccia\".\nNella linea temporale del Trunks del futuro, invece, \u00e8 lo stesso Trunks a riuscire nell'impresa di estrarre la spada dalla roccia, e la spada viene poi distrutta durate lo scontro di Trunks con Darbula.\nTuta da battaglia.\nLa \u00e8 una tuta da combattimento utilizzata da tutti i sottoposti di Freezer. \u00c8 estremamente resistente ed elastica, al punto tale che i saiyan possono trasformarsi in scimmioni senza distruggerla. Ne esiste di vari modelli, fogge e colori e alcune di essa sono dotate di un mantello, come quelle di Re Vegeta, Re Cold e Zarbon.\nVasca di rianimazione.\nLa \u00e8 un dispositivo all'avanguardia di tecnologia aliena, abitualmente utilizzato da Freezer e dai suoi uomini quale mezzo pi\u00f9 efficace per permettere a un guerriero gravemente ferito di riprendere appieno le proprie potenzialit\u00e0. Il corpo del paziente viene immerso completamente da un fluido speciale che viene immesso dal basso in questa vasca chiusa, dotata di obl\u00f2 frontale, proteggendo naso e bocca con una mascherina e controllando i parametri vitali con degli elettrodi collegati alla testa. Quando la cura \u00e8 terminata, la spia di esecuzione si spegne e si accende quella dello stand-by. In \" si scopre che le propriet\u00e0 di tale fluido derivano da un unguento che gli originari abitanti del pianeta Plant usavano per curare rapidamente le ferite.\nNe esistono di vari modelli, che si differenziano per tempi di guarigione che dipende anche dalla prestanza fisica di chi si sottopone a questo tipo di cure. Fra i personaggi che la utilizzano ci sono: Vegeta, reduce dallo scontro sulla Terra contro Goku, dopo essersi diretto sul Freezer #79 e in una seconda occasione nella navicella di Freezer ancorata sul pianeta Namecc a seguito dello scontro con Zarbon (una volta guarito distrugge quello che era il modello pi\u00f9 avanzato all'interno della struttura); Goku, dopo lo scontro fra Ginew e Vegeta, a seguito del fatto che il capitano dell'omonima squadra si era impossessato del corpo del Saiyan logorandolo nella battaglia; infine Freezer, a seguito dello scontro finale contro Goku e prima che il suo corpo venisse parzialmente sostituito con parti bioniche, invece, sia nel film \" che nella serie \"Dragon Ball Super\", viene creata una versione pi\u00f9 aggiornata della vasca di rianimazione che \u00e8 stata capace di ricostruire perfettamente il corpo di Freezer bench\u00e9 fosse stato ridotto in tanti brandelli.\nVentaglio di Basho.\nIl \u00e8 un ventaglio magico. All'inizio della storia il castello dello Stregone del Toro \u00e8 stato avvolto dalle fiamme e l'uomo avvisa Goku che l'unico modo per spegnerlo \u00e8 utilizzare il ventaglio di Basho, in possesso del Maestro Muten. Il bambino raggiunge cos\u00ec la casa sull'isola di Muten, ma scopre che Muten ha gettato tale oggetto dopo averlo usato per un periodo come slittino. Al termine del 23\u00ba torneo Tenkaichi le fiamme avvolgono il nuovo castello di Chichi: stavolta il ventaglio \u00e8 davvero necessario per spegnere l'incendio, cos\u00ec Goku si reca nuovamente alla casa sull'isola e la tartaruga Umigame spiega a Goku e Chichi come costruire un nuovo ventaglio. Tali istruzioni si rivelano inutili e alla fine il ventaglio viene rinvenuto nella casa di un'anziana signora, che lo usava come paletta.\nMezzi di trasporto.\nCubo.\nIn \"Dragon Ball Super\" il \u00e8 un mezzo di trasporto usato delle entit\u00e0 superiori come gli Dei della distruzione o gli Angeli per i viaggi nello spazio e per spostarsi in altri universi. Il cubo \u00e8 abbastanza grande da contenere un piccolo gruppo di persone, ha una forma cubica ed \u00e8 costituito da un materiale trasparente. Si muove a straordinaria velocit\u00e0 tanto da poter raggiungere il pianeta di Beerus dalla Terra in un lasso di tempo di due ore e quarantacinque minuti. Whis se ne serve per portare Beerus, Goku e tutti i suoi amici sul pianeta dove si svolge il torneo tra i guerrieri del Sesto e del Settimo Universo. Hit ambisce ad avere il cubo, infatti prende parte al Torneo contro il Settimo Universo solo perch\u00e9 Vados gli ha promesso il cubo di Champa come ricompensa. Non \u00e8 dato sapere se tutte le divinit\u00e0 del multiverso possiedano il cubo, per ora \u00e8 certo che ne hanno una sua versione solo quelle del Sesto e del Settimo Universo.\nMacchina del tempo.\nLa \u00e8 stata creata da Bulma del futuro in un unico prototipo, modulato all'interno di una \"capsula\", e appare per la prima volta in \"Dragon Ball Z\", usata da Trunks per tornare indietro nel tempo e salvare la vita a Goku che di l\u00ec a poco sarebbe stato ucciso da una malattia cardiaca. Il figlio di Vegeta viaggia nuovamente indietro nel tempo per combattere contro gli androidi a tre anni di distanza dal viaggio precedente. Nel futuro, invece, l'androide Cell uccide Trunks e torna indietro con la macchina del tempo per assorbire i cyborg Numero 17 e 18 assenti nella propria linea temporale. Si tratta della stessa macchina del tempo, caratterizzata dalla scritta \"hope\" (speranza) incisa da Trunks.\nOgni viaggio nel passato genera una nuova linea temporale se gli eventi sono alterati. La macchina del tempo pu\u00f2 connettersi da una linea temporale all'altra in base alla configurazione con cui \u00e8 stata programmata, modificando la configurazione si accede invece a un'altra linea temporale, inoltre esiste un numero limitato di volte in cui una macchina del tempo pu\u00f2 viaggiare in una determinata linea temporale. La macchina del tempo ha una forma ovoidale, e pu\u00f2 ospitare fino a quattro persone; altri passeggeri possono \"viaggiare\" semplicemente aggrappandosi ai piedi di essa. \u00c8 alimentata da un carburante di colore blu. Al termine della saga di Trunks del futuro di \"Dragon Ball Super\", in un piccolo episodio filler intitolato \"Troppi Desideri per un Solo Drago\", Bulma chiede a Goku di recuperarle un minerale necessario per alimentare la macchina, nonostante Lord Beerus le avesse vietato di farlo. Al termine dell'episodio, il Dio della distruzione scopre lo stratagemma di Bulma e distrugge il minerale, facendo anche esplodere il laboratorio con la macchina del tempo al suo interno, impedendo cos\u00ec a tutti i membri del Settimo Universo di viaggiare nuovamente nel tempo.\nNavicella spaziale.\nLa \u00e8 un mezzo di trasporto spaziale con la quale i soldati di Freezer approdano sui pianeti da conquistare, specialmente quando non viaggiano sull'astronave madre di Freezer. \u00c8 una navicella a grandezza d'uomo, monoposto con dentro solo il sedile per il passeggero. \u00c8 completamente bianca e di forma sferica, e ha una singola porta d'ingresso circolare con un vetro rotondo. La navicelle \u00e8 fatta di un materiale molto resistente, infatti non si danneggia minimamente durante i loro violenti atterraggi sui pianeti da conquistare. All'interno di essa c'\u00e8 un computer di bordo dove vengono segnate le coordinate dell'obiettivo da raggiungere, infatti non \u00e8 possibile pilotarla in quanto la traiettoria di marcia viene programmata alla partenza. Nonostante ci\u00f2, Vegeta disponeva di un telecomando che gli permetteva di richiamare a s\u00e9 la navicella, e il telecomando tra l'altro aveva un sistema di autodistruzione incorporato, infatti Bulma premendo dei pulsanti a caso ha distrutto una delle navicelle. La navicella spaziale ha un sistema di ibernazione che rallenta le funzioni vitali dei passeggeri e permette loro di rimanere incoscienti per moltissimo tempo, anche diversi mesi.\n\u00c8 con questa navicella che Goku, ancora infante, raggiunse la Terra, infatti tra i soldati di Freezer erano soprattutto i Saiyan a fare uso di questo veicolo spaziale. Inoltre, il Dr. Brief ha modificato una di esse, trasformandola in un'astronave molto pi\u00f9 grande: \u00e8 con questa navicella modificata che Goku ha raggiunto Namecc dalla Terra.\nSpecie.\nUmani.\nI principali abitanti della Terra sono gli umani. Con l'esclusione di alcune rare stranezze (come ad esempio il terzo occhio di Tenshinhan, la mancanza di naso in Crilin, la carnagione bianca in Jiaozi o i colori bizzarri dei capelli di alcuni), gli umani di \"Dragon Ball\" sono identici a quelli reali.\nA paragone di molte altre razze presenti in \"Dragon Ball\", gli umani sono particolarmente deboli. Un solo neonato Saiyan, crescendo, sarebbe in grado di sterminare da solo tutta la popolazione terrestre. Comunque, alcuni umani sono capaci di utilizzare il ki e sono tra i pi\u00f9 forti combattenti del pianeta, ma anche questi umani sono considerevolmente pi\u00f9 deboli di altri alieni con le stesse abilit\u00e0 di manipolazione del ki.\nPer via della grandissima somiglianza tra umani e Saiyan, le due razze sono in grado di incrociarsi, generando individui di sangue misto.\nAnimali.\nOltre che dagli esseri umanoidi, l'universo di \"Dragon Ball\" \u00e8 popolato da numerosi animali antropomorfi dalle capacit\u00e0 intellettive analoghe a quelle umane. Alcuni degli esempi pi\u00f9 famosi sono Olong, Karin, Botamo, Yumba e Shu, tra l'altro molti degli D\u00e9i della distruzioni rievocano infatti creature animali antropomorfe. Ad essi si aggiungono animali non antropomorfi ma dall'intelligenza umana, quali ad esempio Pual, la tartaruga Umigame e il Pesce Oracolo.\nOltre che da animali senzienti, la Terra di \"Dragon Ball\" \u00e8 popolata dalla flora e fauna della sua controparte reale, ma ad essa vanno aggiunte alcune specie estinte, in particolar modo numerosi dinosauri.\nDemoni.\nIn \"Dragon Ball\" esistono varie creature classificabili come . Lo status di demone comunque non \u00e8 meramente \"genetico\", ma pi\u00f9 spesso \"spirituale\", infatti al momento della battaglia contro Radish Piccolo non era pi\u00f9 un demone. Come affermato pi\u00f9 volte, le anime di coloro che vengono uccisi da un demone non giungono nell'aldil\u00e0, ma sono costrette a vagare in eterno. Sembra che solo le sfere del drago abbiano il potere di riportare in vita qualcuno eliminato da un demone, infatti gli angeli e le divinit\u00e0 non hanno il potere di far risorgere coloro che sono stati uccisi dai demoni. I demoni principali apparsi nel manga sono: Akkuman, guerriero al servizio di Uranai Baba, la famiglia demoniaca generata dal Grande Mago Piccolo, Darbula, il re del regno demoniaco e Majin Bu; nella serie animata appaiono anche Garlic Jr., Janemba, Hildegarn, Gozu e Mezu, i due orchi guardiani del regno degli inferi, e la Principessa Serpente.\nEsseri artificiali.\nNell'universo di \"Dragon Ball\" sono presenti un gran numero di esseri artificiali.\nDei robot vengono impiegati dalla banda di Pilaf, dal Red Ribbon e dalla Capsule Corporation e costituiscono la maggior parte dei combattenti del Terzo Universo in \"Dragon Ball Super\". Magetta \u00e8 un robot alieno del Sesto Universo appartenente alla razza dei metalman. Nel film \"Dragon Ball Z - L'invasione di Neo Namek\" compaiono dei robot al servizio di Cooler; sono dotati di vari gadget, fra cui delle reti per intrappolare i nemici pi\u00f9 deboli e trasportarli, degli arpioni e delle mitragliatrici.\nAltri esseri artificiali sono il Sergente Metallic, l'Androide 8, Taobaibai dopo la sua ricostruzione a opera dell'Eremita della Gru, Mecha Freezer, Arale Norimaki e Atomino (entrambi personaggi di \"Dr. Slump &amp; Arale\" manga precedente di Akira Toriyama). Nel film \"Dragon Ball Z - L'invasione di Neo Namek\" compaiono i Metal Cooler, piccoli androidi al servizio di Cooler che egli utilizza come avatar al posto del suo corpo ormai distrutto. Se danneggiato, un Metal Cooler ripara il danno subito in pochi istanti rendendo la parte del corpo rigenerata pi\u00f9 potente rispetto a prima ed \u00e8 in grado di teletrasportarsi.\nUn ruolo centrale nella serie hanno i . Questi sono esseri artificiali, perlopi\u00f9 su base umana ma dalle capacit\u00e0 fisiche potenziate, creati dal Dottor Gelo. Dopo aver realizzato il Numero 16, Numero 17, Numero 18 e Numero 19, anche lo scienziato si fa trasformare in cyborg prendendo il nome di Numero 20. Numero 17, Numero 18 e Numero 20 sono stati creati su base umana tramite innesti biomeccanici, mentre Numero 16 e Numero 19 sono interamente artificiali. I modelli pi\u00f9 vecchi di cyborg, come Numero 19, possiedono una riserva di energia limitata, che devono periodicamente riempire tramite un dispositivo di assorbimento posto sui palmi delle mani. Numero 17 e Numero 18 sono invece a energia infinita, ma talmente sofisticati che non sempre obbediscono agli ordini del Dottor Gelo. \nIn \"Dragon Ball Super\" appaiono gli androidi creati da Goichi allo scopo di servirlo nel suo piano di conquista dell'universo. Hanno tutti lo stesso aspetto: alti, con la carnagione verde, con due punte sulle parti laterali del cranio, e con tre placche sulla fronte, la pi\u00f9 grande al centro. Sono dediti a coloro che identificano come \"padrone\". La loro principale abilit\u00e0, che li rende creature pericolose e temibili, \u00e8 quella di ricopiare i poteri e la forza delle persone afferrandole per il collo, le placche sulla fronte servono a memorizzare i dati raccolti, ma possono immagazzinare i dati di soli tre individui per volta, potendo disporne per un arco di tempo di mezz'ora. Oltre a ci\u00f2 le loro riserve energentiche sono illimitate. Il loro database pu\u00f2 essere usato anche per la raccolta di informazioni.\nNel film \"Dragon Ball Z - I tre Super Saiyan\", compaiono altri tre cyborg creati dal computer del Dottor Gelo: C-13, C-14 e C-15. In \"Dragon Ball GT\" il Dottor Gelo ed il Dottor Mieu creano una copia di Numero 17, che fondendosi con l'originale d\u00e0 origine al cyborg Super C-17.\nIn \"Dragon Ball GT\" vengono introdotte le , degli esseri meccanici con propriet\u00e0 organiche, quali modellare e modificare l'aspetto del proprio corpo, assorbire e integrare materiali metallici e usarli per ristrutturarsi. A differenza dei cyborg costruiti dal Dottor Gelo, le macchine mutanti possiedono un'aura percepibile. La prima macchina mutante creata \u00e8 Baby, uno tsufuru a cui \u00e8 stato impiantato il DNA del re di quel popolo. Arrivato sul pianeta M2 Baby crea il Dottor Mieu, brillante scienziato che aiuta a potenziarlo e che crea numerose altre macchine mutanti, come il Generale Lilde e la Squadra Sigma.\nRazze aliene.\nI sono alieni umanoidi, vengono da un regno sconosciuto, molti secoli prima colonizzarono vari pianeti come Namecc e Cereal. A detta dell'Anziano Kaiohshin i namecciani sono la specie pi\u00f9 onesta dell'universo ed \u00e8 per questa ragione che egli autorizz\u00f2 esclusivamente loro a fare uso delle sfere del drago, permesso concesso loro prima che la divinit\u00e0 fosse rinchiuso nella Spada Z. Dato che l'Anziano Kaiohshin \u00e8 vissuto quindici generazioni prima rispetto al Kaiohshin dell'Est e che quest'ultimo era gi\u00e0 adulto quando gli esseri umani cominciavano a camminare con due gambe ci\u00f2 rende la divinit\u00e0 e quindi i namecciani estremamente antichi.\nI namecciani sono calvi, hanno una carnagione verde con delle zone rosa sugli arti (gialle nel manga) e sono dotati di antenne e di un udito estremamente sviluppato. Nel manga \"Dragon Ball\" i namecciani possiedono quattro dita per mano, cinque negli anime e nel manga di \"Dragon Ball Super\". Il loro sangue \u00e8 viola, anche se nell'anime di \"Dragon Ball\" il sangue del Grande Mago Piccolo viene colorato di rosso. I namecciani sono in grado di sopravvivere nutrendosi della sola acqua. Ci\u00f2 \u00e8 reso possibile grazie ad uno speciale enzima. Ci\u00f2 nonostante nelle serie animate \"Dragon Ball\" e anche nel manga di \"Dragon Ball Super\" il Grande Mago Piccolo e Piccolo vengono mostrati nutrirsi di alimenti.\nI namecciani si riproducono per partenogenesi (anche se sono tutti dotati di caratteristiche maschili, fra cui la muscolatura ben definita e la voce bassa) e nascono da uova espulse dalla bocca del genitore; non sono comunque una razza molto prolifica, infatti nei diversi pianeti colonizzati sono esistiti solo trib\u00f9 di poche decine di individui. Sono capaci di rigenerare completamente parti del proprio corpo, se distrutte, e tale abilit\u00e0 viene chiamata . L'assimilazione ( o ), chiamata anche \"fusione namecciana\", \u00e8 un'abilit\u00e0 speciale dei namecciani, in cui uno di loro assorbe l'energia, la forza, i ricordi e l'intelligenza di un altro. Entrambi i partecipanti devono acconsentire di propria volont\u00e0 a fondersi in tal modo: solitamente i due scelgono che sia il corpo del pi\u00f9 forte a fare da \"ospite\", cio\u00e8 ad assimilare l'altro combattente.\n\u00c8 necessario che tra le controparti ci sia comunque il contatto fisico affinch\u00e9 avvenga l'assimilazione. Il risultato della fusione \u00e8 un nuovo essere con le capacit\u00e0 e la personalit\u00e0 di entrambi, che ha raggiunto lo stadio di Super Namecciano. Esteticamente, i super namecciani non presentano differenze con i namecciani normali, se non per il fatto che quando si \"trasformano\", la loro aura da bianca assume un colore azzurro luminoso, come mostreranno Piccolo nel combattimento contro 17 e Saonel e Pirina nel Torneo del Potere. Finora, gli unici namecciani ad aver raggiunto questo stadio sono: il figlio di Kattatsu (probabilmente l'unico ad esserlo diventato per talento naturale e non per assimilazione), Piccolo, Saonel e Pirina. Come spiega Moori questa \u00e8 una tecnica che i namecciani adoperano solo in caso di emergenza, servendosene nel corso degli anni per proteggere la loro civilt\u00e0 dalle minacce esterne.\nI namecciani del Settimo Universo che vivevano su Cereal sono stati sterminati dai Saiyan a eccezione di Monaito, mentre quelli che vivono su Namecc sono circa un centinaio, e inizialmente vivono in sei piccoli villaggi sparsi intorno al pianeta Namecc coltivando l'agissa, la specie di alberello tipica di Namecc, non per motivi alimentari, ma per ricostruire le antiche foreste del pianeta, andate distrutte a causa di un grande cataclisma. Ogni villaggio custodiva una sfera del drago ed era comandato da un anziano, il quale aveva la facolt\u00e0 di consegnarla a coloro che reputava degni. Gli anziani a loro volta dovevano ubbidienza a Guru, il quale custodiva la prima sfera di Namecc. Per i namecciani le sfere del drago erano oggetti importanti e preziosi, che loro veneravano ritenendoli divini, usati solo per omaggiare i loro guerrieri pi\u00f9 valorosi. Come rivela il Dio della distruzione Champa i namecciani le crearono dai frammenti delle super sfere del drago. Dopo la distruzione del pianeta Namecc ad opera di Freezer, i namecciani si trasferiscono su un nuovo pianeta simile all'originario, che battezzano Neo Namecc, riprendendo a vivere un'esistenza pacifica come quando vivevano sull'originale pianeta Namecc.\nI namecciani sono raggruppati in due caste: quella dei guerrieri e quella degli stregoni. I guerrieri, di cui degli esempi sono il Grande Mago Piccolo, Piccolo e Nail, crescono rapidamente, ma sono anche meno longevi. Hanno diverse abilit\u00e0 fisiche, come il sai sei, e sono in grado di allungare i loro arti o di moltiplicare le loro dimensioni. Gli stregoni, quali ad esempio Moori, Dende e Dio, sono dotati di poteri magici, come curare le ferite, e inoltre possono visitare il mondo dell'aldil\u00e0 a loro piacimento (abilit\u00e0 che \u00e8 stata mostrata da Moori e Dio). Rispetto ai guerrieri crescono molto pi\u00f9 lentamente, in modo simile agli umani, tuttavia sono molto pi\u00f9 longevi. Esisteva anche una famiglia di namecciani, denominata Famiglia del Drago (\u7adc\u65cf, \"Ry\u016bzoku\"), i cui membri erano dotati dei poteri di entrambe le caste ed erano molto pi\u00f9 potenti degli altri namecciani; furono loro a creare le sfere del drago (da cui il nome della famiglia). I membri noti della Famiglia del Drago sono Guru e il figlio di Kattatsu. Il primo, fu l'unico namecciano tanto forte da sopravvivere al cataclisma che colp\u00ec Namecc, e che in seguito lo ripopol\u00f2 da solo, mentre il secondo era il pi\u00f9 forte esponente della Famiglia del Drago. Questo figlio di Kattatsu altri non era che l'essere originale che si separ\u00f2 in Dio (dotato di alcune qualit\u00e0 di guerriero, ma soprattutto di poteri magici) e nel Grande Mago Piccolo (dotato di alcune qualit\u00e0 di stregone, ma soprattutto delle abilit\u00e0 di un guerriero). Come afferma Guru, il figlio di Kattatsu era talmente potente che solo un Super Saiyan avrebbe potuto sconfiggere un guerriero tanto geniale, e secondo Nail era talmente forte da poter superare persino la potenza di Freezer. Tale guerriero torna alla luce quando Dio si unisce a Piccolo, ricostituendo quel guerriero che, grazie alla potenza naturale di Piccolo (ben maggiore rispetto a quella del Grande Mago Piccolo), dispone di un potere superiore anche a quello di un Super Saiyan.\nAttualmente sembra che abbiano abbandonato il progresso scientifico ma, almeno prima del cataclisma che li port\u00f2 quasi all'estinzione, erano progrediti anche al livello tecnologico, cosa testimoniata dal fatto che hanno creato l'astronave con la quale il figlio di Kattatsu raggiunse la Terra. La societ\u00e0 namecciana \u00e8 pacifica: i suoi membri ricorrono alla violenza solo per autodifesa.\nI namecciani sono presenti anche nel Sesto Universo.\nI sono una specie umanoide extraterrestre. Essi sono fisicamente molto simili agli esseri umani, ma sono pi\u00f9 robusti muscolarmente rispetto all'essere umano medio e invecchiano molto pi\u00f9 lentamente rispetto allo stesso. Possiedono inoltre un'innata predisposizione al combattimento, motivo per il quale sono ritenuti un popolo guerriero, fiero e feroce. Se ridotti in fin di vita per una battaglia, dopo l'eventuale guarigione moltiplicano forza, capacit\u00e0 di resistenza agli attacchi altrui, velocit\u00e0, prontezza di riflessi ed \"energia spirituale\". I Saiyan possiedono tutti una coda scimmiesca e se osservano la luna piena hanno l'abilit\u00e0 di trasformarsi temporaneamente in Scimmioni. Alcuni guerrieri riescono a raggiungere inoltre lo stadio di , che porta con s\u00e9 un enorme incremento del livello di combattimento.\nGli sono alieni originari del pianeta Yardrat, presenti sia nel Settimo che nel Secondo Universo. Sono creature civilizzate dall'aspetto umanoide. Si presentano come creature generose e cordiali. Vestono tutti nello stesso modo, con pantaloni rosso scuro, e una maglia bianca a maniche lunghe rivestita con una piccola corazza. Sono glabri, hanno una carnagione rosa con alcuni tratti celesti sulla testa, e orecchie a punta, e sono bassi e all'apparenza hanno un fisico gracile, tra l'altro mentre gli yardratiani del Secondo Universo hanno cinque dita per mani, quello del Settimo Universo ne hanno tre oltre ad avere una pelle pi\u00f9 rugosa. Esistono diverse specie di yardratiani, o almeno nel Settimo Universo, infatti ne esiste anche un'altra categoria, ancora pi\u00f9 bassi, con occhi rotondi e con la testa ovale con una o due punte, con quattro dita per mano. Goku e Vegeta li descrivono come esseri non particolarmente forti ma dalle capacit\u00e0 interessanti, una delle loro tecniche \u00e8 il teletrasporto, che tra l'altro insegneranno a Goku, quasta tecnica (cos\u00ec come le altre) sono possibili grazie alla loro abilit\u00e0 di bilanciare il potere dello spirito con quello del corpo, e questo permette agli yardratiani di manipolare il proprio corpo in modi diversi, creando copie di loro e variando le dimensioni del corpo, inoltre possiedono anche poteri di guarigione. Agli yardratiani, stando alle loro leggi, non \u00e8 permesso viaggiare in altri mondi usando il teletrasporto. Mentre gli yardratiani del Settimo Universo non vengono considerati come una razza particolarmente forte, nel Secondo Universo Jimeze \u00e8 considerato come uno dei combattenti migliori. Goku ebbe a che fare con gli yardratiani del Settimo Universo durante la sua fuga dalla distruzione del pianeta Namecc, fatto esplodere da Freezer; la navicella su cui il saiyan viaggiava in quest'occasione, appartenente a un membro della Squadra Ginew. Goku e Vegeta sono molto rispettati nella loro civilt\u00e0 per aver eliminato la Squadra Ginew, visto che era nelle loro intenzioni conquistare Yardrat.\nGli , letteralmente \"demoni del gelo\", sono una razza aliena presente sia nel Sesto che nel Settimo Universo. Sono creature molto forti, la loro natura gli permette di sopravvivere allo spazio aperto, e pare che per istinto siano violenti, meschini e crudeli. Sono alieni umanoidi capaci di mutare forma, in alcuni casi allo scopo di aumentare la loro forza tramite metamorfosi e in altri allo scopo di controllare meglio i loro poteri usando per l'appunto trasformazioni che possano regredire il loro livello di forza. Non esiste una vera e propria descrizione che possa generalizzare il loro aspetto proprio per via della loro natura mutante, comunque sembra che in un certo qual modo alcuni loro tratti anatomici ricordino quelli dei rettili come la lunga coda, e alcuni hanno pure tre dita per piede, inoltre hanno anche delle placche sul loro corpo, specialmente una sul livello del cranio. Tutti i membri di questa razza hanno un nome che fa riferimento al freddo.\nI sono una razza aliena civilizzata, sono alieni umanoidi identici ai terrestri, differiscono solo per il colore della carnagione. Un membro della razza brench \u00e8 Jeeth, membro della Squadra Ginew e soldato di Freezer.\nI sono una razza aliena originaria del pianeta Metamor. Mai apparsi nei manga o nelle serie animate, vengono citati da Goku, che ebbe modo di conoscerli nell'aldil\u00e0. \u00c8 proprio dai metamoriani che Goku ha appreso la tecnica della fusione tramite la danza di Metamor, inventata proprio da loro. Proprio da essa si pu\u00f2 vedere, bench\u00e9 i metamoriani non siano mai apparsi, che vestivano con piccoli gilet scuri, fasce nere ai polsi e pantaloni bianchi, dato che indipendentemente da chi fa uso della danza di Metamor, i guerrieri nati dalla fusione indossano gli abiti dei metamoriani.\nGli sono una razza aliena originaria della Stanza delle Tenebre, essendo un luogo buio sono abituati a vedere anche in assenza di luce, sono alti e con una grande mole, simili a rettili antropomorfi con due corna sulla testa. Un membro della razza degli ankoku \u00e8 Yakon.\nI erano la razza indigena del pianeta Vegeta, prima che venisse colonizzato dai saiyan, ai tempi in cui portava ancora il nome di Plant. Alieni umanoidi, bassi di statura, con una carnagione viola, e la testa ovale a forma ellittica, i membri adulti di questa razza hanno due piccole protuberanze sulle guance. Indossano abiti simili a djellaba, con sopra dei ponchi. Erano un popolo pacifico, non sembra che avessero una vera e propria forma di governo, e nonostante non fossero molto progrediti a livello tecnologico, a loro va il merito di aver creato il liquido medico che viene usato nelle vasche di rianimazione adoperate dall'esercito di Freezer.\nI , originari del pianeta Tech Tech, sono una razza aliena civilizzata e progredita, hanno un aspetto umanoide, assomigliano a piccoli rotot, sono di bassa statura, con occhi neri, la loro testa \u00e8 rotonda, e hanno una carnagione chiara. Bench\u00e9 privi di naso hanno ugualmente due cavit\u00e0 nasali. Un membro di questa razza \u00e8 Gure, la moglie di Tarble, il fratello minore di Vegeta e quindi sua cognata, apparsa in \"\", inoltre altri tech tech appaiono in altre opere, come Irico, agente della Pattuglia Galattica.\nI sono una razza aliena umanoide civilizzata, originari dell'omonimo pianeta. Whis li descrive come creature buone e cordiali. L'unico Wagashi comparso nella serie \u00e8 Monaka.\nI sono una razza aliena presente nel Sesto Universo, nella Galassia 66950, e nel Settimo Univero. Come suggerisce il nome hanno le fattezze di uomini meccanici simili a robot in parte (presumibilmente) organici. Pesano oltre 1000 tonnellate. La principale peculiarit\u00e0 dei metalman \u00e8 che sono creature estremamente sensibili dal punto di vista emotivo, al minimo insulto sono in grado di cadere in un profondo stato di depressione. Gli unici rappresentanti di questa razza apparsi finora sono il guerriero Magetta, del Sesto Universo, e il criminale Quoitur del Settimo Universo.\nI sono alieni originari di Babari, pianeta del Decimo Universo. Essi hanno l'aspetto di dinosauri antropomorfi dalla carnagione arancione, e compaiono nell'episodio 55 di \"Dragon Ball Super\" e nel capitolo 17 dell'omonimo manga. Sono creature primitive e non civilizzate, particolarmente violente persino nei confronti dei loro stessi simili. Indossano abiti tipici dei cavernicoli e brandiscono clave. Zamasu pare disprezzarli a vista dato che incarnano gli aspetti delle forme di vita mortali che pi\u00f9 odia, come l'aggressivit\u00e0 e l'incapacit\u00e0 di progredire.\nGli sono una specie aliena del Settimo e del Secondo Universo. Gli Tsufuru del Settimo Universo sono comparsi e sono stati citati unicamente negli anime, mentre lo Tsufuru del Secondo Universo Zarbuto \u00e8 l'unico della sua specie ad apparire nei manga e fa il suo debutto nel manga di \"Super\". In modo analogo ai Saiyan, il cui nome \u00e8 un gioco di parole sul termine giapponese per \"verdura\", gli Tsufuru devono il loro nome ad un gioco di parole sulla frutta: infatti \"tsufuru\" \u00e8 un anagramma di , che sarebbe la traslitterazione giapponese della parola inglese \"fruits\" (\"frutta\"). Negli anime, vengono nominati per la prima volta da Re Kaioh del Nord, nell'episodio 20 di \"Dragon Ball Z\" (anche se in questa occasione nel doppiaggio italiano sono stati rinominati \"Tafli\"). La storia dei Saiyan e degli Tsufuru viene poi ripresa nell'OAV \"\", che tuttavia, come i film della serie, \u00e8 scollegato dalla trama principale. In quest'OAV la storia degli Tsufuru viene approfondita e si menziona l'esistenza del pianeta Plant, poi ripreso nella serie \"Dragon Ball GT\".\nSecondo \"Dragon Ball Z\" e \"Dragon Ball Z Gaiden\", gli Tsufuru erano una razza umanoide pacifica e molto sviluppata tecnologicamente che viveva sul pianeta Plant. Furono sterminati in una guerra civile dai barbari Saiyan, che abitavano sul loro stesso pianeta, a causa dell'enorme forza di questi ultimi, contro la quale le loro armi tecnologiche poterono ben poco. In seguito i Saiyan rinominarono il pianeta col nome di Vegeta, dal nome del loro re, e rubarono la tecnologia degli Tsufuru per esplorare lo spazio. Gli Tsufuru sono stati ideati e disegnati da Toriyama in persona, che ha anche progettato le loro caratteristiche fisiche e caratteriali, da come si pu\u00f2 leggere in una nota dello stesso autore pubblicata sul quinto Daizenshuu:\nI erano la razza aliena nativa di Cereal, a livello anatomico sono identici ai terrestri. Conosciuti soprattutto per le prodigiose capacit\u00e0 del loro occhio destro, di colore rosso, che ha un maggior raggio visivo, pu\u00f2 vedere il sistema circolatorio del sangue del corpo di una persona permettendogli di individuare i punti deboli del suo fisico, oltre a poter vedere il flusso di energia di un individuo. La loro aspettativa di vita massima \u00e8 di 200 anni. Vestivano tutti con lo stesso abbigliamento: guanti senza dita, maglia a maniche corte con sopra un gilet senza maniche, e una sciarpa. Vennero sterminati dai Saiyan, Granola \u00e8 l'unico sopravvisuto della sua specie.\nI sono la civilt\u00e0 aliena che ha colonizzato Cereal, hanno acquistato il pianeta dagli Heeters dopo che i cereliani vennero eliminati dai Saiyan. Sono umanoidi di bassa statura, il cui aspetto ricorda l'assolotto, creature genitili tecnologicamente progrediti.\nLivello di combattimento.\nIl \u00e8 un valore numerico che viene misurato con uno scouter o con un misuratore energetico e che d\u00e0 la misura della \"forza combattiva\" di un guerriero, ovvero delle sue capacit\u00e0 e delle sue possibilit\u00e0 di vittoria nella lotta. Il livello di combattimento di un guerriero \u00e8 determinato dal suo Ki. Il concetto di livello di combattimento compare nella seconda parte del manga \"Dragon Ball\" con l'introduzione di Radish, che \u00e8 il primo a misurare il livello di una persona (un contadino) con l'aiuto di uno scouter.\nCon la sola percezione del Ki, ovvero senza l'aiuto di uno strumento tecnologico, \u00e8 sempre possibile distinguere un soggetto molto forte da uno molto debole, ma non \u00e8 possibile stabilire il valore preciso della forza combattiva di un guerriero. Inoltre quelli che hanno imparato a controllare il proprio Ki sono in grado di abbassare il proprio livello di combattimento quando sono a riposo e di aumentarlo tramite la concentrazione della propria forza, in particolare durante l'attacco con colpi energetici.\nSebbene la maggior parte dei valori per i livelli di combattimento \u00e8 rivelata nel manga, alcuni di questi valori provengono dagli adattamenti animati, e altri da guide e artbook ufficiali approvati dall'autore Akira Toriyama. Nonostante l'approvazione dell'autore, alcuni dei livelli presenti nelle fonti esterne al manga si pongono in netta contraddizione con esso.\nCapsule Corporation.\nLa \u00e8 un'azienda di prodotti tecnologici di propriet\u00e0 del Dr. Brief situata nella Citt\u00e0 dell'Ovest. La sua sede funge anche da abitazione per lo scienziato, sua moglie, la loro figlia Bulma, Yamcha, Vegeta, Trunks e, per alcuni mesi, dei namecciani a seguito della distruzione di Namecc da parte di Freezer.\nVista dall'esterno, essa appare come un grande edificio di forma semisferica inserito in un prato molto curato nel quale sono presenti altre semisfere di dimensioni inferiori. L'edificio principale \u00e8 abbastanza grande da avere al suo interno un giardino nel quale il Dr. Brief da rifugio a tutti i cani, gatti e dinosauri abbandonati che trova. L'azienda produce le \"Capsule Hoi-Poi\" (\"Capsule Hopl\u00e0\" nel doppiaggio italiano degli adattamenti animati) da cui prende il nome ed anche altri prodotti, come alcuni scooter volanti (di cui almeno un modello \u00e8 adottato dalla polizia della citt\u00e0 dell'Ovest). \nNella serie animata \"Dragon Ball GT\" appare una nuova sede dell'azienda, la cui conduzione \u00e8 passata a Trunks, divenutone il presidente.\nTornei.\nTorneo Tenkaichi.\nIl \u00e8 il campionato mondiale di arti marziali della Terra. Nel doppiaggio di Junior TV \u00e8 chiamato \"Il supremo torneo di arti marziali\", mentre nell'edizione italiana Mediaset viene chiamato semplicemente \"torneo di arti marziali\". Svolta sull'isola Papaya con cadenza variabile, la manifestazione raccoglie sempre un gran numero di lottatori che, superata le iniziali fasi eliminatorie, formano un gruppo di finalisti. In tutti i tornei mostrati nel manga il numero dei combattenti ammessi alle finali \u00e8 otto o sedici. Questi si affrontano poi in una serie di scontri piramidali fino al combattimento finale che decreta in vincitore. Ci\u00f2 nonostante, a causa del ritiro della maggior parte dei finalisti, durante il 25\u00ba torneo questa regola venne meno e, su proposta di Mr. Satan venne organizzata un combattimento tutti contro tutti fra i cinque combattenti rimasti. Infine, nel 28\u00b0 e nel 29\u00ba torneo il campione in carica accede direttamente alla finale (non viene rivelato se tale modifica al regolamento sia stata implementata nel 28\u00ba torneo o in uno dei due precedenti). Nel videogioco \"\" viene mostrata un'edizione del torneo in cui \u00e8 possibile partecipare a coppie.\nLe regole sono le seguenti: perde chi cade fuori dal ring, si arrende o va K.O. L'uso di armi e/o l'uccisione dell'avversario comporta la squalifica. Oltre a ci\u00f2, durante il 21\u00ba torneo sono state introdotte due ulteriori regole: la prima \u00e8 che \u00e8 vietato utilizzare mezzi di trasporto per impedire la caduta dal ring (vietando a Son Goku di usare la nuvola d'oro a tal scopo). La seconda \u00e8 che, in caso di doppio K.O. l'incontro viene vinto dal primo combattente che, rialzatosi, dica sorridendo \"Io sono il vincitore!\".\nBattaglia al Palazzo della Sibilla.\nLa battaglia al Palazzo della Sibilla \u00e8 un \"gioco\" di intrattenimento dove Uranai Baba mette a disposizione le sue doti di chiaroveggente, per i clienti che non possono permettersi il suo onorario, a patto che sconfiggano i suoi cinque combattenti in un'esibizione di arti marziali. Gli atleti impiegati dalla donna sono vari ed in alcuni casi ella li recluta perfino dal paradiso. Gli sfidanti devono essere in cinque, la battaglia si svolge in duelli a due combattenti, uno di Uranai Baba e l'altro della controparte, vince la squadra che per prima sconfigge tutti e cinque gli elementi di quella avversaria, i match si svolgono in due ring, il primo nella zona esterna del palazzo simile a quello del Torneo Tenkaichi, il secondo \u00e8 nei sotterranei del palazzo, dove ci sono due grandi statue di demone, una di fronte all'altra, entrambe con due lunghe lingue all'infuori poste una davanti all'altra, le lingue fanno da campo di combattimento, e sotto c'\u00e8 una pozza di acido, cadendoci si rischia di morire. Non ci sono regole, si pu\u00f2 uccidere l'avversario e usare armi. Goku, Crilin, Yamcha, Puar e Upa combattono contro i guerrieri di Uranai Baba, dove Crilin viene battuto da Draculaman; facendo un'eccezione alla regola a Upa e Puar viene concesso di affrontare Draculaman in coppia e lo sconfiggono, per poi ritirarsi dalla battaglia, Yamcha batte Suke, ma viene sconfitto da Mirra, quest'ultimo poi viene battuto da Goku il quale sconfigge pure Akkuman e Son Gohan. In seguito alla vittoria la chiaroveggente usa i suoi poteri per trovare la sfera del drago che Goku stava cercando.\nCell Game.\nIl \u00e8 un torneo di arti marziali indetto da Cell per dimostrare di essere il pi\u00f9 potente del mondo. Cell viene sfidato da Mr. Satan, Son Goku e Son Gohan. Nell'adattamento animato Dragon Ball Z a questi si aggiungono Karoni e Piroshiki, due allievi di Mr. Satan che sfidano Cell prima di Satan stesso. Oltre ai combattenti sul luogo sono presenti anche gli altri guerrieri amici di Goku, l'androide \"16\" ed una troupe giornalistica. La posta in gioco, in questo caso, non \u00e8 un premio in denaro ma il destino del pianeta Terra. Durante lo scontro tra Goku e Cell, quest'ultimo decide di distruggere il ring, vedendolo come una limitazione nel duello contro il Saiyan e afferma che da quel momento il campo di battaglia sarebbe stato l'intero pianeta. Dopo che Goku si arrende, Cell genera i Cell Junior che attaccano gli altri guerrieri che stavano assistendo al torneo. In questo modo si crea una lotta senza regole, terminando cos\u00ec il vero torneo ufficiale. Alla fine il vincitore del torneo sar\u00e0 Gohan, che riuscir\u00e0 cos\u00ec a salvare le sorti della Terra. La vittoria del torneo, per\u00f2, viene attribuita a Mr. Satan, che approfittando della distrazione degli operatori televisivi, che per via dei colpi violenti non riescono a riprendere le ultime azioni del torneo, si autoproclama campione.\nTorneo dell'aldil\u00e0.\nIl , o , \u00e8 un avvenimento di arti marziali esclusivo dell'anime \"Dragon Ball Z\", che avviene a cavallo tra la saga di Cell e quella di Majin Bu. I quattro Re Kaioh, per festeggiare il loro incontro dopo molti secoli, decidono di allestire una sorta di \"torneo universale\" presentando i migliori guerrieri provenienti dai rispettivi quadranti. Il vincitore, come premio per la vittoria, potr\u00e0 allenarsi col Gran Maestro Re Kaioh senza dover attendere i consueti mille anni, come vuole la tradizione. Il torneo ha regole simili a quelle del Torneo Tenkaichi, ovvero chi cade fuori dal ring o si arrende perde l'incontro. L'avversario non pu\u00f2 venire ucciso, in quanto gi\u00e0 deceduto, inoltre \u00e8 vietato colpire i testicoli. Alla sfida prendono parte molti guerrieri dalle quattro galassie, tra cui Goku, come partecipante della galassia del Nord e Paikuhan, dalla galassia dell'Ovest. I due si incontrano in finale; il combattimento in s\u00e9 viene vinto da Goku, per\u00f2 il verdetto ufficiale \u00e8 pareggio in quanto, durante la lotta, i due inavvertitamente hanno toccato coi piedi il soffitto dell'arena senza sapere che toccare il soffitto corrispondeva a cadere dal ring. In realt\u00e0, il Gran Maestro ha cercato in tutti i modi una scusa per non allenare Goku e Paikuhan perch\u00e9, come affermato da lui stesso, erano molto pi\u00f9 potenti di lui.\nTorneo universale di arti marziali.\nIl , chiamato pi\u00f9 semplicemente \u00e8 un avvenimento di arti marziali che avviene in \"Dragon Ball Super\". Champa, il Dio della distruzione del Sesto Universo, desideroso di avere le pietanze della Terra sempre a disposizione, propone al fratello Beerus, il Dio della distruzione del Settimo Universo, di realizzare un torneo tra i guerrieri dei rispettivi universi in cui l'universo vincitore avrebbe potuto ottenere un qualunque desiderio dalle super sfere del drago. Il torneo si svolge tra cinque individui del Settimo Universo contro cinque del Sesto Universo. La squadra che rappresenta il Sesto Universo \u00e8 composta da Hit, Frost, Cabba, Botamo e Magetta, mentre il Settimo Universo ha come rappresentati Goku, Vegeta, Piccolo, Majin Bu e Monaka. Prima della lotta i dieci guerrieri devono superare un test scritto per valutare le loro capacit\u00e0 intellettive, al fine di evitare che combattano guerrieri incapaci di comprendere le regole del torneo, ma Majin Bu non supera il test, costringendo il team del Settimo Universo a combattere con soli quattro guerrieri. Il torneo si svolge in duelli tra due combattenti, uno del Sesto e uno del Settimo Universo, e vince il team che per primo sconfigge tutti i membri della squadra avversaria. Durante i match \u00e8 vietato uccidere l'avversario o usare armi; trasgredire a queste regole comporta la squalifica, anche se Vegeta ha richiesto nel caso di Frost, che aveva violato le regole, di sorvolare e di non squalificarlo. Un avversario \u00e8 sconfitto se esce fuori dal ring o non \u00e8 pi\u00f9 in grado di proseguire la lotta. Il torneo viene alla fine vinto dalla squadra di Beerus che di conseguenza ottiene le super sfere del drago. La divinit\u00e0 per\u00f2 esprime il desiderio di ricreare la Terra nell'universo del fratello, cos\u00ec che anch'egli possa assaggiare le prelibatezze del pianeta.\nTorneo di dimostrazione per Zeno.\nIl \u00e8 stato organizzato per Zeno del futuro, il quale non avendo mai assistito ad un torneo non aveva idea di cosa fosse, cos\u00ec ha chiesto alla sua controparte del presente di mostrarglielo. Sia nell'anime che nel manga di \"Dragon Ball Super\" il torneo si tiene al Palazzo dello Zeno del presente e viene fatto poco prima del Torneo del Potere. Nell'anime il torneo di dimostrazione \u00e8 organizzato dal Gran Sacerdote come un piccolo torneo amichevole tra i guerrieri mortali del Settimo e del Nono Universo. I due universi formano ciascuno una squadra di tre combattenti, ciascuno dei quali affronta un solo guerriero della squadra avversaria. Tale torneo non ha vincitori e i perdenti non subiscono punizioni, tuttavia il Gran Sacerdote rivela che se il torneo non \u00e8 di gradimento dei due Zeno essi potrebbero decidere di uccidere i partecipanti. In tale torneo non ci sono regole, infatti i combattenti possono uccidere gli avversari o usare droghe per potenziarsi, tra l'altro se cadono fuori dal ring l'incontro non termina. Gli scontri terminano solamente se i combattenti non sono pi\u00f9 in grado di combattere. Sono stati scelti il Settimo e il Nono Universo perch\u00e9 secondo la classifica di Zeno sarebbero gli universi col minor livello qualitativo medio dei mortali. Goku, Gohan e Majin Bu combattono in rappresentanza del Settimo Universo combattendo rispettivamente contro i membri del \"Trio Dangers\" Bergamo, Lavender e Basil. Il torneo viene vinto dal Settimo Universo con un punteggio di due vittorie e un pareggio. Nel manga, invece, il Grande Sacerdote fa sfidare in un incontro amichevole tutti gli Dei della distruzione, e lo scontro viene poi interrotto dal Grande Sacerdote stesso. Alla fine del torneo, inoltre, Goku e Toppo faranno un breve combattimento che nell'anime il Grande Sacerdote interrompe mentre nel manga vengono imposte delle regole, ad esempio \u00e8 vietata la tecnica della levitazione e perde il combattente che esce fuori dal ring, e Toppo sconfigge Goku vincendo il match.\nTorneo del Potere.\nIl , o Torneo della Potenza nella versione italiana del manga, \u00e8 il pi\u00f9 grande avvenimento di arti marziali presente nell'intera serie di \"Dragon Ball\". Tale torneo avviene in \"Dragon Ball Super\". Zeno, dopo aver assistito al torneo tra il Sesto e il Settimo Universo, decide di creare un torneo di arti marziali dove avrebbero combattuto tra loro tutti i dodici universi. Ogni universo avrebbe dovuto presentare una squadra di dieci combattenti che avrebbero sfidato i loro avversari in un ring a forma di trottola. Nel torneo, se una squadra viene sconfitta, l'universo della squadra viene cancellato da Zeno, insieme a tutti i suoi abitanti e ai suoi d\u00e8i con l'eccezione del suo Angelo. Tutti i partecipanti si affronteranno in una sola battle royale tutti contro tutti e una volta scaduto il tempo limite, che \u00e8 di 48 minuti, la squadra che avr\u00e0 ancora in gioco il maggior numero di combattenti vince e di conseguenza il suo sar\u00e0 l'unico universo a salvarsi, e di conseguenza tutti gli altri universi perdenti verranno distrutti. L'universo vincitore non otterr\u00e0 niente come premio, ma il guerriero in esso pi\u00f9 valoroso avr\u00e0 la possibilit\u00e0 di esprimere un desiderio con le super sfere del drago. Tutti gli Dei della distruzione, i Kaiohshin e gli Angeli di tutti gli universi assisteranno a tale torneo dalle tribune. Il torneo si terr\u00e0 in una dimensione parallela chiamata Mondo del Nulla, dove tempo e spazio non esistono e a detta del Gran Sacerdote, i combattenti potranno utilizzare appieno i loro poteri senza temere ripercussioni sull'ambiente circostante. Il Gran Sacerdote riveler\u00e0 in seguito che il Primo, Quinto, Ottavo e Dodicesimo Universo sono in realt\u00e0 esenti dal partecipare al torneo perch\u00e9 il livello qualitativo medio dei loro mortali \u00e8 molto alto, infatti Zeno ha stipulato una classifica del livello di progresso medio di tutti gli universi, e parteciperanno al torneo solo quelli che hanno un livello troppo basso. Questi universi, e cio\u00e8 il Secondo, Terzo, Quarto, Sesto, Settimo, Nono, Decimo e Undicesimo, dovevano essere tutti distrutti ma il torneo dar\u00e0 la possibilit\u00e0 a uno di loro di sopravvivere. Le regole del torneo sono simili a quelle del Torneo Tenkaichi: non si possono usare armi o sostanze potenzianti o curative, anche se \u00e8 possibile utilizzare ogni oggetto che non rientri in queste categorie, come ad esempio gli orecchini Potara. \u00c8 vietato uccidere gli avversari, e un combattente perde se viene gettato fuori dal ring. Quando un guerriero cade dal ring, comunque, viene teletrasportato sulle tribune. Inoltre il ring impedisce la tecnica della levitazione (sul ring solo gli Angeli e le divinit\u00e0 possono usare tale tecnica) e potranno dunque volare solo quei guerrieri che saranno naturalmente dotati di ali o di sistemi di propulsione. Il ring, un'enorme piattaforma galleggiante, assomiglia ad un enorme trottola, ed \u00e8 costituito da un materiale molto resistente chiamato kachi katchin. Per evitare favoritismi sul ring ogni guerriero percepir\u00e0 la gravit\u00e0 del proprio pianeta.\nIl torneo verr\u00e0 alla fine vinto dal Settimo Universo, in quanto l'ultimo guerriero rimasto sul ring sar\u00e0 C-17. Quest'ultimo otterr\u00e0 dunque le super sfere del drago e chieder\u00e0 a Super Shenron di ripristinare tutti gli universi cancellati da Zeno durante il torneo e di riportare in vita i loro abitanti e le loro divinit\u00e0. La vittoria del Settimo Universo sancir\u00e0 anche un suo avanzamento di grado nella classifica di Zeno, e dall'undicesima posizione il Settimo Universo passer\u00e0 alla decima. Alla fine dell'ultimo episodio (al momento), il Gran Consigliere rivela che Zeno sapeva che solamente un guerriero puro di cuore avrebbe potuto vincere il Torneo e, di conseguenza, se fosse stato espresso un desiderio differente da quello espresso da C-17, anche l'universo vincente sarebbe stato cancellato, rivelando cos\u00ec che in realt\u00e0 la \"cancellazione degli universi troppo deboli\" non era altro che una scusa per spingere ogni universo a dare il massimo."}
{"id": "4818465", "revid": "287204", "url": "https://it.wikipedia.org/wiki?curid=4818465", "title": "Casa di Laocoonte", "text": "La casa di Laocoonte \u00e8 una casa di epoca romana, sepolta durante l'eruzione del Vesuvio del 79 e ritrovata a seguito degli scavi archeologici dell'antica Pompei: deve il suo nome ad un ciclo di pitture ritrovate nell'atrio.\nStoria e descrizione.\nLa casa, restaurata a seguito dei danni subiti dal terremoto di Pompei del 62, venne sepolta sotto una coltre di ceneri e lapilli durante l'eruzione del Vesuvio del 79: fu poi riportata alla luce durante le esplorazioni del 1875.\nSuperate le fauci d'ingressi si accede all'atrio di tipo tuscanico, il quale presenta al centro un \"impluvium\", una pavimentazione in \"opus signinum\" con pietre bianche e lungo la parete meridionale un affresco, staccato e conservato al museo archeologico nazionale di Napoli, in parte danneggiato raffigurante la \"Morte di Laocoonte\": l'opera si completa con un fregio in giallo, decorato con figure egizie. Intorno all'atrio non si aprono altri ambienti ma solo una scala che conduceva al piano superiore e due porte, di cui una di dimensioni maggiori rispetto all'altra, che danno accesso al tablino: lungo la parete settentrionale \u00e8 stato ritrovato l'affresco di \"Polifemo ed Enea\", anch'esso conservato al museo archeologico napoletano. Dal tablino un breve corridoio conduce al giardino, con decorazioni pittoriche che riproducono un ambiente bucolico ed un larario: questo presenta due colonne senza capitello che reggono un frontone ed un timpano, al cui interno \u00e8 affrescato un uccello acquatico con ali spiegate contornate da capre, mentre la nicchia, all'interno della quale doveva trovarsi una statua di una divinit\u00e0, ha le sembianze di una conchiglia, con decorazioni pittoriche, andate perdute, riproducenti fiori, ghirlande e uccelli."}
{"id": "4818466", "revid": "183114", "url": "https://it.wikipedia.org/wiki?curid=4818466", "title": "Room", "text": ""}
{"id": "4818470", "revid": "767487", "url": "https://it.wikipedia.org/wiki?curid=4818470", "title": "La valanga dei sioux", "text": "La valanga dei sioux (\"Hiawatha\") \u00e8 un film del 1952 diretto da Kurt Neumann.\n\u00c8 un film d'avventura statunitense a sfondo romantico con Vince Edwards, Yvette Duguay, Keith Larsen e Morris Ankrum. Ambientato in Nord America nel periodo precolombiano, \u00e8 basato sul poema del 1855 \"The Song of Hiawatha\" di Henry Wadsworth Longfellow ed \u00e8 incentrato sulle vicende del guerriero nativo americano Hiawatha.\nProduzione.\nIl film, diretto da Kurt Neumann su una sceneggiatura di Daniel B. Ullman e Arthur Strawn e un soggetto di Henry Wadsworth Longfellow, fu prodotto da Walter Mirisch per la Walter Mirisch Company e girato dal 2 giugno 1952.\nDistribuzione.\nIl film fu distribuito con il titolo \"Hiawatha\" negli Stati Uniti nel dicembre 1952 al cinema dalla Allied Artists Pictures.\nAltre distribuzioni:\nPromozione.\nLa tagline \u00e8: \"The Greatest of All Warriors...The Greatest of All Indian Stories!\"."}
{"id": "4818472", "revid": "46931", "url": "https://it.wikipedia.org/wiki?curid=4818472", "title": "La valanga dei Sioux", "text": ""}
{"id": "4818473", "revid": "144796", "url": "https://it.wikipedia.org/wiki?curid=4818473", "title": "Marie Armand Patrice de Mac Mahon", "text": ""}
{"id": "4818474", "revid": "767487", "url": "https://it.wikipedia.org/wiki?curid=4818474", "title": "Blackberry Smoke", "text": "I Blackberry Smoke sono una band rock statunitense di Southern rock proveniente da Atlanta, in Georgia e attiva dagli anni 2000.\nLa band si compone di Charlie Starr (voce, chitarra), Richard Turner (basso, voce), Brit Turner (batteria), Paul Jackson (chitarra, voce) e Brandon Still (Tastiere).\nStoria.\nIl loro primo album, \"Bad Luck Ain't No Crime\", \u00e8 del 2003.\nSi sono esibiti negli Stati Uniti sia da soli che come supporto per artisti come ZZ Top e Lynyrd Skynyrd.\nSi sono esibiti in pi\u00f9 di 20 date con Zac Brown Band a livello nazionale nell'estate del 2011.\nIl 26 agosto 2012 si sono esibiti in un concerto di beneficenza chiamato \"The Boot Ride\", con il cast di Sons of Anarchy a Hollywood.\nLa band ha fatto parte dell'etichetta discografica di Zac Brown Band, la Southern Ground. Nel Novembre del 2014 ha annunciato di aver lasciato la Southern Ground e firmato per la \"Rounder Records\".\nIl 9 febbraio del 2015 esce il loro quarto album di studio \"Holding All The Roses\", prodotto dal noto discografico Brendan O'Brien, gi\u00e0 produttore di band di fama mondiale tra le quali AC/DC e Pearl Jam. Con l'uscita del nuovo album, a partire dallo stesso mese, la band ha intrapreso un tour al fianco degli ZZ Top, che ha toccato le maggiori location statunitensi. In due diversi periodi (Ottobre/Novembre 2015 e Giugno 2016) si sono esibiti in Europa soprattutto in Gran Bretagna, toccando inoltre anche Germania, Spagna, Francia, Olanda, Belgio e per la prima volta anche l'Italia suonando all'Alcatraz di Milano e al Carroponte rispettivamente in Ottobre e in Giugno, e pure al Rock in Roma presso Ippodromo le Capannelle.\nIl 14 ottobre 2016 viene pubblicato il nuovo album di studio dal titolo Like An Arrow, seguito da un tour mondiale.\nIn questo periodo la band si \u00e8 esibita al fianco dei Gov't Mule in una serie di concerti americani, tra cui quello nel bellissimo e suggestivo Red Rock Amphitheatre a Morrison alle porte di Denver (Colorado).\nCon il brano Waiting for the Thunder sono apparsi nella 7\u00aa puntata (Outlaw) della 3\u00aa stagione della serie NCIS New Orleans, andata in onda il 22 Novembre 2016 sulla tv americana."}
{"id": "4818477", "revid": "110157", "url": "https://it.wikipedia.org/wiki?curid=4818477", "title": "Campionato sudamericano di calcio femminile Under-20 2014", "text": "Il Campionato sudamericano di calcio femminile Under-20 2014, 6\u00aa edizione della competizione organizzata dalla CONMEBOL e riservata a giocatrici Under-20, si \u00e8 giocato in Uruguay tra il 12 e il 31 gennaio 2014.\nIl ha vinto il titolo per la sesta volta consecutiva e si \u00e8 qualificato, insieme al , per il Campionato mondiale di calcio femminile Under-20 2014."}
{"id": "4818479", "revid": "438678", "url": "https://it.wikipedia.org/wiki?curid=4818479", "title": "Filippo (disambigua)", "text": ""}
{"id": "4818481", "revid": "120956658", "url": "https://it.wikipedia.org/wiki?curid=4818481", "title": "Evansalus Club Padova", "text": "L'Evansalus Club Padova \u00e8 stata una societ\u00e0 polisportiva italiana attiva in numerose discipline sportive, tra cui il basket, il korfball e il tchuckball.\nStoria.\nFondata nel 1989 a Padova da Evans Bentivogli, si \u00e8 laureata Campione d'Italia di Korfball nel 2007, 2009 e 2011. Ha partecipato anche all'Europa Cup (la Champions League del Korfball). Nel 2014 la societ\u00e0 si \u00e8 sciolta nella polisportiva A.S.D. Patavium 2003, guidata dal presidente Matteo Venturini, che ne ha ereditato il titolo sportivo."}
{"id": "4818482", "revid": "598732", "url": "https://it.wikipedia.org/wiki?curid=4818482", "title": "Catacombe preelleniche di Materdei", "text": ""}
{"id": "4818483", "revid": "120956628", "url": "https://it.wikipedia.org/wiki?curid=4818483", "title": "Evans Bentivogli", "text": "\u00c8 considerato il padre del Korfball in Italia.\nBiografia.\nDiplomato all'Isef di Urbino nel 1975 e diplomato in fisiochinesiterapia; \u00e8 stato per anni professore di educazione fisica all'ITG Belzoni di Padova.\n\u00c8 stato fondatore dell'Evansalus Club Padova nel 1989 e promotore e cofondatore della polisportiva padovana Patavium 2003 insieme a Matteo Venturini.\nCon l'Evansalus Club \u00e8 stato vincitore di tre titoli italiani (nel 2007, 2009 e 2011); vanta anche la partecipazione a due edizioni di Europa Cup (la Champions League del Korfball).\nSposato aveva un figlio. \u00c8 morto il 17 dicembre 2013 all'et\u00e0 di 60 anni."}
{"id": "4818489", "revid": "599013", "url": "https://it.wikipedia.org/wiki?curid=4818489", "title": "H\u00fcrriyet G\u00fc\u00e7er", "text": ""}
{"id": "4818491", "revid": "767487", "url": "https://it.wikipedia.org/wiki?curid=4818491", "title": "Invisibility", "text": "Invisibility \u00e8 un cortometraggio muto del 1909 diretto da Lewin Fitzhamon e da Cecil M. Hepworth.\nTrama.\nUn uomo compera una polvere magica che lo rende invisibile.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di undici minuti - usc\u00ec nelle sale cinematografiche britanniche nel maggio 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818498", "revid": "827882", "url": "https://it.wikipedia.org/wiki?curid=4818498", "title": "Francesco Dillon", "text": "Biografia.\nNasce a Torino, figlio di due storici dell'arte. Trascorre l'infanzia tra Venezia e Firenze. Si diploma presso il Conservatorio Luigi Cherubini di Firenze, formandosi sotto la guida di Andrea Nannoni per il violoncello e Salvatore Sciarrino per la composizione. Successivamente si perfeziona con Amedeo Baldovino, Anner Bijlsma, Mario Brunello, David Geringas e Mstislav Rostropovich.\nNel 1993 \u00e8 tra i fondatori del Quartetto Prometeo, formazione cameristica di riconosciuta fama internazionale e vincitrice di numerosi premi e riconoscimenti (Prague Spring 1998, ARD M\u00fcnich, Bordeaux, \u201cLeone d'argento\u201d alla carriera Biennale Musica di Venezia 2012). \u00c8 inoltre membro stabile dell'ensemble Alter Ego con il quale viene regolarmente invitato nei maggiori festival di musica contemporanea in tutto il mondo. La sua passione per la musica da camera lo ha portato ad esibirsi con interpreti quali Irvine Arditti, Giuliano Carmignola, Piero Farulli, David Geringas, Veronika Hagen, Alexander Lonquich, Enrico Pace, Jean-Guihen Queyras, Rainer Schmidt, Stefano Scodanibbio.\nHa approfondito collaborazioni artistiche con i maggiori compositori contemporanei, quali: Gavin Bryars, Ivan Fedele, Luca Francesconi, Stefano Gervasoni, Philip Glass, Vinko Globokar, Sofija Gubaidulina, Jonathan Harvey, Toshio Hosokawa, Giya Kancheli, Alexander Knaifel, Bernhard Lang, Helmut Lachenmann, David Lang, Alvin Lucier, Arvo P\u00e4rt, Henri Pousseur, Steve Reich, Fausto Romitelli, Kaija Saariaho, Salvatore Sciarrino e con musicisti sperimentali di culto come Matmos, Pan Sonic, William Basinski, Philip Jeck e John Zorn.\nTra i grandi direttori con cui ha lavorato si annoverano: Claudio Abbado e Giuseppe Sinopoli. Ha inciso per etichette quali ECM, Kairos, Ricordi, Stradivarius, Die Schachtel, Sony e Touch. Dal 2010 \u00e8 direttore artistico insieme al pianista Emanuele Torquati della stagione di musica contemporanea Music@villaromana di Firenze.\nNel 2009 ha inciso in prima assoluta le Variazioni di Salvatore Sciarrino e nel 2010 la Ballata di Giacinto Scelsi, ambedue con l'Orchestra Sinfonica Nazionale della RAI diretta da Tito Ceccherini.\nIn duo con il pianista Emanuele Torquati ha realizzato tre cd di rarit\u00e0 schumanniane e l'integrale delle opere per violoncello di Franz Liszt per Brilliant Classics.\nAll'attivit\u00e0 concertistica affianca anche una continuativa esperienza didattica, compiendo le prime esperienze presso la Scuola di Musica di Fiesole (1995-2007) e tenendo master in istituzioni quali il Conservatorio di Mosca, la Pacific University (California), Untref-Buenos Aires, l'Universit\u00e0 di Manchester.\nIl violoncello utilizzato da Francesco Dillon \u00e8 un Carlo Antonio Rivolta del 1835."}
{"id": "4818503", "revid": "1873017", "url": "https://it.wikipedia.org/wiki?curid=4818503", "title": "Taikyoku Kake uke", "text": "Taikyoku Kake uke \u00e8 un kata di karate, maggiormente noto nello stile del G\u014dj\u016b-ry\u016b.\nCaratteristiche nello stile G\u014dj\u016b-ry\u016b.\nTaikyoku Kake uke \u00e8 il quinto kata di karate dello stile G\u014dj\u016b-ry\u016b.\nI kata del Goju-Ryu, che iniziano col nome taikyoku, fanno parte dei kata di base, detti Taikyoku kata.\nTaikyoku vuole dire \"primo corso/percorso\", mentre \"kake uke\" significa \"parata a gancio\".\nLa parola Taikyoku deriva dall'arte cinese del Tai Chi, ma vi \u00e8 somiglianza solo nel significato: l'idioma indica \"che ha origine dall'universo\" e viene usato per indicare qualsiasi cosa che si ritiene eterna.\nIl Taikyoku Kake uke \u00e8 stato creato da Gichin Funakoshi.\nDi solito viene eseguito per la cintura verde, assieme ad un kata intermedio (Fukyu kata): il kata Gekisai Dai Ni.\nTecniche del kata nello stile G\u014dj\u016b-ry\u016b.\nIn posizione di Sanchin Dachi si esegue il Kake Uke e si fa poi un Mae Geri e scendendo in Zenkutsu Dachi si esegue un Mae Hiji Hate.\nIl movimento del kata \u00e8 ad \"H\", movimento comune a tutti i kata Taikyoku."}
{"id": "4818504", "revid": "124739057", "url": "https://it.wikipedia.org/wiki?curid=4818504", "title": "Genoveffa De Troia", "text": "Biografia.\nL'infanzia.\nGenoveffa nasce a Lucera il 21 dicembre 1887, da Pasquale e Vincenza Terlizzi. \u00c8 la primogenita di cinque figli; dopo di lei nascono Vittorino, Giovina, Annita e Attilio. Appena nata, Genoveffa appare subito molto gracile, tanto che viene battezzata il giorno seguente e, dopo circa due mesi, riceve anche la Cresima.\nGli anni trascorsi a Lucera, dalla nascita fino all'et\u00e0 di 26 anni, sono caratterizzati da numerose sventure e da una grande miseria. Ben presto, infatti, la morte comincia a visitare la sua famiglia. All'et\u00e0 di cinque anni perde la sorella Giovina, di polmonite, di appena cinque mesi; a diciassette anni le muore anche il fratello Vittorino, pure di polmonite.\nLa povert\u00e0, poi, era di casa nella famiglia De Troia. Il padre, guardia campestre, aveva un lavoro precario e non sempre era puntuale nel pagamento del fitto, cos\u00ec la famiglia era costretta a migrare da un'abitazione all'altra. Oltre a queste prove, la vita di Genoveffa \u00e8 segnata, dall'et\u00e0 di quattro anni, dalla sofferenza fisica.\nA quest'et\u00e0, infatti, cominciano a comparire le prime piaghe, in particolare sulla gamba destra e comincia a delinearsi il suo carattere forte nell'accettare il dolore in silenzio. Da quel momento, ogni anno la mamma si recava, su un carretto, con la piccola al Santuario della Vergine Incoronata di Apricena per implorare la grazia della guarigione. Nell'ultimo viaggio, mentre \u00e8 assorta in preghiera, Genoveffa sente una voce che le dice: \"\"Tu non guarirai\". Gettatasi, allora, in ginocchio sul carretto, risponde: \"Sia fatta la volont\u00e0 di Dio\".\nInizia cos\u00ec quel cammino di adesione alla volont\u00e0 di Dio, che doveva continuare per tutta la vita, diventando, di giorno in giorno, sempre pi\u00f9 generosa. Lo spirito, sotto l'influsso della grazia di Dio, cresceva forte, mentre il corpo rimaneva gracile e malaticcio. La salute precaria non le consente di frequentare con profitto le scuole (rimarr\u00e0 analfabeta per tutta la vita).\nL'adolescenza.\nNel 1901, all'et\u00e0 di quattordici anni viene mandata presso l'Istituto delle Suore della Carit\u00e0 a Lucera, per apprendere l'arte del cucito e del ricamo. Qui passa la maggior parte del tempo in chiesa, dedicandosi alla cura degli altari. Durante le soste prolungate davanti al Tabernacolo matura il desiderio di farsi suora e di essere tutta del Signore, ma sente ancora una voce che le dice: \"Tu suora non ti farai mai\". Una certa Suor Teresa, che l'aveva presa a ben volere, le fa intendere che per lei la vita religiosa \u00e8 impossibile e che comunque si sarebbe potuta santificare anche nel mondo, offrendosi tutta a Ges\u00f9. Il Signore le stava preparando un altro cammino. Non sar\u00e0 suora, ma sar\u00e0 ugualmente di Ges\u00f9, crocifissa in un letto, nel sacrificio e nella donazione.\nLe prime sofferenze della famiglia e la povert\u00e0.\nSiamo nel 1905. In quell'anno muore il fratello Vittorino, che con il lavoro contribuiva alle necessit\u00e0 della famiglia e Genoveffa, dopo essere uscita dall'Istituto delle suore, si offre di aiutare i genitori, recandosi a Trani, dove trova lavoro come servetta presso la famiglia lucerina Perrone-Capano. Lavora fino a strapazzarsi, si ciba poco per inviare il resto ai suoi, a Lucera, ma le condizioni fisiche non le permettono neanche qui di continuare a lavorare e, dopo circa un mese, la mamma va a riprenderla e la riporta a casa. Tornata a Lucera, la povera Genoveffa, mentre soffre sempre di pi\u00f9 nel corpo per il progredire del male, si addolora per le tristissime condizioni economiche familiari. Tenta quindi di prestare servizio in casa dell'avvocato Cavalli, ma il suo fisico non regge e dopo pochi mesi ritorna a casa per mettersi definitivamente a letto. Ancora una volta sente una voce che le dice: \"Tu dal letto non ti alzerai pi\u00f9\"\".\nLa lipoidosi.\nIl male da cui \u00e8 afflitta, dapprima non ben diagnosticato, \u00e8 una malattia molto rara, incurabile a quell'epoca. Si tratta di una grave forma di lipoidosi. Con il passare degli anni il corpo diventa tutto una piaga e le ossa, soprattutto quelle del cranio e degli arti, appaiono crivellate di buchi. In mezzo a sofferenze atroci Genoveffa tutto soffre per amore di Ges\u00f9, considera ogni nuova piaga \"un dono di Ges\u00f9\". Essa appare, pi\u00f9 che distesa sul lettino, distesa sulla croce, secondo le parole di Padre Pio. Nello stesso tempo, fin dall'adolescenza \u00e8 pienamente consapevole di essere stata chiamata da Dio ad una missione del tutto speciale: soffrire per i peccati degli uomini e per la salvezza delle anime.\nIl trasferimento a Foggia.\nDopo altri anni di miseria, nel 1913 il padre trova lavoro a Foggia, presso i signori Spada, e vi trasferisce l'intera famiglia. Anche a Foggia, per\u00f2, \u00e8 costretta ad andare raminga di casa in casa, prima in due abitazioni in Corso Giannone, poi in via Giovanni Urbano. Il trasferimento a Foggia non migliora le condizioni economiche della famiglia De Troia, che, anzi, viene colpita da altri lutti. Dapprima, nel 1918, muore il fratello Attilio nell'ospedale militare di Verona, anche lui di polmonite, e poi, nel 1924, viene meno anche il padre. Genoveffa rimane sola con la madre nella pi\u00f9 squallida miseria (nel frattempo l'unica sorella rimastale, Annita, si \u00e8 sposata). Nel 1925 accade un evento determinante per la vita di Genoveffa, l'incontro con un sacerdote Cappuccino, Padre Angelico da Sarno, il quale diventa il suo padre spirituale, le trasmette lo spirito francescano e la devozione al Poverello d'Assisi, la segue fino alla morte e avvia il processo di beatificazione e canonizzazione.\nSostenuta dall'assistenza spirituale del Padre Angelico, inizia per Genoveffa un itinerario di approfondimento della sua vocazione alla sofferenza, in vista delle prove, durissime, che l'aspettano, soprattutto negli ultimi anni della vita. Nel 1931 aderisce al Terz'Ordine Francescano Secolare, che diviene per lei occasione per imparare a vivere la sua vita \"secondo la forma del Santo Vangelo\", sulle orme di S. Francesco, fino alla piena conformazione a Cristo povero e crocifisso. Per interessamento di Padre Angelico, nel 1940, Genoveffa, insieme alla madre, si trasferisce nell'ultima dimora di Via Briglia 3, l'attuale via Genoveffa De Troia, fatta acquistare da anime buone. Di qui sar\u00e0 costretta ad allontanarsi nel 1943, sfollata a Troia, a causa dei bombardamenti che colpiscono la citt\u00e0 di Foggia. A Troia muore anche la madre. Far\u00e0 ritorno a Foggia due anni pi\u00f9 tardi, nel 1945, per trascorrevi l'ultimo periodo della sua tormentata esistenza terrena, in un crescendo di sofferenze e di indicibili dolori, fino al giorno della morte.\nGli ultimi giorni e la morte.\nNegli ultimi giorni della sua vita soffriva tanto che, temendo che il dolore potesse strapparle un grido non accetto al Signore, esclamava: \"\"Perdonami, Ges\u00f9! Chiamami a Te! Dammi ancora forza di soffrire!\" Il giorno 9 dicembre 1949, il suo padre spirituale le aveva promesso di celebrare la S. Messa, ma per impegni sopraggiunti le port\u00f2 solo la S. Comunione, assicurandola che la Messa l'avrebbe celebrata il giorno dopo. Genoveffa, addolorata, disse: \"Padre, chi sa se ci arrivo\"\". il padre, allora, le rispose: \"\"Senti! Tu che mi hai sempre obbedito, non devi morire prima che non sia stata celebrata la S. Messa nella tua celletta\". Ella, con un filo di voce, rispose:\"Padre mio, obbedisco. Faccio la volont\u00e0 vostra e quella di Ges\u00f9\". La mattina del 10 dicembre fu celebrata la S. Messa ed ella apparve trasfigurata e circondata da un'aureola di luce. Trascorse l'intera giornata fra atroci sofferenze e la mattina del giorno successivo, domenica 11 dicembre, dopo aver ricevuto l'unzione degli infermi, concluse gloriosamente la sua vita terrena. Fu rivestita dell'abito di Terziaria Francescana, come ella aveva chiesto durante la vita. Alla sua morte la citt\u00e0 fu percorsa da un fremito. \"\u00c8 morta la santa\"\", si diceva. l funerali videro un grande concorso di folla, la salma rimase esposta per tre giorni nella chiesa di S. Giovanni Battista. Prima di essere tumulata, a settantadue ore dalla morte, cos\u00ec come riportato nel referto medico, le sue membra apparivano ancora flessibili e il corpo non emanava nessun cattivo odore. La fama della santit\u00e0 di Genoveffa, gi\u00e0 durante la sua esistenza terrena, travalica i confini cittadini e si diffonde rapidamente in molti luoghi di Italia e anche all'estero. Si ottengono molte grazie per sua intercessione e a distanza di soli nove anni dalla morte, il 24 novembre 1958 si apre il processo canonico di beatificazione, conclusosi, nella Diocesi di Foggia, il 25 aprile 1967. Il 7 marzo 1992 viene promulgato il Decreto sull'eroicit\u00e0 delle virt\u00f9 e le viene riconosciuto il titolo di Venerabile.\nIl 25 aprile 1965 dopo la canonica ricognizione le spoglie mortali della Venerabile, gi\u00e0 sepolte nel cimitero della citt\u00e0 presso la cappella di santa Monica vennero traslate nella chiesa dell'Immacolata di Foggia. Il giorno 1\u00ba marzo 2012 dinanzi all'Arcivescovo della Diocesi di Foggia - Bovino, Francesco Pio Tamburrino, si \u00e8 proceduto a una nuova ricognizione del corpo di Genoveffa De Troia. Il 14 ottobre dello stesso anno, con una solenne celebrazione, l'urna contenente i resti \u00e8 stata ricollocata sull'altare laterale della chiesa. Il nuovo scrigno \u00e8 stato finemente decorato dall'iconografo Paolo Orlando.\nLa celletta, luogo di apostolato e carit\u00e0.\nSfumato il sogno di farsi suora, volle che all'interno della sua ultima casa fossero innalzate delle pareti, in modo da delimitare una celletta, dove potesse pregare e soffrire. La celletta, come abitualmente viene detta, divenne luogo di apostolato. Collocata al centro di un quartiere malfamato, la presenza della \"santa\" (cos\u00ec veniva chiamata) ottenne la redenzione di molte anime. Numerosi i visitatori in cerca di sollievo materiale e spirituale. Povera, dava ai poveri. Le offerte ricevute le faceva dividere tra la chiesa parrocchiale, la cassetta del T.O.F. e la casa del fanciullo. Talvolta non mangiava e, alla domanda del perch\u00e9 facesse cos\u00ec, rispondeva: \"Ma come posso farlo, quando so che ci sono famiglie dove si soffre la fame, dove tanti genitori soffrono perch\u00e9 i loro figliuoli non hanno da mangiare?!\". Fu apostola di preghiera. Le sue intenzioni di preghiere erano universali; aveva a cuore i fanciulli, i sacerdoti, il Papa, il suo Vescovo. Intorno al suo letto fior\u00ec ben presto un stuolo di anime, di varia estrazione sociale, che si riuniva per pregare. Era suo desiderio che, dopo la sua morte, la celletta diventasse casa di preghiera. Tra i visitatori vi erano anche personaggi illustri: vescovi, ecclesiastici, persone di cultura, professionisti. Cosa aveva da dire a costoro quella povera donna avvolta nelle bende, distesa su di un letto, in un povero tugurio? Essi riconoscevano in questa creatura un segno eletto della predilezione di Dio per i poveri e i sofferenti. Genoveffa aveva il dono di saper parlare a tutti, alla gente del popolo e alle persone di livello pi\u00f9 elevato. Il suo lettuccio era diventato davvero una cattedra di amore verso Dio e gli uomini."}
{"id": "4818506", "revid": "37401", "url": "https://it.wikipedia.org/wiki?curid=4818506", "title": "Dixieland", "text": ""}
{"id": "4818507", "revid": "1873017", "url": "https://it.wikipedia.org/wiki?curid=4818507", "title": "Taikyoku Mawashi uke", "text": "Taikyoku Mawashi uke \u00e8 un kata di karate, maggiormente noto nello stile del G\u014dj\u016b-ry\u016b.\nCaratteristiche nello stile G\u014dj\u016b-ry\u016b.\nTaikyoku Mawashi uke \u00e8 il sesto kata di karate dello stile G\u014dj\u016b-ry\u016b.\nI kata del Goju-Ryu, che iniziano col nome taikyoku, fanno parte dei kata di base, detti Taikyoku kata.\nTaikyoku vuole dire \"primo corso/percorso\", mentre \"mawashi uke\" significa \"parata circolare\".\nLa parola Taikyoku deriva dall'arte cinese del Tai Chi, ma vi \u00e8 somiglianza solo nel significato: l'idioma indica \"che ha origine dall'universo\" e viene usato per indicare qualsiasi cosa che si ritiene eterna.\nIl Taikyoku Mawashi uke \u00e8 stato creato da Gichin Funakoshi.\nDi solito viene eseguito per la cintura blu, assieme ad un kata intermedio (Fukyu kata): il kata Sanchin.\nTecniche del kata nello stile G\u014dj\u016b-ry\u016b.\nIn posizione di Sanchin Dachi si eseguono il Mawashi Uke e il Morote Teisho.\nSi passa poi in Shiko Dachi 45\u00b0 e si esegue un Mawashi Hiji Hate, Ura uchi ken Tsuki, Gedan Uke e Gyaku Tsuki.\nIl movimento del kata \u00e8 ad \"H\", movimento comune a tutti i kata Taikyoku."}
{"id": "4818509", "revid": "767487", "url": "https://it.wikipedia.org/wiki?curid=4818509", "title": "Fargo - La valle dei desperados", "text": "Fargo - La valle dei desperados (\"Fargo\") \u00e8 un film del 1952 diretto da Lewis D. Collins.\n\u00c8 un western statunitense ambientato nel Territorio del Dakota con Bill Elliott, Myron Healey e Phyllis Coates.\nProduzione.\nIl film, diretto da Lewis D. Collins su una sceneggiatura e un soggetto di Jack DeWitt e Joseph F. Poland, fu prodotto da Vincent M. Fennelly per la Silvermine Productions e girato nell'Iverson Ranch a Chatsworth, Los Angeles, California, nell'aprile del 1952.\nDistribuzione.\nIl film fu distribuito con il titolo \"Fargo\" negli Stati Uniti dal 7 settembre 1952 al cinema dalla Monogram Pictures.\nAltre distribuzioni:\nPromozione.\nLe tagline sono:"}
{"id": "4818510", "revid": "400694", "url": "https://it.wikipedia.org/wiki?curid=4818510", "title": "Jerry Mantron", "text": ""}
{"id": "4818511", "revid": "93556", "url": "https://it.wikipedia.org/wiki?curid=4818511", "title": "Busti di Scipione Borghese", "text": "I busti di Scipione Borghese sono due opere di Gian Lorenzo Bernini, scolpite nel 1632 e conservate nella galleria Borghese. Ciascun busto vede raffigurato il cardinale Scipione Borghese: dopo la prima versione, ne fu scolpita una seconda per un difetto nel marmo.\nStoria e descrizione.\nFu commissionato da papa Urbano VIII, il pontefice che aveva affidato a Bernini il Baldacchino di San Pietro, cui l'artista lavorava nei medesimi anni. Il busto interrompe un periodo in cui Bernini non si era pi\u00f9 dedicato alla scultura, e segna un punto di svolta nel percorso del suo autore. Fino a quel momento, infatti, i ritratti berniniani erano stati caratterizzati da una dimensione introversa, mentre il cardinale \u00e8 rappresentato in maniera molto pi\u00f9 estroversa, presupponendo quasi \u00abl'esistenza di un osservatore\u00bb. \u00c8 \u00abun ritratto di grande immediatezza, che mira a cogliere il carattere del personaggio nella brevit\u00e0 e transitoriet\u00e0 di uno stato psicologico\u00bb.\nSembra che, a lavoro quasi ultimato, l'opera presentasse una crepa sulla fronte dell'effigiato, tanto che lo scultore ne scolp\u00ec di nascosto una copia. Secondo la testimonianza di Filippo Baldinucci, l'impresa occup\u00f2 quindici notti di indefesso lavoro, mentre il figlio di Bernini, Domenico, sostiene nella biografia del padre che il nuovo busto fu completato in appena tre giorni.\nEntrambe le versioni sono oggi conservate nella Galleria Borghese, e i restauri del 1997 hanno evidenziato con chiarezza la crepa presente nel primo dei due busti realizzati.\nL'abilit\u00e0 di Bernini sta nel diffrangere la luce per produrre straordinari effetti chiaroscurali ma soprattutto nella resa dei materiali, che restituiscono il valore tattile delle superfici scolpite.\nAlla Morgan Library di New York \u00e8 presente un disegno preparatorio dell'opera, di mano del Bernini.\nDatazione.\nUn documento risalente all'8 gennaio 1633 e conservato all'Archiovio di Stato di Modena, afferma che, \"su commissione del Pontefice, Bernini realizz\u00f2 un busto in marmo del Cardinale Borghese, per il quale fu pagato con 500 zecchini e con un diamante del valore di 150 scudi\".\nUna lettera di Fulvio Testi indirizzata il 29 gennaio 1633 al conte Francesco Fontana riferisce che il busto cost\u00f2 1.000 scudi, e che la persona rappresentata era viva.\nUn ultimo documento di Lelio Guidiccioni, datato 4 giugno 1633, accredita ulteriormente la datazione dell'opera all'anno 1632.. Negli archivi della Villa omonima \u00e8 conservata una ricevuta che attesta il pagamento di 500 scudi dalla famiglia Borghese al Bernini."}
{"id": "4818519", "revid": "1728", "url": "https://it.wikipedia.org/wiki?curid=4818519", "title": "Phallos", "text": ""}
{"id": "4818521", "revid": "1873017", "url": "https://it.wikipedia.org/wiki?curid=4818521", "title": "Gekisai Dai Ni", "text": "Gekisai Dai Ni \u00e8 un kata di karate, maggiormente noto nello stile del G\u014dj\u016b-ry\u016b.\nCaratteristiche nello stile G\u014dj\u016b-ry\u016b.\nGekisai Dai Ni \u00e8 l'ottavo kata di karate dello stile G\u014dj\u016b-ry\u016b ed il secondo dei kata intermedi (Fukyu kata).\nQuesto kata \u00e8 stato creato dal fondatore del Goju-Ryu, Chojun Myagi e significa \"distruggere (gekisai) numero (dai) due (ni)\".\nDi solito viene eseguito per la cintura verde assieme al kata Taikyoku Kake uke.\nTecniche del kata nello stile G\u014dj\u016b-ry\u016b.\nLe posizioni di questo kata sono il Sanchin Dachi, il Shiko Dachi 90\u00b0, Heiko Dachi, Zenkutsu Dachi e Musubi Dachi.\nLe tecniche sono Jodan Uke, Seiken/Gyaku Tsuki, Gedan Uke, Chudan Uke, Mae Geri, Mae Hiji Hate, Urauchi Tsuki, Shito Uchi, Kake Uke, Morote Tsuki."}
{"id": "4818525", "revid": "986213", "url": "https://it.wikipedia.org/wiki?curid=4818525", "title": "Charles Stanley, VIII conte di Derby", "text": "Biografia.\nCharles Stanley era figlio di James Stanley, VII conte di Derby e di sua moglie, Charlotte.\nCol titolo di lord Strange, prese parte alla Guerra civile inglese parteggiando per i parlamentari e dispiacendo profondamente suo padre che invece sosteneva il partito dei realisti. Dopo la sconfitta di questi ultimi, mentre si trovava in Francia, Charles seppe della cattura del padre e della sua condanna alla pena capitale nel 1651. Inutilmente cerc\u00f2 di salvare il genitore che venne decapitato a Bolton in quello stesso anno.\nSucceduto nei titoli paterni, prefer\u00ec vivere lontano dalla scena politica, disgustato sia dal comportamento dei realisti che da quello dei parlamentari che sistematicamente tradivano gli ideali per i quali il Commonwealth era stato creato. Visse in quegli anni in ritiro a Bidston Hall, nel Cheshire, garantendo comunque il proprio appoggio a George Booth, I barone Delamer durante la rivolta del 1659. Per questo suo sostegno al ritorno della legalit\u00e0, con la restaurazione monarchica dell'anno successivo gli vennero restituite le terre di famiglia sull'Isola di Man.\nDal 1666 al 1667 fu sindaco di Liverpool, dove morir\u00e0 nel 1672.\nMatrimonio.\nCharles Stanley spos\u00f2 nel 1650 Dorothea Helena Kirkhoven (m. 1674), figlia di Jehan, signore di Heenvliet, e di sua moglie, Katherine Stanhope (poi contessa di Chesterfield). Dorothea era un personaggio estremamente influente a corte in quanto si vociferava che avesse avuto una relazione extraconiugale col futuro re Carlo II d'Inghilterra dalla quale era nato addirittura un figlio.\nChares e Dorothea ad ogni modo ebbero due figli:"}
{"id": "4818526", "revid": "648716", "url": "https://it.wikipedia.org/wiki?curid=4818526", "title": "Statuti di Mortmain", "text": "Gli Statuti di Mortmain erano due decreti, del 1279 e del 1290, di Re Edoardo I del Regno d'Inghilterra volti a preservare le entrate del Regno impedendo il passaggio della terra nel possesso della Chiesa. \nIl possesso di beni di una corporazione come la Chiesa era conosciuto come manomorta.Nell'Inghilterra medievale i possedimenti feudali hanno generato imposte (sotto forma di diritto accessorio, un privilegio) sulla eredit\u00e0 o sulla concessione della tenuta fondiaria. Se un immobile era di propriet\u00e0 di un ente religioso che non pu\u00f2 morire, raggiungere la maggiore et\u00e0, o avere i beni confiscati per fellonia, queste tasse non sarebbero mai state pagate.\nGli Statuti di Mortmain erano destinati a ristabilire il divieto di donazione di terre alla Chiesa per fini di evitare gli obblighi feudali che erano stati lasciati intendere nella Magna Carta nel 1215 e specificamente definiti nella Grande Carta del 1217. Giovanni d'Inghilterra mor\u00ec poco dopo la firma della Magna Carta. Enrico III d'Inghilterra, figlio di Giovanni, non ha fatto rispettare questi divieti. Ha mostrato grande deferenza alla Chiesa. Suo figlio, Edoardo I d'Inghilterra, era interessato a ristabilire il precedente stabilito nella Magna Carta e la Grande Carta del 1217. Gli Statuti di Mortmain hanno stabilito che nessun possedimento dovesse essere concesso ad una corporazione senza l'assenso reale. Il problema delle terre della Chiesa \u00e8 persistito con la pratica dell'uso cestui que. \u00c8 alla fine cessato quando Enrico VIII d'Inghilterra nel 1536 sciolse i monasteri e confisc\u00f2 le terre della Chiesa.\nAlienazione e lo statuto del Quia Emptores.\nIn Inghilterra nei secoli XII e XIII, \u00e8 stata definita la propriet\u00e0 giuridica della terra attraverso un sistema gerarchico del possesso. Il monarca era il proprietario finale di tutte le terre nel Regno e fuori dalla sua tenuta vi erano possedimenti minori, detenuti da individui noti come \"inquilini in capite\". Ulteriori titoli di possesso si potevano creare con un processo chiamato \"sub-infeudazione\".\nI titoli di possesso della terra potevano essere alienati (cio\u00e8, il titolo poteva essere trasferito ad altri) in due modi. La \"Sostituzione\" significava che l'acquirente avrebbe preso la tenuta con i medesimi titoli di possesso e mantenuti dal Signore acquirente come il precedente. La sub-infeudazione significava che l'inquilino originale ha continuato a possedere un immobile, ma che lo stesso avrebbe creato un nuovo possedimento dipendente dalla tenuta originale.\nL'alienazione non era sempre possibile; a volte era necessario il permesso del Signore feudale. \u00c8 opinione di Pollock e Maitland che a met\u00e0 del XIII secolo, l'inquilino conduttore ha goduto di un grande potere di disporre dei suoi beni immobili con atto \"inter vivos\" (tra vivi), anche se questo \u00e8 stato oggetto di alcune restrizioni a favore del proprio Lord. Diverse opinioni sono state espresse. Coke ha considerato la tradizione inglese come una delle antiche libert\u00e0 dettate dalla consuetudine. L'inquilino conduttore ha avuto una relativa libert\u00e0 di alienare in tutto o in parte del suo patrimonio. Blackstone giunge a una conclusione diversa. \"La dottrina dei feudi\" \u00e8 iniziata con l'inalienabilit\u00e0 del feudo come punto di partenza. Pollock e Maitland credono che l'interpretazione di Coke debba essere quella pi\u00f9 valida. Entrambi i punti di vista possono essere veri. Gli studiosi moderni hanno dato pi\u00f9 peso alla legge scritta e consuetudinaria dei Normanni che esisteva a quel tempo.\nUna conseguenza della capacit\u00e0 per i proprietari di alienare i loro possedimenti era una crescita nei doni della terra alla chiesa. Il patrimonio dato in questo modo si diceva fosse un possesso in frankalmoin.\nQuando il patrimonio era tenuto col sub-infeudamento, era a detrimento dei diritti del signore (Lord) di banno. \u00c8 stato difficile o impossibile per il Signore feudale ricavarne tutti i servigi (ad esempio servit\u00f9 di cavaliere, l'affitto, l'omaggio) dai nuovi tenutari, che non avevano alcun legame con il signore. Pollock e Maitland fanno il seguente esempio: nel caso di sub-infeudazione, il vecchio inquilino \u00e8 responsabile per i servizi al Signore feudale. Se A infeuda B per mantenere il servizio di un cavaliere, e poi B infeuda C corrispondendo come un affitto una libbra di pepe per anno; B muore lasciando un erede di minore et\u00e0, A ha diritto ad una tutela (il servizio del cavaliere), ma essa varr\u00e0 molto poco; invece di avere diritto a godere della terra stessa fino a quando l'erede di B \u00e8 maggiorenne, otterr\u00e0 qualche chilo annuali di pepe. Invece di godere della terra per devoluzione dell'eredit\u00e0, egli ricever\u00e0 soltanto un affitto irrisorio.\nBracton fa l'esempio quando l'inquilino ha fatto un dono di frankalmoin - un dono della terra alla Chiesa. Una tutela non sarebbe di alcun valore. Una devoluzione ereditaria del terreno (una rivendicazione del terreno da parte del Lord feudatario) permetterebbe al proprietario di prendere il controllo del territorio. Ma l'atto di mettere i terreni in frankalmoin li fa cadere nelle mani di un gruppo di avvocati o di altri potentati che hanno concesso l'uso della terra a una organizzazione della Chiesa. Il feudatario avrebbe il controllo nominale della corporazione che mai aveva concluso un accordo di omaggio feudale. La corporazione non doveva nulla al signore. Bracton era in sintonia con questo accomodamento. Secondo lui il signore non \u00e8 realmente leso nei suoi diritti. I suoi diritti alla terra rimangono integri. \u00c8 vero che sono stati significativamente diminuiti. Aveva sofferto danni, ma non vi era stata alcuna lesione dei diritti. Bracton era del parere che un dono della terra alla Chiesa potrebbe essere annullato dagli eredi, ma non dal signore feudale.\nLo statuto di Quia Emptores, emanato nel 1290, ha confermato la capacit\u00e0 degli inquilini di alienare liberamente i loro beni per sostituzione, e si pone fine alla possibilit\u00e0 di alienazione per sub-infeudazione. Ha inoltre posto fine alla possibilit\u00e0 di ulteriori possedimenti fondiari in frankalmoin creati da chiunque se non il re.\nFrankalmoin e l'Assise di Utrum.\nI doni di terreni in frankalmoin erano destinati ad essere fatti a Dio. Bracton descrive questi come \"\"primo et principaliter\" a Dio, e solo \"secundario\"\" ai canonici o monaci o preti. Un dono, per esempio, all'Abbazia di Ramsey avrebbe preso la forma di un dono \u201ca Dio e S. Benedetto di Ramsey e l'abate Walter e i monaci di San Benedetto\u201d, o riassunto, \u201cverso Dio e la chiesa di San Benedetto di Ramsey\u201d o brevemente \u201ca Dio e S. Benedetto\u201d. Spesso il donatore rilasciava la Carta di infeudamento o qualche altro simbolo come un coltello o un altro simbolo di possesso sull'altare della chiesa. Dio era considerato il principale proprietario terriero. Bracton si avvale di diversi argomenti per avvalorare questa affermazione. Egli lascia intendere che la terra data in frankalmoin era al di fuori della sfera della mera giustizia umana.\nNegli anni successivi, la funzione del possesso in frankalmoin che ha attirato l'attenzione degli avvocati era l'assenza di qualsiasi servizio feudale che potesse essere imposta dai tribunali secolari. Sovvenzioni dalla Corona \u201cin elemosine, libere, pure e perpetue\u201d sarebbero state libere da ogni servizio feudale secolare. \nTuttavia, se veniva poi coinvolto un \"signore intermedio\", potevano essere reclamati servizi come Socage, tasse e altri servigi estratti dalla terra, in parte o in totale. I casi sono diventati cos\u00ec complicati che una assise speciale, l'\"Assise di Utrum\" \u00e8 stata istituita a met\u00e0 del XII secolo. La Giurisdizione normalmente era dei Tribunali Ecclesiastici. L\"'Assise di Ultram\", soprattutto come definito nelle Costituzioni di Clarendon del 1164, diede alla Corona la possibilit\u00e0 di chiarire le questioni difficili della propriet\u00e0 e del dovere in un tribunale laico, non-religioso. Spesso, la propriet\u00e0 era meno importante nel determinare chi ha diritto a grano, servizio di cavaliere, obblighi pecuniari per matrimonio e simili. Tali dazi sono stati definiti nel modo in cui era stata concessa la terra, e da chi nella catena feudale. Spesso la terra veniva donata a un'organizzazione della Chiesa e riaffittata al concedente per evitare i servizi feudali dovuti al Signore feudale (great lord).\nProblemi con la manomorta al tempo di Bracton.\nIl lascito di terra alla Chiesa ha avuto una storia lunga e controversa in Inghilterra. Prima dell'invasione Normanna lo stato e la Chiesa sono stati mescolati frequentemente. Il Vescovo o il sacerdote potevano anche sedere in giudizio per cause civili e penali. I Normanni hanno creato una rigida separazione tra Chiesa e Stato. Guglielmo il Conquistatore ha incoraggiato la separazione, ma fu entusiasta del ruolo della Chiesa in materia morale. Di conseguenza, ha sviluppato su due livelli il sistema giuridico: i Tribunali ecclesiastici e le Corti di Common Law. La Giurisdizione era spesso poco chiara. Uno che non riceveva un risultato soddisfacente in un tribunale poteva riportare nuovamente il caso in un altro. Frequentemente furono emesse dai tribunali di Common Law writ di divieto per impedire di depositare il caso in un Tribunale della Chiesa. Bracton considera questo un peccato per le persone che si impegnano a vivere secondo il risultato di un tribunale di Common law, solo per il deposito in un Tribunale della Chiesa.\nLa pratica di promettere di terra alla Chiesa era generalmente consentita sotto le norme di frankalmoin dopo i Normanni. C'erano due ragioni per farlo: gratitudine verso la Chiesa e per evitare vincoli feudali e doveri. Una volta che la terra era stata promessa alla Chiesa, era difficile o impossibile per il Signore feudale ottenere le sue rendite e servigi dalla terra.\nBracton fa l'esempio quando l'inquilino ha fatto un dono di frankalmoin - un dono della terra alla Chiesa. Una tutela non sarebbe di alcun valore. Una devoluzione ereditaria del terreno (una rivendicazione del terreno da parte del Lord feudatario) permetterebbe al proprietario di prendere il controllo del territorio. Ma l'atto di mettere i terreni in frankalmoin li fa cadere nelle mani di un gruppo di avvocati o di altri potentati che hanno concesso l'uso della terra a una organizzazione della Chiesa. Il feudatario avrebbe il controllo nominale della corporazione che mai aveva concluso un accordo di omaggio feudale. La corporazione non doveva nulla al signore. Bracton era in sintonia con questo accomodamento. Secondo lui il signore non \u00e8 realmente leso nei suoi diritti. I suoi diritti alla terra rimangono integri. \u00c8 vero che sono stati significativamente diminuiti. Aveva sofferto danni, ma non vi era stata alcuna lesione dei diritti. Bracton era del parere che un dono della terra alla Chiesa potrebbe essere annullato dagli eredi, ma non dal signore feudale.\nUna volta che la terra \u00e8 entrata nel controllo della Chiesa, non poteva pi\u00f9 essere devoluta. Dal momento che la Chiesa non muore mai, la terra non potrebbe mai essere ereditata o confiscata dal Signore feudale. Questo fatto \u00e8 venuto per essere conosciuto come la \u201cmano morta\u201d (mortmain). O la Chiesa era la mano della morte, o la mano del morto ancora controllava la terra da esso mesa a disposizione della Chiesa. Le azioni di persone che erano morte generazioni prima controllavano ancora la terra. Anche questo \u00e8 stato la \u201cmano morta\u201d.\nLa Magna Carta del 1217 aveva colpito certe pratiche collusive delle quali le chiese erano a conoscenza. I doni collusivi alla Chiesa (che sono stati fatti spesso al fine di eludere le servit\u00f9 feudali) sono stati vietati. Coke interpreta questo come se il suo unico effetto sia stato quello di creare un regalo eccessivo annullabile dagli eredi del donatore. Certamente non poteva essere annullato dal Signore feudale del donatore, e questo parere \u00e8 stato ribadito da Bracton. Capitolo 43: \u201cUno non si infeuda una casa religiosa e si riprendere la terra come inquilino di quella casa.\u201d La furberia perch\u00e9 ci\u00f2 sia evitato sembra essere questa: alcuni enti religiosi favoriti, per esempio i Templari, hanno privilegi reali che con parole generiche rendono libere tutte le terre che ora hanno, o in seguito acquisiscono, da molti oneri. Un uomo d\u00e0 la terra a una casa e poi diventa inquilino di quella casa, e come tale egli poi sostiene l'immunit\u00e0 da servigi in forza della carta. La concessione della terra a una corporazione religiosa libera l'inquilino dai suoi obblighi per il Signore feudale e il proprietario del terreno.\nLa Carta del 1217 non lasciava prevedere la concessione di terre alla Chiesa. Nonostante questo, re Enrico III concesse licenze (che non erano autorizzate dalla legge).\nNel Parlamento del 1258 di Oxford i baroni hanno cercato di impedire agli uomini di religione di entrare nei feudi dei conti e baroni e altri vassalli senza la loro volont\u00e0, per i quali hanno perso per sempre le loro tutele, garanzie matrimoniali, esenzioni e demanio. Nel 1259 le Disposizioni di Westminster hanno prescritto che non \u00e8 lecito per gli uomini di religione entrare nel feudo di nessuno senza la licenza del signore possessore del territorio. Le disposizioni sono state considerate legge, quindi non rigorosamente applicata a seconda di chi aveva influenza politica: baroni o re. La maggior parte delle disposizioni di Westminster sono stati ri-emanate dallo Statuto di Marlborough nel 1267, ma non quelle menzionate. Di questo possono essere state le richieste del clero che hanno avuto influenza sul re che allora stava godendo molto potere sui baroni. Lo statuto di Marlborough era stato il punto finale simbolico della seconda guerra dei baroni. L'omissione di restrizioni alla Chiesa possono essere direttamente riconducibili a Enrico III e alla sua simpatia per il clero, secondo Plucknett. Nel 1279 lo Statuto De Viris Religiosis fa riferimento alle disposizioni di Westminster come se fossero state risolte dalla legge, ed ha aggiunto un controllo sulle alienazioni effettuate in manomorta. Nessun religioso poteva acquistare terreni. Se cos\u00ec fosse accaduto, il terreno veniva confiscato a favore del signore, e lui avrebbe avuto un breve termine per sfruttare la decadenza. Se non fosse riuscito a farlo, il signore appena sopra di lui nella scala feudale avrebbe avuto una simile opportunit\u00e0. Ci\u00f2 continuando fino al re. Lo statuto non si limit\u00f2 a condannare frankalmoin, i religiosi non potevano acquisire pi\u00f9 terra, anche se erano disposti a pagare un affitto pieno. Se il signore era disposto, la terra poteva essere concessa al corpo religioso con la sua inazione. Le licenze di acquisire terreni in manomorta erano facilmente ottenute in quegli anni. Re Enrico III era in sintonia con gli enti religiosi durante il suo lungo regno. C'era stato un decreto francese simile entrato in vigore nel 1275. Enrico III aveva una reputazione di governare per decreto - facendo proclami reali sul impulso del momento. Questi erano fonte di problemi per entrambi i tribunali del tempo, secolari e della chiesa. Sforzi sono stati fatti per ridurre e limitare la sua pratica.\nRisultato degli Statuti di Mortmain.\nDurante il regno di Enrico III d'Inghilterra, la concessione di terre alle Parrocchie stava diventando pratica comune. Gli inquilini spesso erano in collusione con la chiesa per eludere i servigi feudali. La \"Grande Carta\" del 1217 conteneva la prima disposizione diretta contro questa pratica:\n\u201cNon deve essere lecito per chiunque d'ora in poi dare la sua terra a una congregazione religiosa al fine di riprendere nuovamente il possesso della stessa; n\u00e9 sar\u00e0 lecito per ogni congregazione religiosa accettare terra da qualcuno e di ritornarla a colui dal quale l'hanno ricevuta. Se qualcuno per il futuro dar\u00e0 la sua terra in questo modo ad ogni congregazione religiosa e condannato per loro, il dono deve essere annullato e la terra confiscata a beneficio del titolare della rendita.\u201d\nSono riportati diversi casi in cui il Re specificamente proib\u00ec all'inquilino di alienare a una chiesa o terreni detenuti in perpetuo dalla Corona, e presumibilmente l'equivalente di mano morta. Questi casi sono datati 1164, 1221 e 1227. Dopo il 1217, ci furono confische di terreni per il signore feudale nei casi di alienazione non autorizzata in manomorta. Enrico III concesse cospicui favori alla Chiesa e lasci\u00f2 i proclami del periodo 1215-1217 in gran parte inapplicati. La proibizione \u00e8 stata reintrodotta e resa pi\u00f9 efficace dal figlio di Enrico III, Edoardo I nello statuto del Mortmain nel 1279.\nNon era efficace. La terra poteva ancora essere lasciata alla Chiesa col meccanismo dell'uso in \"cestui que\". Questo \u00e8 descritto nell'articolo Cestui que. Enrico VII d'Inghilterra speso molte risorse nei tribunali cercando di rompere la morsa giuridica degli \"utilizzi\" da parte delle congregazioni della Chiesa. Lo Statuto degli Usi tre secoli dopo gli Statuti Mortmain avrebbe tentato, con successo solo parziale, di porre fine alla pratica dell'uso in \"cestui que\". Enrico VIII d'Inghilterra pot\u00e9 risolvere il problema una volta per tutte, sciogliendo i monasteri e confiscando tutte le terre della Chiesa."}
{"id": "4818529", "revid": "399137", "url": "https://it.wikipedia.org/wiki?curid=4818529", "title": "Statuto di Mortmain", "text": ""}
{"id": "4818530", "revid": "124874085", "url": "https://it.wikipedia.org/wiki?curid=4818530", "title": "Xiaolin Chronicles", "text": "Xiaolin Chronicles \u00e8 una serie televisiva animata statunitense e canadese creata da Christy Hui. \u00c8 una continuazione libera della serie animata \"Xiaolin Showdown\", prodotta dalla Warner Bros., ma essa non prosegue da dove era stato interrotto lo show originale. A differenza dell'originale, il cartone animato mescola l'animazione tradizionale con quella tridimensionale quando avvengono i duelli. La serie televisiva ha debuttato il 26 agosto 2013, con tre episodi fungenti da prologo; in seguito la versione completa \u00e8 andata in onda su Disney XD a partire dal 14 settembre 2013, prodotta dalla ActionFliks Media Corp e Genao Productions. Il cartone animato viene riproposto anche su Netflix in lingua originale.\nProduzione.\nProdotta interamente in Canada da Christy Hui che ritorna come produttore esecutivo, lo spettacolo \u00e8 animato in animazione 2D, eccetto per le battaglie che sono in 3D. La mostra presenta nuovi design dei personaggi e un logo leggermente modificato per la serie animata. Con l'eccezione di Tara Strong (Omi, Ping Pong) e Jennifer Hale (Katnappe, Willow), tutto l'intero cast vocale \u00e8 stato sostituito a causa del fatto che lo show \u00e8 una produzione franco-canadese e alcuni di loro sono cittadini canadesi che hanno lavorato in progetti registrati a Vancouver ed a Los Angeles. Gli Shen Gong Wu dalla serie originale dovevano essere rinominati perch\u00e9 la Warner Bros. non possedeva pi\u00f9 i titoli e diritti sui nomi.\nTrama.\nOmi, Kimiko, Raimundo e Clay sono della formazione dei Dragoni Xiaolin. A loro si sono uniti due reclute: \"Ping Pong\", fan di Omi proveniente dall'Europa che trov\u00f2 e nascose tutti gli Shen Gong Wu dalle forze malefiche nella sua patria, e \"Willow\", una misteriosa ragazza; i due competono per essere l'ufficiale guerriero tirocinante del gruppo. Successivamente per\u00f2 scopriranno che Willow \u00e8 in realt\u00e0 un'infida spia chiamata \"Shadow\", agli ordini della falsa e malefica controparte di Chase Young (che come mostrato nello show originale un tempo era un benefico guerriero Xiaolin ma divenne malefico quando l'infido Hannibal Roy Bean lo ha corrotto facendogli bere la zuppa Lao Mang Long, che dona l'eterna giovinezza ma corrompe l'anima). Lei e il falso Chase distruggono il tempio Xiaolin e rubano tutti gli Shen Gong Wu. Questo port\u00f2 i monaci ad iniziare un viaggio alla ricerca di un nuovo tempio e recuperare i restanti Shen Gong Wu, in competizione contro gli Heylin guidati dalla versione impostore di Chase Young e la vecchia nemesi Jack Spicer facendo in modo che il perfido, malvagio, crudele e corrotto Lato Heylin verrebbe ucciso dal Lato Xiaolin dopo la sconfitta di tutti i Cattivi Heylin."}
{"id": "4818538", "revid": "490801", "url": "https://it.wikipedia.org/wiki?curid=4818538", "title": "Cervino Ski Paradise", "text": ""}
{"id": "4818539", "revid": "1305772", "url": "https://it.wikipedia.org/wiki?curid=4818539", "title": "Buena Vista Social Club (disambigua)", "text": ""}
{"id": "4818540", "revid": "767487", "url": "https://it.wikipedia.org/wiki?curid=4818540", "title": "Gibby Haynes", "text": "Biografia.\nGibby Haynes \u00e8 il figlio dell'attore Jerry Haynes. Gibby ha frequentato la Trinity University studiando contabilit\u00e0 e nella scuola venne nominato studente dell'anno numerose volte ed era ammirato nel team di basket. Terminati gli studi, fonda il gruppo Butthole Surfers, gruppo noto per l'uso massiccio di musica psichedelica e per le elaborate esibizioni live. Nel gruppo, Haynes suona anche il sassofono in diversi album.\nGibby Haynes ha collaborato con i Jane's Addiction.\nHaynes e Johnny Depp hanno prodotto un mini-documentario sulla vita di John Frusciante intitolato \"Stuff\". Nel 1992, Haynes \u00e8 apparso nel primo lungometraggio dei GWAR, \"Phallus in Wonderland\" diretto da Fritz Wang e brevemente in \"Dead Man\" di Jim Jarmusch e in un cameo in \"Nowhere\" di Gregg Araki del 1997 e nello show televisivo \"Delocated\" della Adult Swim.\nLa tragedia al Viper Room.\nIl 31 ottobre 1993 Gibby Haynes stava suonando con gli P al Viper Room, noto locale hollywoodiano, insieme all'amico e attore Johnny Depp. Quella stessa sera mor\u00ec River Phoenix, giovane attore e musicista che per un'overdose perse la vita. Haynes fu cos\u00ec testimone di una morte assurda che ad oggi lo ha segnato nel profondo."}
{"id": "4818542", "revid": "1305772", "url": "https://it.wikipedia.org/wiki?curid=4818542", "title": "Tell the Truth", "text": ""}
{"id": "4818547", "revid": "486946", "url": "https://it.wikipedia.org/wiki?curid=4818547", "title": "Apostolo Filippo", "text": ""}
{"id": "4818548", "revid": "1873017", "url": "https://it.wikipedia.org/wiki?curid=4818548", "title": "Tensho", "text": "Tensho \u00e8 un kata di karate, maggiormente noto nello stile del G\u014dj\u016b-ry\u016b, del Sankukai e del Shito-Ryu.\nCaratteristiche nello stile G\u014dj\u016b-ry\u016b.\nTensho \u00e8 il decimo kata di karate dello stile G\u014dj\u016b-ry\u016b ed il quarto ed ultimo dei kata intermedi (Fukyu kata).\nQuesto kata \u00e8 stato creato dal fondatore del G\u014dj\u016b-ry\u016b, Chojun Myagi dopo aver studiato l'arte cinese del combattimento della scuola del Sud (Rokkishu), probabilmente la scuola della Gru Bianca del Fujian. Significa \u2018mani rotanti/movimento fluido delle mani'. \nDi solito viene eseguito per la cintura nera 1\u00ba dan, assieme al kata Seienchin.\nTecniche del kata nello stile G\u014dj\u016b-ry\u016b.\n\u00c8 una combinazione tra la forte tensione muscolare della respirazione ibuki e il movimento dolce e scorrevole delle mani aperte (\"ju\"), facendo provenire l'energia dal tanden. Tensho \u00e8 il kata complementare al kata Sanchin; insieme compongono la coppia Go-Ju."}
{"id": "4818553", "revid": "986213", "url": "https://it.wikipedia.org/wiki?curid=4818553", "title": "William Stanley, IX conte di Derby", "text": "Biografia.\nWilliam Stanley era il figlio primogenito di Charles Stanley, VIII conte di Derby e di sua moglie, Dorothea Helena Kirkhoven.\nAlla morte del padre nel 1672, succedette ai titoli di questo e prest\u00f2 servizio come Lord Luogotenente del Lancashire dal 1676 al 1687 e nuovamente dal 1688 al 1701, nonch\u00e9 come Lord Luogotenente del Cheshire dal 1676 al 1687.\nLord Derby spos\u00f2 lady Elizabeth Butler, figlia di Thomas Butler, conte di Ossory, nel 1673. L'unico figlio avuto dalla coppia, James Stanley, lord Strange, premor\u00ec al padre e pertanto alla morte di William nel novembre del 1702, il suo titolo secondario di barone Strange pass\u00f2 alla sua figlia primogenita Henrietta. Nella contea egli venne succeduto da suo fratello minore, James Stanley, X conte di Derby. Lady Elizabeth Butler mor\u00ec nel 1717."}
{"id": "4818561", "revid": "1873017", "url": "https://it.wikipedia.org/wiki?curid=4818561", "title": "Saifa", "text": "Saifa \u00e8 un kata di karate, maggiormente noto nello stile del G\u014dj\u016b-ry\u016b, del Sankukai e del Shito-Ryu.\nCaratteristiche nello stile G\u014dj\u016b-ry\u016b.\nSaifa \u00e8 il primo kata superiore di karate dello stile G\u014dj\u016b-ry\u016b (Kaishuu kata).\nViene tradotto con \"Schiacciare e rompere\" ma letteralmente significa strattonare e colpire attraverso tecniche di presa, un avversario che attacca. \u00c8 il primo dei kata Goju-Ryu classici creato da Ch\u014djun Miyagi. \nTecniche del kata nello stile G\u014dj\u016b-ry\u016b.\nQuesto kata \u00e8 composto principalmente da tecniche che si basano sul seguente principio: attaccare immediatamente con la mano che ha appena parato."}
{"id": "4818569", "revid": "1873017", "url": "https://it.wikipedia.org/wiki?curid=4818569", "title": "Seienchin", "text": "Seienchin \u00e8 un kata di karate, maggiormente noto nello stile del G\u014dj\u016b-ry\u016b, del Ry\u016bei-ry\u016b, del Sankukai e del Shito-Ryu.\nCaratteristiche nello stile G\u014dj\u016b-ry\u016b.\nSeienchin (oppure Seiyunchin ove conserva la scrittura cinese, o ancora Seiunchin, kanji: \u5236\u5f15\u6226; katakana: \u30bb\u30a4\u30e6\u30f3\u30c1\u30f3) \u00e8 il dodicesimo kata di karate dello stile G\u014dj\u016b-ry\u016b ed il secondo dei kata superiori (Kaishuu kata).\nSignifica \"La quiete dentro la tempesta\", invece secondo altri \u201cseguire liberamente (il cambiamento della situazione di combattimento)\u201d, o ancora \"marciare lontano in silenzio\", ma le traduzioni di questo antico kata cinese sono molteplici. Il suo nome cinese \u00e8 Seiyunchin: \"yun\" designa il movimento e \"jing\" forza o energia. Seienchin \u00e8 quindi il kata attraverso il quale si impara e si acquisisce un'energia mobile che segue adeguatamente la situazione mutevole del combattimento. \nDi solito viene eseguito per la cintura nera 1\u00b0 dan assieme al kata Tensho.\nTecniche del kata nello stile G\u014dj\u016b-ry\u016b.\nNel kata vengono usate le gambe solo per lo spostamento, non per dare calci. La tecnica delle gambe, ovvero lo spostamento, permette di assicurare una migliore efficacia alle tecniche di mano.\nCuriosit\u00e0.\nQuesto kata compare anche nel famoso film Karate Kid 3 - La sfida finale."}
{"id": "4818571", "revid": "287204", "url": "https://it.wikipedia.org/wiki?curid=4818571", "title": "Filip", "text": ""}
{"id": "4818572", "revid": "47767", "url": "https://it.wikipedia.org/wiki?curid=4818572", "title": "Filipa", "text": ""}
{"id": "4818574", "revid": "47767", "url": "https://it.wikipedia.org/wiki?curid=4818574", "title": "Felip", "text": ""}
{"id": "4818577", "revid": "47767", "url": "https://it.wikipedia.org/wiki?curid=4818577", "title": "Philippos", "text": ""}
{"id": "4818578", "revid": "287204", "url": "https://it.wikipedia.org/wiki?curid=4818578", "title": "Philippe", "text": ""}
{"id": "4818579", "revid": "1494169", "url": "https://it.wikipedia.org/wiki?curid=4818579", "title": "Phillip", "text": ""}
{"id": "4818581", "revid": "1873017", "url": "https://it.wikipedia.org/wiki?curid=4818581", "title": "Sanseru", "text": "Sanseru \u00e8 un kata di karate, maggiormente noto nello stile del G\u014dj\u016b-ry\u016b, del Ry\u016bei-ry\u016b e del Shito-Ryu.\nCaratteristiche nello stile G\u014dj\u016b-ry\u016b.\nSanseru \u00e8 il tredicesimo kata di karate dello stile G\u014dj\u016b-ry\u016b ed il terzo dei kata superiori (Kaishuu kata).\nIn caratteri cinesi Sanseru corrisponde al numero 36. Simbolicamente \u00e8 dato dal prodotto 6x6; i primi 6 numeri rappresentano gli occhi, le orecchie, il naso, la lingua, il corpo e lo spirito; i secondi 6 simbolizzano i colori, la voce, l'olfatto, il gusto, il tatto e la giustizia. Di solito viene eseguito per l'esame di cintura nera 2\u00ba dan.\nTecniche del kata nello stile G\u014dj\u016b-ry\u016b.\nIl kata \u00e8 caratterizzato dalla presenza del kansetsu geri tecnica che mira alla rottura dell'articolazione del ginocchio (\"kansetsu\" articolazioni, \"geri\" calcio) e di altri colpi \"a rompere\"."}
{"id": "4818583", "revid": "47767", "url": "https://it.wikipedia.org/wiki?curid=4818583", "title": "Filipp", "text": ""}
{"id": "4818584", "revid": "47767", "url": "https://it.wikipedia.org/wiki?curid=4818584", "title": "Felipe", "text": ""}
{"id": "4818585", "revid": "47767", "url": "https://it.wikipedia.org/wiki?curid=4818585", "title": "Philippus", "text": ""}
{"id": "4818586", "revid": "47767", "url": "https://it.wikipedia.org/wiki?curid=4818586", "title": "Philipp", "text": ""}
{"id": "4818587", "revid": "47767", "url": "https://it.wikipedia.org/wiki?curid=4818587", "title": "Philippa", "text": ""}
{"id": "4818588", "revid": "47767", "url": "https://it.wikipedia.org/wiki?curid=4818588", "title": "Philipa", "text": ""}
{"id": "4818594", "revid": "1573940", "url": "https://it.wikipedia.org/wiki?curid=4818594", "title": "Halichoeres rubrovirens", "text": "Halichoeres rubrovirens \u00e8 un pesce di acqua salata appartenente alla famiglia Labridae.\nDistribuzione e habitat.\nProviene dalle barriere coralline del sud est dell'oceano Atlantico, in particolare da Trindade e Martim Vaz. Nuota tra i 6 e i 25 m di profondit\u00e0, soprattutto dove abbondano Corallinales, solitamente quindi sui fondali rocciosi.\nDescrizione.\nPresenta un corpo allungato, compresso lateralmente, con la testa dal profilo leggermente appuntito. I giovani sono prevalentemente gialli o arancioni, a volte rossastri, mentre gli adulti hanno una colorazione violacea e verde, a macchie irregolari soprattutto sulla testa. La pinna caudale non \u00e8 biforcuta, mentre la pinna dorsale e la pinna anale sono basse e lunghe, dello stesso colore del corpo. La lunghezza massima registrata \u00e8 di 23.1 cm.\nBiologia.\nComportamento.\nGli esemplari giovanili formano gruppi insieme a esemplari di \"Thalassoma noronhanum\".\nRiproduzione.\n\u00c8 oviparo e la fecondazione \u00e8 esterna. Non ci sono cure nei confronti delle uova."}
{"id": "4818597", "revid": "986213", "url": "https://it.wikipedia.org/wiki?curid=4818597", "title": "James Stanley, X conte di Derby", "text": "Biografia.\nJames Stanley era il figlio secondogenito di Charles Stanley, VIII conte di Derby e di sua moglie, Dorothea Helena Kirkhoven.\nInizi\u00f2 la sua carriera politica alla Camera dei Comuni come parlamentare per la costituente di Clitheroe nel 1685, manetenendo tale sede sino al 1689, e quindi passando a quella di Preston dal 1689 al 1690 e poi quella del Lancashire dal 1695 al 1702. In quest'ultimo anno succedette a suo fratello maggiore, morto senza eredi sopravvissutigli, al titoo di conte di Derby ed entr\u00f2 cos\u00ec a far parte della Camera dei Lords. Nel 1706 il conte di Derby venne ammesso nel Privy Council e venne nominato Cancelliere del Ducato di Lancaster, posizione che mantenne sino al 1710, divenendo in seguito Capitano dello Yeomen della Guardia dal 1715 al 1723. Prest\u00f2 inoltre servizio come Lord Luogotenente del Lancashire tra il 1702 ed il 1710 e nuovamente nel 1714 e nel 1736. Nel 1732 succedette ad una sua pronipote nel titolo di Barone Strange gi\u00e0 appartenuto alla sua famiglia.\nLord Derby spos\u00f2 Mary Morley, dalla quale per\u00f2 non ebbe figli e quando questi mor\u00ec nel febbraio del 1736, la baron\u00eca Strange pass\u00f2 al suo primo cugino James Murray, II duca di Atholl, mentre la contea paterna pass\u00f2 ad un suo lontano parente, Edward Stanley, XI conte di Derby."}
{"id": "4818602", "revid": "47767", "url": "https://it.wikipedia.org/wiki?curid=4818602", "title": "Mika (disambigua)", "text": ""}
{"id": "4818604", "revid": "125779766", "url": "https://it.wikipedia.org/wiki?curid=4818604", "title": "Cristiano Augusto I di Schleswig-Holstein-Sonderburg-Augustenburg", "text": "Serv\u00ec come prevosto del capitolo della cattedrale di Amburgo. In seguito, divent\u00f2 governatore dell'isola danese di Als, poi generale di fanteria e colonnello delle guardie reali in Danimarca. Nel 1731, successe allo zio Ernesto Augusto, che era morto senza figli.\nMatrimonio e figli.\nSpos\u00f2 Frederikke Louise (1699-1744), figlia del conte Christian Gyldenlove di Danneskiold-Sams\u00f8e. Ebbero i seguenti figli:"}
{"id": "4818617", "revid": "247222", "url": "https://it.wikipedia.org/wiki?curid=4818617", "title": "Italian X-Rays", "text": "Italian X-Rays \u00e8 il quattordicesimo album della Steve Miller Band, pubblicato dalla Capitol Records nel novembre del 1984."}
{"id": "4818618", "revid": "729019", "url": "https://it.wikipedia.org/wiki?curid=4818618", "title": "Isola di Ratones Grande", "text": "L'isola di Ratones Grande si trova nell'Oceano Atlantico, sul litorale meridionale del Brasile, fra l'isola di Santa Catarina e il continente , nella baia Nord della prima. Essa fa parte della municipalit\u00e0 di Florian\u00f3polis. Si trova vicino all'isola di Ratones Pequeno, pi\u00f9 piccola, e si trova non lontano dalla foce del rio Ratones, al quale le due isole hanno dato il nome.\nEssa ospita una fortezza, Santo Ant\u00f4nio de Ratones.\nEtimologia.\nL'origine del suo nome \u00e8 attribuita a Juan D\u00edaz de Sol\u00eds, navigatore ed esploratore al servizio della corona di Spagna, che sbarc\u00f2 sull'isola di Santa Catarina per la prima volta nel 1514, a quell'epoca conosciuta con il nome di \u00ab Meiembipe \u00bb e popolata solo da indigeni. Alla vista delle due isole, egli le chiam\u00f2 \"Raton Grande\" e \"Raton Peque\u00f1o\" (Gran topo e Piccolo topo) a causa della loro forma allungata sulle acque marine. L'insieme delle due isole prese quindi il nome di \"islas de los Ratones\", il che porta al loro attuale nome in lingua portoghese."}
{"id": "4818621", "revid": "729019", "url": "https://it.wikipedia.org/wiki?curid=4818621", "title": "Edward Stanley, XI conte di Derby", "text": "Biografia.\nEdward Stanley era il figlio di Thomas Stanley, IV baronetto e di sua moglie, Elizabeth Patten.\nAlla morte del padre gli succedette come baronetto nel 1714. La sua famiglia era denominata \"Stanley di Bickerstaffe\", ed era discendente da sir James Stanley, fratello minore di Thomas Stanley, II conte di Derby.\nNel 1723 venne nominato Alto Sceriffo del Lancashire e successivamente nel 1727 venne eletto alla camera dei Comuni inglese per la costituente del Lancashire, sede che mantenne sino al 1736 quando, come unico parente prossimo di James Stanley, X conte di Derby, venne chiamato a succedergli come undicesimo conte, prendendo quindi sede nella Camera dei Lords. Dal 1741 al 1757 e nuovamente dal 1771 al 1776 prest\u00f2 servizio come Lord Luogotenente del Lancashire.\nLord Derby spos\u00f2 Elizabeth Hesketh, figlia di Robert Hesketh, nel 1714. Alla sua morte l'XI conte di Derbu venne succeduto da suo nipote Edward, dal momento che suo figlio James Smith-Stanley, lord Strange, gli era premorto. Sua figlia, Lady Charlotte Stanley, spos\u00f2 il generale John Burgoyne. Un suo pronipote, Edward Smith-Stanley, XIV conte di Derby, sar\u00e0 per ben tre volte Primo Ministro del Regno Unito."}
{"id": "4818624", "revid": "1632387", "url": "https://it.wikipedia.org/wiki?curid=4818624", "title": "Pariah's Child", "text": "Pariah's Child \u00e8 l'ottavo album del gruppo musicale finlandese Sonata Arctica, pubblicato il 28 marzo 2014 dalla Nuclear Blast."}
{"id": "4818625", "revid": "484362", "url": "https://it.wikipedia.org/wiki?curid=4818625", "title": "Lamu (arcipelago)", "text": "Lamu (in swahili \"visiwa cha Lamu\") \u00e8 un arcipelago situato nell'Oceano Indiano, a breve distanza dalla costa del Kenya, nella Provincia Costiera. Prende il nome dalla citt\u00e0 e dall'isola principale. La sua formazione si deve all'accumulo di sedimenti alla foce di alcuni fiumi come il Dodori e il Duldul e conta una cinquantina di isole e isolotti, per lo pi\u00f9 disabitati. La superficie totale \u00e8 di 595 chilometri quadrati.\nLe isole principali sono Pate, Manda e Lamu; tra le altre ci sono Kiwayu e Ndau, le uniche minori abitate permanentemente, Uvondo, Shindambwe, Ndau Pate e Manda Toto."}
{"id": "4818630", "revid": "819238", "url": "https://it.wikipedia.org/wiki?curid=4818630", "title": "Stazione di Ponzano Magra", "text": "La stazione di Ponzano Magra, conosciuta anche semplicemente come \"Ponzano\", \u00e8 una fermata ferroviaria senza traffico posta sulla linea Santo Stefano di Magra-Sarzana, parte della ferrovia Pontremolese. Serviva il centro abitato di Ponzano Magra, frazione del comune di Santo Stefano di Magra.\nStoria.\nL'impianto venne attivato come fermata il 1\u00ba ottobre 1899, due anni dopo l'apertura del tracciato ferroviario lungo 7,085 chilometri tra Santo Stefano di Magra e Sarzana, a sua volta inaugurato il 9 agosto 1897, della linea Pontremolese. Venne quindi trasformata in stazione e, durante gli anni novanta, nuovamente declassata a fermata.\nIl 27 luglio 1999, con lo spostamento a nord (verso Arcola) del raccordo settentrionale con la linea Tirrenica, il traffico viaggiatori sulla linea venne sospeso. Il giorno 31 luglio 2003, cessata la circolazione del residuo traffico merci ancora esistente, la fermata (cos\u00ec come l'intera tratta) perse definitivamente il traffico.\nStrutture e impianti.\nL'impianto possiede un fabbricato viaggiatori, perfettamente conservato e adibito ad abitazione privata, un fabbricato per i servizi igienici e un piccolo parcheggio di scambio.\nLa fermata dispone di un binario servito da una banchina. In passato ne possedeva un secondo, servito da un piano di carico, raccordato con il primo in entrambi i sensi di marcia. A seguito della chiusura il segnalamento e linea aerea vennero rimossi mentre venne lasciato intatto l'armamento.\nLa fermata, in passato, fungeva anche da capolinea per la ferrovia industriale a scartamento ridotto di che partiva dall'impianto e terminava nello stabilimento della ex Ceramica Vaccari (circa 700\u00a0m dalla stazione, dove erano ubicate le fornaci). Alla fine degli anni sessanta il servizio fu soppresso e convertito in autotrasporto. I binari della tratta sono stati smantellati ma parte di questi sono ancora visibili nei pressi del cancello che permetteva l'accesso agli ex stabilimenti.\nSulla sua seconda banchina \u00e8 presente una struttura dismessa, costruita a scopo industriale. Essa era adibita all'accantonamento delle ceramiche provenienti dagli stabilimenti Vaccari e, fino al 1992, erano presenti anche altri due tronchini dotati di elettrificazione che terminavano sotto di essa."}
{"id": "4818633", "revid": "729019", "url": "https://it.wikipedia.org/wiki?curid=4818633", "title": "Lamu (isola)", "text": "Lamu \u00e8 un'isola dell'arcipelago omonimo del Kenya. La citt\u00e0 vecchia di Lamu, maggiore centro abitato dell'isola, \u00e8 uno degli insediamenti Swahili meglio conservati dell'Africa orientale. La citt\u00e0 \u00e8 costruita in pietra corallina e legno di mangrovia ed \u00e8 caratterizzata dalle semplici strutture arricchite da elementi come cortili interni, verande e porte di legno riccamente intagliate."}
{"id": "4818637", "revid": "1514393", "url": "https://it.wikipedia.org/wiki?curid=4818637", "title": "Antiche chiese di Palmi", "text": ""}
{"id": "4818647", "revid": "1305772", "url": "https://it.wikipedia.org/wiki?curid=4818647", "title": "Manners (album)", "text": "Manners \u00e8 il primo album discografico del gruppo musicale statunitense Passion Pit, pubblicato nel maggio 2009.\nIl primo singolo estratto \u00e8 stato \"The Reeling\", pubblicato pochi giorni prima la pubblicazione del disco. Hanno fatto seguito \"To Kingdome Come\" e \"Little Secrets\".\nUn'edizione \"deluxe\" dell'album, pubblicata nell'aprile 2010, contiene due tracce in versione acustica e una cover di \"Dreams\" dei Cranberries."}
{"id": "4818650", "revid": "767487", "url": "https://it.wikipedia.org/wiki?curid=4818650", "title": "La grande avventura del generale Palmer", "text": "La grande avventura del generale Palmer (\"Denver and Rio Grande\") \u00e8 un film del 1952 diretto da Byron Haskin.\n\u00c8 un western statunitense con Edmond O'Brien, Sterling Hayden, Dean Jagger, Kasey Rogers e Lyle Bettger. \u00c8 incentrato sulle vicende della costruzione Denver and Rio Grande Western Railroad, fondata nel 1870. Il personaggio principale, Jim Vesser (O'Brien) e i suoi lavoratori cercano di costruire una parte della linea ferroviaria attraverso le Montagne Rocciose ma i loro rivali cercano di fermarli.\nProduzione.\nIl film, diretto da Byron Haskin su una sceneggiatura di Frank Gruber, fu prodotto da Nat Holt tramite la Nat Holt Productions e girato nei pressi della Denver and Rio Grande Western Railroad a Durango, in Colorado, da fine giugno all'inizio di agosto 1951.\nDistribuzione.\nIl film fu distribuito con il titolo \"Denver and Rio Grande\" negli Stati Uniti nel giugno 1952 al cinema dalla Paramount Pictures.\nAltre distribuzioni:\nCritica.\nSecondo il Morandini il film \u00e8 \"uno dei tanti film d'avventure sulle lotte tra le compagnie ferroviarie nella seconda met\u00e0 del secolo scorso\".\nPromozione.\nLa tagline \u00e8: \"TWO FIGHTING RAILROAD CREWS BATTLE FOR THE ONLY RIGHT OF WAY!\"."}
{"id": "4818652", "revid": "46931", "url": "https://it.wikipedia.org/wiki?curid=4818652", "title": "Denver and Rio Grande", "text": ""}
{"id": "4818653", "revid": "729019", "url": "https://it.wikipedia.org/wiki?curid=4818653", "title": "Arcipelago di Bazaruto", "text": "L'arcipelago di Bazaruto \u00e8 situato nell'oceano Indiano, a breve distanza dalla costa del Mozambico, nella provincia di Inhambane.\nIl gruppo di cinque isole principali si allunga per circa 55 chilometri da nord a sud a una quindicina di chilometri dal continente. Le isole principali sono, in ordine di grandezza: Bazaruto, Benguerra, Magaruque, Santa Carolina e Bangue."}
{"id": "4818655", "revid": "767487", "url": "https://it.wikipedia.org/wiki?curid=4818655", "title": "Gossamer (album)", "text": "Gossamer \u00e8 il secondo album discografico del gruppo musicale statunitense Passion Pit, pubblicato nel luglio 2012.\nIl primo singolo estratto \u00e8 stato \"Take a Walk\", pubblicato nel maggio 2012. Hanno fatto seguito \"I'll Be Alright\" (giugno 2012), \"Constant Conversations\" (luglio 2012) e \"Carried Away\" (gennaio 2013)."}
{"id": "4818656", "revid": "1305772", "url": "https://it.wikipedia.org/wiki?curid=4818656", "title": "Time Tunnel", "text": "Time Tunnel \u00e8 un videogioco di avventura dinamica per Commodore 64 pubblicato da US Gold nel 1985.\nTrama.\nL'avventura inizia all'interno della magione di un vecchio gnomo situata in una foresta nel centro della Scandinavia. Secondo la tradizione degli gnomi, quando un re giunge all'et\u00e0 di 350 anni, occorre eleggere un successore. Il giocatore impersona lo gnomo che, avendo l'et\u00e0 di 114 anni, \u00e8 il primo per poter aspirare al trono di re. Per raggiungere questo obiettivo deve per\u00f2 raccogliere sette pagine di un testo che sono state sparse da un malvagio ciclope in varie epoche storiche. Soltanto dopo essere entrato in possesso di tutte le pagine ed averne decifrato il testo sar\u00e0 possibile ottenere il potere magico necessario a liberare gli gnomi intrappolati negli alberi della foresta dagli spiriti e diventare cos\u00ec il re.\nModalit\u00e0 di gioco.\nLo gnomo si muove all'interno di diverse schermate con visuale in prospettiva o di profilo, collegate tra loro da porte e altri passaggi, e ha la possibilit\u00e0 di raccogliere e depositare oggetti.\nScopo del gioco \u00e8 viaggiare nelle varie epoche storiche al fine di rintracciare le sette pagine, ciascuna delle quali \u00e8 collocata in una determinata epoca. Per fare ci\u00f2 occorre prima attivare una macchina del tempo situata nella magione dello gnomo accendendo il fuoco del camino. Una volta fatto ci\u00f2 \u00e8 possibile viaggiare nelle seguenti epoche:\nPer ottenere le pagine occorre risolvere alcuni enigmi e superare determinati ostacoli. \u00c8 inoltre possibile accedere all'inventario degli oggetti posseduti, rappresentato come una stanza in cui lo gnomo si muove normalmente, premendo per alcuni secondi il tasto fuoco del joystick; inizialmente si possiede una torcia che risulta indispensabile in alcuni punti del gioco per illuminare luoghi bui.\nNella confezione originale del gioco \u00e8 possibile rintracciare alcuni consigli su come risolvere gli enigmi che si presentano nel corso del gioco."}
{"id": "4818658", "revid": "88740", "url": "https://it.wikipedia.org/wiki?curid=4818658", "title": "Persecuzione dei cristiani sotto Marco Aurelio", "text": "Durante il regno dell'imperatore Marco Aurelio si verificarono diversi episodi di persecuzione di cristiani, non tutti direttamente riconducibili alla volont\u00e0 del Principe.\nAnche se, prima di diventare imperatore, Marco Aurelio segu\u00ec la linea indulgente degli imperatori Adriano e Antonino Pio (e la continu\u00f2 nei confronti dei culti ammessi), \u00e8 elencato dalla storiografia cristiana tra i persecutori, insieme a Nerone, Domiziano, Diocleziano, Galerio, Valeriano e Decio. Per la verit\u00e0, intorno al 155, anche sotto Antonino Pio, mor\u00ec martire il vescovo di Smirne Policarpo, come narrato in Atti ritenuti attendibili.\nMolti disordini si verificarono sotto il regno di Marco Aurelio, segnato da epidemie, carestie e invasioni. Pi\u00f9 volte le folle in questi anni diedero la caccia ai cristiani, ritenuti responsabili di tutto, e i martiri furono numerosi. Eusebio ricorda tra gli altri l'apologeta e filosofo Giustino, condannato in un processo presieduto da Quinto Giunio Rustico, maestro di Marco, in qualit\u00e0 di Prefetto dell'Urbe. A questo periodo risale anche un'invettiva dell'altro maestro dell'imperatore, Marco Cornelio Frontone, che accusa i seguaci della nuova religione di infanticidio, suscitando reazioni anticristiane in Asia e nelle Gallie.\nRilievo della persecuzione antonina.\nChe la persecuzione sia attestata sotto il regno di Marco Aurelio, fomentata dall'odio eccitato del popolo, \u00e8 testimoniato dalle apologie rivolte all'imperatore da parte di Atenagora, Melitone, Apollinare Claudio e Milziade, nonch\u00e9 dagli illustri mart\u00ecri di Giustino a Roma, e di un gruppo di cristiani a \"Lugdunum\" (fra i quali il vescovo Fotino e la vergine Blandina), mentre in Oriente perirono Publio di Atene e il vescovo di Laodicea, Sagari.\nSecondo la \"Historia Augusta\", nel 177 Marco Aurelio emise un editto, con il quale ordin\u00f2 sacrifici pubblici e riti purificatori per ottenere la protezione degli d\u00e8i contro un'invasione barbarica giunta fino ad Aquileia. Il rifiuto dei cristiani di praticare tali sacrifici provoc\u00f2 una violenta reazione popolare, la cui colpa non \u00e8 per\u00f2 attribuibile all'imperatore. \nLa questione legale.\nAnche se non fu emanato un vero editto, pot\u00e9 avere valore di legge un rescritto imperiale del 176, che minacciava di esilio la nobilt\u00e0 romana e di morte i plebei che insistessero a diffondere nuovi culti. I processi contro i cristiani si svolgevano inoltre in base alla normativa vigente dal tempo di Traiano (rescritto di Traiano del 112), a partire da denunce individuali e senza ricerca d'ufficio.\nI martiri di Lione.\nL'unica eccezione all'applicazione delle norme traianee si ebbe in occasione del processo lionese del 177, durante il quale il legato della Gallia Lugdunense ag\u00ec, su disposizione dell'imperatore che avrebbe inteso calcare la mano contro i cristiani, in deroga dall'editto traianeo, non attenendosi al divieto della ricerca d'ufficio e riservando ugualmente la condanna anche agli apostati (per i quali era previsto il perdono). \nNel V libro della sua \" Storia Ecclesiastica \", sempre Eusebio di Cesarea riporta i brani principali della \"Lettera delle chiese di Vienne e di Lione alle chiese dell'Asia e della Frigia\", in cui vengono documentate le vessazioni nei confronti dei cinquanta cristiani lionesi (tra cui un cittadino romano, San Attalo di Pergamo, al quale non fu riservata la morte per decapitazione, nonostante il divieto dell'imperatore), per lo pi\u00f9 stranieri, e le loro esecuzioni capitali avvenute nell'anfiteatro e nel foro di Lione. La retata era avvenuta per mano del tribuno della coorte urbana di Lione, su disposizione del legato (che avrebbe richiesto la conferma della condanna all'imperatore) e di conserva con le alte cariche cittadine.\nDi questi cristiani, torturati e gettati in carcere, molti morirono per soffocamento. La folla, gi\u00e0 pervasa di xenofobia ed aizzata da false accuse (di cannibalismo e rapporti incestuosi, che nascevano dalla errata percezione del rito dell'eucaristia e delle agapi, ovvero dei banchetti eucaristici in uso presso gli Esseni) diffuse sul conto dei cristiani, infier\u00ec su di loro senza pi\u00f9 alcun riguardo per l'et\u00e0 o per il sesso dei condannati come quelli citati in precedenza: il vescovo ultranovantenne Potino (o Fotino), linciato dalla folla, spir\u00f2 in carcere; il quindicenne Pontico e la schiava Blandina, dopo essere stati costretti per giorni ad assistere all'esecuzione degli altri, furono essi stessi torturati e uccisi.\nLa responsabilit\u00e0 dell'imperatore.\nQueste persecuzioni, sebbene non sempre imputabili a Marco Aurelio in persona, impegnato allora su fronti diversi, furono conseguenza della politica generale tenuta dagli imperatori adottivi a partire da Traiano e Adriano, secondo la quale i cristiani venivano ignorati e tollerati fino alle denunce non anonime, che spesso il popolo stesso faceva nelle province (i cristiani erano assimilati agli ebrei, che spesso causavano tumulti nazionalistici e atti di violenza contro cittadini romani, anche dopo la guerra giudaica e la distruzione del Tempio di Gerusalemme), ma venivano processati se, dopo regolare denuncia con prove (in quanto culto non riconosciuto e considerato anti-romano), rifiutavano una prova di sacrificio o adorazione agli dei, ovvero alla statua dell'imperatore (gettando grani d'incenso davanti a essa, di solito).\nMarco Aurelio, personalmente, non mostra esplicito disprezzo per i cristiani, n\u00e9 li considera un vero pericolo, ma non ne condivide le idee e li considera dei fanatici, in particolare avendo in mente la setta dei montanisti (bersaglio diretto di Celso), un gruppo poi dichiarato eretico; essi si gettavano volontariamente nelle arene e si auto-denunciavano con l'obiettivo di divenire dei martiri, ed erano stati tra i responsabili dei disordini di Vienne, che avevano portato a una delle repressioni citate.\nTra gli storici vi sono anche intellettuali che hanno comunque ridimensionato la persecuzione antonina, in particolare autori di area illuminista come, nel Settecento, Edward Gibbon o Voltaire che scrisse \"ancor meno dar\u00f2 il nome di persecutori a Traiano o agli Antonini: mi sembrerebbe di bestemmiare\", elogiandone invece la tolleranza. Voltaire sostenne a pi\u00f9 riprese che tutti gli imperatori romani, e specificatamente Marco Aurelio e Antonino Pio, non perseguitarono mai i cristiani per la loro religione, ma per l'atteggiamento anti-imperiale tenuto da molti di essi, quindi per un crimine politico.\nW.H.C. Frend sostiene che nei primi due secoli le autorit\u00e0 agissero come \u201cpassivi destinatari delle richieste del popolo per la distruzione dei cristiani\u201d. Conformemente al rescritto di Traiano i cristiani non erano infatti ricercati e le loro comunit\u00e0, pur costantemente minacciate, ebbero modo di continuare a crescere. Come gi\u00e0 in precedenza, l'eroismo dei martiri indusse molti all'ammirazione ed alla conversione, tra i quali Tertulliano, che diventer\u00e0 apologeta e scriver\u00e0 che \u201cil sangue dei martiri fu la semente dei cristiani\u201d. In seguito Tertulliano si avvicin\u00f2 ai montanisti, un gruppo estremista disapprovato dall'ortodossia che esaltava il martirio spingendo all'autodenuncia ed alla provocazione delle autorit\u00e0. Si \u00e8 anche sostenuto che le idee montaniste sul martirio furono probabilmente tra le cause delle repressioni avvenute sotto Marco Aurelio."}
{"id": "4818661", "revid": "767487", "url": "https://it.wikipedia.org/wiki?curid=4818661", "title": "Luigi Greppi", "text": "Carriera.\nNella stagione 1921-1922 ha giocato 5 partite senza mai segnare nel campionato di Prima Categoria con la maglia del Torino, esordend in massima serie il 30 ottobre 1921; \u00e8 rimasto in rosa con i granata anche nella stagione successiva, nella quale \u00e8 sceso in campo unicamente nella settima giornata di campionato, il 10 dicembre 1922, segnando anche il gol del definitivo 3-0 contro il Mantova."}
{"id": "4818664", "revid": "300067", "url": "https://it.wikipedia.org/wiki?curid=4818664", "title": "Reyes", "text": ""}
{"id": "4818666", "revid": "198277", "url": "https://it.wikipedia.org/wiki?curid=4818666", "title": "Ascoli Calcio 1898 1972-1973", "text": "Questa voce raccoglie le informazioni riguardanti lAscoli Calcio 1898 nelle competizioni ufficiali della stagione 1972-1973.\nStagione.\nNella stagione 1972-1973 l'Ascoli disputa il campionato di Serie B, con 48 punti ottiene il quarto posto in classifica. Vince il campionato con 53 punti il Genoa, davanti alla coppia formata dal Cesena e dal Foggia con 49 punti, queste sono le tre promosse in Serie A, retrocedono in Serie C il Mantova e il Monza con 31 punti e il Lecco con 25 punti.\nL\"Associazione Sportiva Del Duca Ascoli\" si trasforma in \"Ascoli Calcio\". Anche nel campionato cadetto continua a stupire l'Ascoli del presidente Costantino Rozzi e dell'allenatore Carlo Mazzone: dopo aver conquistato la Serie B la stagione scorsa, da matricola neopromossa in questa stagione la squadra bianconera si \u00e8 classificata al quarto posto, a un solo punto dalle terze promosse. Disputa un girone di andata dove paga lo scotto del noviziato, con quattro sconfitte nelle prime sei giornate, piazzandosi con 21 punti a met\u00e0 classifica, e un girone di ritorno pirotecnico, vinto con 27 punti. Resta per un soffio in Serie B ma con la convinzione di essere pronta al grande balzo nella massima serie. Con 16 reti il miglior realizzatore ascolano per questa stagione \u00e8 Giuliano Bertarelli, che mette a segno 14 reti in campionato e 2 in Coppa Italia; in doppia cifra con 11 centri in campionato anche Renato Campanini.\nIn precampionato, nel girone estivo di Coppa Italia vinto dal Cagliari, l'Ascoli raccoglie tre pareggi con Ternana, Perugia edArezzo."}
{"id": "4818696", "revid": "1924342", "url": "https://it.wikipedia.org/wiki?curid=4818696", "title": "The Outsider (DJ Shadow)", "text": "The Outsider \u00e8 il terzo album discografico in studio dello statunitense DJ Shadow, pubblicato nel settembre 2006 da Universal/Island."}
{"id": "4818697", "revid": "287204", "url": "https://it.wikipedia.org/wiki?curid=4818697", "title": "Palazzo Moro", "text": "Palazzo Moro a San Barnaba, frequentemente citato anche come Palazzo Guoro o Barbini-Moro, \u00e8 un edificio di Venezia affacciato sul Canal Grande e sito nel sestiere di Dorsoduro, nella parrocchia di San Barnaba, a fianco a Palazzo Loredan dell'Ambasciatore e a Palazzetto Stern.\nStoria.\nL'edificio, eretto su una precedente struttura gotica, risale ai primi anni del XVI secolo ma \u00e8 stato pesantemente ristrutturato durante il XIX secolo. La tradizione ha identificato il palazzo come la casa di Otello, personaggio dell'omonima tragedia di William Shakespeare: si ipotizza questo personaggio sia in realt\u00e0 stato elaborato sulla base di Cristoforo Moro, futuro doge dalla sfortunata vita familiare.\nDescrizione.\nIl palazzo \u00e8 contraddistinto da una facciata chiara, sobria, quasi minimalista per i tempi, senza alcun elemento decorativo. Unici elementi di pregio sono le due quadrifore, simili per aspetto, contraddistinte da balcone e da semplici elementi floreali all'apice e lo scarno portale ad acqua. Il restante apparato decorativo presenta una prevalenza di monofore e solo qualche rara bifora sulla facciata laterale, che appare se possibile ancora pi\u00f9 spoglia ed asettica: unici elementi degni di nota sono il portale ad acqua e la sovrastante bifora.\nIl palazzo presenta varie corti interne di piccole dimensioni, sulla pi\u00f9 ampia delle quali si affaccia una trifora."}
{"id": "4818705", "revid": "834", "url": "https://it.wikipedia.org/wiki?curid=4818705", "title": "Ambasciatore austriaco nel Regno Unito", "text": ""}
{"id": "4818706", "revid": "599013", "url": "https://it.wikipedia.org/wiki?curid=4818706", "title": "Arturo Robecchi", "text": "Carriera.\nNella stagione 1922-1923 ha giocato 22 partite in Prima Categoria (la massima serie dell'epoca) con la maglia dell'Unione Sportiva Milanese; in seguito ha proseguito la carriera nelle serie minori lombarde con altre squadre milanesi."}
{"id": "4818710", "revid": "247222", "url": "https://it.wikipedia.org/wiki?curid=4818710", "title": "Living in the 20th Century", "text": "Living in the 20th Century \u00e8 il quindicesimo album della Steve Miller Band, pubblicato dalla Capitol Records nel 1986. Il disco fu registrato al \"Capitol Studios\" di Hollywood (California)."}
{"id": "4818717", "revid": "767487", "url": "https://it.wikipedia.org/wiki?curid=4818717", "title": "Topkid eroe selvaggio", "text": "Topkid eroe selvaggio (\"Wild Stallion\") \u00e8 un film del 1952 diretto da Lewis D. Collins.\n\u00c8 un western statunitense ambientato nel 1883 con Ben Johnson, Edgar Buchanan, Martha Hyer, Hayden Rorke e Hugh Beaumont.\nProduzione.\nIl film, diretto da Lewis D. Collins su una sceneggiatura di Daniel B. Ullman, fu prodotto da Walter Mirisch per la Monogram Pictures e girato nel ranch di Corriganville a Simi Valley e nell'Iverson Ranch a Chatsworth, Los Angeles, California, dal 5 al 21 dicembre 1951.\nDistribuzione.\nIl film fu distribuito col titolo \"Wild Stallion\" negli Stati Uniti dal 27 aprile 1952 al cinema dalla Monogram Pictures.\nAltre distribuzioni:\nPromozione.\nLe tagline sono:"}
{"id": "4818731", "revid": "599013", "url": "https://it.wikipedia.org/wiki?curid=4818731", "title": "Arturo Lazoli", "text": "Carriera.\nEsordisce in massima serie con l'Alessandrina nel campionato 1919-1920, segnando una rete il 5 ottobre 1919 nella partita di qualificazione vinta per 1-0 contro la Novarese; successivamente scende in campo in altre 5 partite, senza realizzare ulteriori reti. Nella stagione successiva si trasferisce alla Novese, con cui disputa invece 5 partite nel vittorioso Campionato di Promozione (Piemonte), mentre nella stagione 1921-1922 gioca 15 partite nella Prima Divisione della CCI, a cui l'Alessandria aveva aderito dopo la scissione di quest'ultima dalla FIGC.\nIn carriera disput\u00f2 quindi complessivamente 21 partite di massima serie."}
{"id": "4818733", "revid": "214753", "url": "https://it.wikipedia.org/wiki?curid=4818733", "title": "Aleksandr Kas'janov", "text": "Biografia.\nGli inizi nello slittino.\nInizia a praticare lo slittino a livello agonistico nel 2000 cimentandosi nella disciplina del singolo e ottenendo come miglior piazzamento in classifica generale il ventunesimo posto nella stagione 2003/04, durante la quale partecip\u00f2 anche ai campionati mondiali di Nagano 2004 e agli europei di Oberhof 2004 classificandosi rispettivamente 28\u00ba e 14\u00ba.\nIl passaggio al bob.\nPassa al bob nel 2006 come pilota per la squadra nazionale russa. Debutt\u00f2 in \"Coppa Europa\" nel novembre 2006 disputando la sua migliore stagione nel 2009/10 con il terzo posto in classifica generale raggiunto nel bob a quattro e nella combinata, fu invece quarto nel bob a due. Si distinse inoltre nelle categorie giovanili vincendo la medaglia di bronzo nel bob a due ai mondiali juniores di Igls 2008.\nEsord\u00ec in Coppa del Mondo nella stagione nel 2008/09, il 10 gennaio 2009 a Sch\u00f6nau am K\u00f6nigssee dove si piazz\u00f2 al 20\u00ba posto nel bob a due. Colse il suo primo podio il 15 gennaio 2011 ad Igls nella competizione a squadre e vinse la sua prima gara il 16 gennaio 2016 a Park City nel bob a quattro con Aleksej Pu\u0161kar\u00ebv, Il'vir Chuzin e Aleksej Zajcev. Ha trionfato nella classifica generale del bob a quattro nel 2016/17, stagione al termine della quale ha raggiunto anche i suoi migliori piazzamenti nel bob a due (quinto posto) e nella combinata maschile (secondo posto).\nAlle olimpiadi casalinghe di So\u010di 2014 si classific\u00f2 al 4\u00ba posto sia nel bob a due che in quello a quattro ma il 29 novembre 2017 la commissione disciplinare del Comitato Olimpico Internazionale prese atto delle violazioni alle normative antidoping compiute da Kas'janov in occasione delle Olimpiadi di So\u010di, annullando conseguentemente i risultati ottenuti e proibendogli di partecipare a qualunque titolo a future edizioni dei Giochi olimpici. Il 1\u00ba febbraio 2018 il Tribunale Arbitrale dello Sport, dopo aver preso in esame il ricorso presentato da Kas'janov, ha confermato le squalifiche comminatagli dal CIO, annullando tuttavia il divieto di partecipare a qualunque titolo a future edizioni delle olimpiadi.\nAi mondiali ha vinto due medaglie nella competizione a squadre: un bronzo a Winterberg 2015 e un argento ad Igls 2016; detiene inoltre quali migliori risultati il 15\u00ba posto nel bob a due e il 7\u00ba nel bob a quattro, ottenuti entrambi nell'edizione 2015. Nelle rassegne continentali ha vinto una medaglia d'argento nel bob a quattro a La Plagne 2015 e nella specialit\u00e0 a due a non \u00e8 andato oltre il 6\u00ba posto di Sankt Moritz 2016.\nIl 16 gennaio 2019 la IBSF conferm\u00f2 le sanzioni inflitte a Kas'janov in seguito alla vicenda doping di So\u010di 2014, sospendendolo sino al 12 dicembre 2020 e escludendolo da tutti i risultati ufficiali ottenuti a partire dal 14 febbraio 2014 sino a quella data.. Le vennero quindi revocate quindi le medaglie mondiali ed europee nonch\u00e8 il trofeo di Coppa del Mondo vinto nel bob a quattro."}
{"id": "4818737", "revid": "155634", "url": "https://it.wikipedia.org/wiki?curid=4818737", "title": "Australian Open 2014 - Doppio femminile", "text": "Sara Errani e Roberta Vinci erano le detentrici del titolo e si sono confermate battendo Ekaterina Makarova e Elena Vesnina con il punteggio di 6-4, 3-6, 7-5."}
{"id": "4818740", "revid": "767487", "url": "https://it.wikipedia.org/wiki?curid=4818740", "title": "L'oro maledetto (film 1952)", "text": "L'oro maledetto (\"The Treasure of Lost Canyon\") \u00e8 un film del 1952 diretto da Ted Tetzlaff.\n\u00c8 un western avventuroso statunitense con William Powell, Julie Adams e Charles Drake. \u00c8 basato sul racconto breve del 1883 \"Treasure of Franchard\" di Robert Louis Stevenson.\nProduzione.\nIl film, diretto da Ted Tetzlaff su una sceneggiatura di Brainerd Duffield e Emerson Crocker, fu prodotto da Leonard Goldstein per la Universal Pictures e girato nel McArthur-Burney Falls Memorial State Park a Burney e nei pressi del Feather River, California, da inizio giugno al 21 luglio 1951. Il titolo di lavorazione del film era \"The Treasure of Franchard\".\nDistribuzione.\nIl film fu distribuito negli Stati Uniti il 1\u00ba marzo 1952 dalla Universal Pictures.\nAltre distribuzioni internazionali del film sono state:"}
{"id": "4818741", "revid": "599013", "url": "https://it.wikipedia.org/wiki?curid=4818741", "title": "L'oro maledetto", "text": ""}
{"id": "4818742", "revid": "767487", "url": "https://it.wikipedia.org/wiki?curid=4818742", "title": "Grand Jacques", "text": "Grand Jacques, conosciuto anche con il nome di \"Jacques Brel et ses Chansons\", \u00e8 l'album di debutto del cantautore francese Jacques Brel, registrato il 15 febbraio 1954 e pubblicato nel marzo dello stesso anno."}
{"id": "4818743", "revid": "109651", "url": "https://it.wikipedia.org/wiki?curid=4818743", "title": "Somos Familia", "text": ""}
{"id": "4818746", "revid": "46931", "url": "https://it.wikipedia.org/wiki?curid=4818746", "title": "The Treasure of Lost Canyon", "text": ""}
{"id": "4818747", "revid": "767487", "url": "https://it.wikipedia.org/wiki?curid=4818747", "title": "RJD2", "text": "Biografia.\nHa iniziato a lavorare come DJ in Ohio nel 1993. Il suo pseudonimo unisce le iniziali del suo nome e il nome di R2-D2, personaggio di \"Guerre stellari\".\nDopo aver firmato per la Definitive Jux, pubblica il suo album di debutto \"Deadringer\". Collabora con Blueprint sotto il nome Soul Position nel 2002-2003.\nNel 2004 pubblica il suo secondo disco come RJD2 e nel 2006 come Soul Position. Al contempo produce numerosi lavori di rapper indipendenti tra cui Copywrite, Cunninlynguists, Cage, DOOM e Diverse. Nel 2007 pubblica \"The Third Hand\" per la XL Recordings.\nNel 2009 fonda una sua label, la RJ's Electrical Connections e ripubblica il CD-mix \"Your Face or Your Kneecaps\", nonch\u00e9 \"The Horror\" e \"Since We Last Spoke\". Nel 2010 si dedica all'attivit\u00e0 di remixer e pubblica alcuni video.\nNel 2011 d\u00e0 vita al progetto Icebird in collaborazione con Aaron Livingston, leader del gruppo The Mean. Pubblicano insieme l'album \"Abandoned Lullaby\".\nNell'ottobre 2013 pubblica l'album \"More Is Than Isn't\"."}
{"id": "4818754", "revid": "686936", "url": "https://it.wikipedia.org/wiki?curid=4818754", "title": "Neiko Thorpe", "text": "Carriera universitaria.\nThorpe gioc\u00f2 nel college football per quattro stagioni, dal 2008 al 2011 con gli Auburn Tigers, vincendo il campionato NCAA nel 2010.\nCarriera professionistica.\nKansas City Chiefs.\nThorpe firm\u00f2 il 30 aprile 2012 come free agent coi Kansas City Chiefs, dopo non esser stato scelto al draft NFL 2012. Il 31 agosto venne svincolato, firmando il giorno seguente con la squadra d'allenamento. Il 6 ottobre venne promosso in prima squadra, debuttando come professionista il giorno seguente contro i Baltimore Ravens. Dopo soli 3 giorni venne svincolato. L'11 firm\u00f2 nuovamente coi Chiefs. Chiuse la stagione giocando 9 partite con 5 tackle totali. Il 25 agosto 2013 venne svincolato per la terza volta.\nOakland Raiders.\nDopo una parentesi di un anno nella Canadian Football League coi Toronto Argonauts, il 13 gennaio 2014 firm\u00f2 con gli Oakland Raiders, con cui gioc\u00f2 per due stagioni.\nSeattle Seahawks.\nDopo avere passato la pre-stagione 2016 con gli Indianapolis Colts, Thorpe 13 settembre 2016 firm\u00f2 con i Seattle Seahawks, giocando 15 partite in stagione. Il 14 marzo 2017 firm\u00f2 un rinnovo con la squadra."}
{"id": "4818773", "revid": "118675761", "url": "https://it.wikipedia.org/wiki?curid=4818773", "title": "Quand on n'a que l'amour", "text": "Quand on n'a que l'amour, \u00e8 il secondo album in studio del cantautore francese Jacques Brel. Il disco fu pubblicato nell'aprile del 1957, e contiene il primo grande successo di Brel, la canzone \"Quand on n'a que l'amour\"."}
{"id": "4818781", "revid": "110157", "url": "https://it.wikipedia.org/wiki?curid=4818781", "title": "In Blue (Klaus Schulze)", "text": "In Blue \u00e8 il trentunesimo album del musicista e compositore tedesco Klaus Schulze.\nRegistrato nei Moldau Music Studio tra il novembre e il dicembre del 1994, la prima versione dell'album \u00e8 stata pubblicata nel formato di doppio CD nel febbraio del 1995.\nIl brano \"Return of the Tempel\" \u00e8 stato inciso con il contributo del chitarrista degli Ash Ra Tempel (gruppo nel quale lo stesso Schulze ha militato negli anni '70) Manuel G\u00f6ttsching.\nNel 2005, l'album \u00e8 stato ristampato con l'aggiunta di un terzo CD contenente tre tracce di materiale live, la seconda delle quali, \"Return Of The Tempel 2\", registrata durante un concerto del 1997 tenutosi presso la berlinese \"Radio 1\", con la partecipazione di Manuel G\u00f6ttsching alla chitarra ."}
{"id": "4818786", "revid": "311148", "url": "https://it.wikipedia.org/wiki?curid=4818786", "title": "Regno d'Italia (1861\u20131946)", "text": ""}
{"id": "4818796", "revid": "1005847", "url": "https://it.wikipedia.org/wiki?curid=4818796", "title": "Baia di Vladimir", "text": "La baia di Vladimir () \u00e8 un'insenatura situata sulla costa occidentale del mar del Giappone, in Russia. Appartiene all'Ol'ginskij rajon, nel Territorio del Litorale (Circondario federale dell'Estremo Oriente).\nGeografia.\nLa baia \u00e8 racchiusa da due penisole: Baljuzek a nord, e Vatovskij a sud, che terminano rispettivamente in capo Baljuzek (\u043c\u044b\u0441 \u0411\u0430\u043b\u044e\u0437\u0435\u043a), dove si trova un faro, e capo Vatovskij (\u043c\u044b\u0441 \u0412\u0430\u0442\u043e\u0432\u0441\u043a\u043e\u0433\u043e). Tra i due capi, che determinano l'entrata dell'insenatura, c'\u00e8 una distanza di 2.600\u00a0m. La baia si divide in tre parti: nord, ovest e sud (\u0421\u0435\u0432\u0435\u0440\u043d\u0430\u044f, \u0417\u0430\u043f\u0430\u0434\u043d\u0430\u044f, \u042e\u0436\u043d\u0430\u044f). \u00c8 una terza penisola sul lato occidentale, la penisola di Rudanovskij (\u041f\u043e\u043b\u0443\u043e\u0441\u0442\u0440\u043e\u0432 \u0420\u0443\u0434\u0430\u043d\u043e\u0432\u0441\u043a\u043e\u0433\u043e), che racchiude la baia Ju\u017enaja (\"baia del sud\").\nDue corsi d'acqua sfociano nella baia: il Tumanovka, a nord, tra gli insediamenti di Ves\u00eblyj Jar e Raku\u0161ka, e il Timofeevka, nella baia del sud, accanto all'omonimo villaggio di Timofeevka.\nStoria.\nLa baia fu raggiunta per la prima volta nel 1857 dalla corvetta a vapore \"America\" della spedizione dell'ammiraglio Evfimij Vasil'evi\u010d Putjatin e fu chiamata golfo di San Vladimir in onore del principe Vladimir di Kiev. Le penisole Baljuzek, Rudanovskij e Vatovskij presero il nome di membri della spedizione: l'allora artigliere Lev F\u00ebdorovi\u010d Balljuzek (\u041b\u0435\u0432 \u0424\u0451\u0434\u043e\u0440\u043e\u0432\u0438\u0447 \u0411\u0430\u043b\u043b\u044e\u0437\u0435\u043a), il luogotenente Nikolaj Vasil'evi\u010d Rudanovskij (\u041d\u0438\u043a\u043e\u043b\u0430\u0439 \u0412\u0430\u0441\u0438\u043b\u044c\u0435\u0432\u0438\u0447 \u0420\u0443\u0434\u0430\u043d\u043e\u0432\u0441\u043a\u0438\u0439) e il capitano di macchina Iosif Feofilovi\u010d Vatovskij (\u0418\u043e\u0441\u0438\u0444 \u0424\u0435\u043e\u0444\u0438\u043b\u043e\u0432\u0438\u0447 \u0412\u0430\u0442\u043e\u0432\u0441\u043a\u0438\u0439)."}
{"id": "4818797", "revid": "338238", "url": "https://it.wikipedia.org/wiki?curid=4818797", "title": "Julius Randle", "text": "Ha vinto l'oro nell'edizione 2012 dei Campionati americani Under-18, oltre ad avere disputato l'Universit\u00e0 a Kentucky e ad avere giocato nei Los Angeles Lakers e nei New Orleans Pelicans prima di passare ai New York Knicks.\nCaratteristiche tecniche.\nDi ruolo ala grande, Randle \u00e8 un giocatore completo nella metacampo offensiva, dove possiede le armi migliori del suo repertorio, il semigancio e il rilascio del pallone, mentre soffre di pi\u00f9 in quella difensiva. Per il suo modo di giocare \u00e8 stato accostato a Zach Randolph e Chris Bosh.\nCarriera.\nHigh school.\nHa giocato a livello di high school alla Prestonwood Christian Academy di Plano (Texas), vincendo il titolo statale in 3 stagioni consecutive. Nel 2013 \u00e8 stato selezionato per il McDonald's All-American Game, ed \u00e8 stato eletto come migliore ala grande a livello collegiale.\nUniversit\u00e0.\nTerminata l'esperienza liceale, \u00e8 passato ai Wildcats dell'Universit\u00e0 del Kentucky, con cui disputa il campionato NCAA. Vi rimase per un anno in quanto si candid\u00f2 al Draft NBA 2014.\nNBA.\nLos Angeles Lakers (2014-2018).\nVenne selezionato come settima scelta nel Draft 2014 da parte dei Los Angeles Lakers.\nStagione 2014-15.\nIl 28 ottobre, al debutto in NBA con i Lakers, si frattur\u00f2 la tibia destra, subendo cos\u00ec un infortunio che lo costrinse a saltare tutto il resto della stagione 2014-2015.\nStagione 2015-16.\nNella stagione 2015-16 parte in quintetto titolare e nella partita persa con i Dallas Mavericks realizza 22 punti con 15 rimbalzi. Julius durante la stagione si fa notare molto da tutti, tanto che venne elogiato da veterani come Dirk Nowitzki e il suo compagno di squadra Kobe Bryant (che tra l'altra in questa stagione ebbe il farewell tour per il suo ritiro) che arriv\u00f2 a paragonare Randle a Lamar Odom, compagno di squadra del \"Black Mamba\" dal 2004 al 2011 e con cui ha vinto 2 dei suoi 5 titoli.\nRandle in 81 partite (di cui 60 da titolare) tenne delle ottime medie tra cui 11,3 punti a partita e un 71,5% dalla lunetta oltre che il 42,9% di tiri dal campo.\nLa stagione \u00e8 ottima a livello individuale ma pessima a livello di squadra visto che i Lakers concludono la stagione col peggior record della loro storia di 17 vittorie e 65 sconfitte.\nStagione 2016-17.\nI Los Angeles Lakers dopo aver salutato Kobe Bryant salutarono anche Byron Scott esonerato dopo 2 stagioni fallimentari. Il posto di quest'ultimo venne preso da Luke Walton.\nLe prestazioni della squadra migliorano grazie oltre a una migliore chimica di squadra anche agli acquisti estivi Timofej Mozgov e Luol Deng e con esse anche quelle di Randle. Dopo un ottimo inizio di stagione i gialloviola persero terreno finendo all'ultimo posto a ovest in gennaio nonostante avessero un record di 16 vittorie e 33 sconfitte. Alla fine della stagione i Lakers arrivarono penultimi a ovest con un record di 26 vittorie e 56 sconfitte (9 vittorie in pi\u00f9 dell'anno passato). Randle tenne di media 13,2 punti a partita in 74 partite giocate (73 in quintetto base), e realizz\u00f2 anche una \"tripla-doppia\": la realizz\u00f2 il 4 gennaio 2017 nella partita che i Lakers vinsero in casa per 116-102 contro i Memphis Grizzlies, mettendo a referto 19 punti, 11 assist e 14 rimbalzi.\nStagione 2017-18.\nNonostante varie voci di trade Randle rimase ai gialloviola fino alla fine della stagione non venendo scambiato prima o durante la \"trade dead-line\". Il 2 luglio 2018 i Lakers rinunciarono ai diritti sul giocatore rendendolo \"unrestricted\" free agent.\nNew Orleans Pelicans (2018-19).\nIl 3 luglio 2018 firma un contratto biennale con i New Orleans Pelicans. La sera del 20 novembre realizza una tripla doppia da 21 punti, 14 rimbalzi e 10 assist nel successo per 140-126 contro i San Antonio Spurs. In febbraio la stella della squadra Anthony Davis viene ai margini per questioni di mercato, diventa il primo violino della squadra iniziando tenendo una media di 24,7 punti in quel mese. Nonostante un ottimo finale di stagione e una media di 21,4 punti e 8,7 rimbalzi i Pelicans non riescono a qualificarsi ai play-off.\nNew York Knicks (2019-).\nIl 10 luglio 2019 firma con i New York Knicks.\nNazionale.\nNel 2012 \u00e8 stato selezionato dal coach Billy Donovan in Nazionale Under-18, per disputare i Campionati americani 2012 di categoria, poi vinti dalla squadra statunitense."}
{"id": "4818813", "revid": "47767", "url": "https://it.wikipedia.org/wiki?curid=4818813", "title": "Portale Oscuro", "text": ""}
{"id": "4818819", "revid": "287204", "url": "https://it.wikipedia.org/wiki?curid=4818819", "title": "The Sleepwalker", "text": ""}
{"id": "4818824", "revid": "307923", "url": "https://it.wikipedia.org/wiki?curid=4818824", "title": "Alfio Andronico", "text": "Biografia.\nDi Andronico si ricorda l'importante contributo dato nella sezione di logica matematica del Centro Studi Calcolatrici Elettroniche(C.S.C.E.) che port\u00f2 allo sviluppo della macchina ridotta e poi della Calcolatrice Elettronica Pisana(C.E.P.). Notevole il contributo anche in termini letterari con centinaia di pubblicazioni in ambito scientifico."}
{"id": "4818837", "revid": "599013", "url": "https://it.wikipedia.org/wiki?curid=4818837", "title": "Gustavo Lombardi", "text": ""}
{"id": "4818855", "revid": "287204", "url": "https://it.wikipedia.org/wiki?curid=4818855", "title": "Sleepwalker", "text": ""}
{"id": "4818871", "revid": "363629", "url": "https://it.wikipedia.org/wiki?curid=4818871", "title": "Velocipedismo", "text": ""}
{"id": "4818879", "revid": "810736", "url": "https://it.wikipedia.org/wiki?curid=4818879", "title": "La foresta", "text": "La foresta (\"The Thicket\") \u00e8 un romanzo del 2013 dello scrittore statunitense Joe R. Lansdale ambientato nel far West dei primi anni del novecento.\nTrama.\nUn'epidemia di vaiolo, dopo aver devastato la cittadina texana di Hinge Gate, uccide entrambi i genitori del sedicenne Jack Parker e di sua sorella quattordicenne Lula. Il loro nonno, il predicatore Caleb Parker, vedovo e senza figli, si reca da loro per affidarli alle cure di una zia in Kansas.\nDopo essersi messi in viaggio, saliti su una zattera per attraversare un fiume, il nonno a seguito di un violento diverbio, viene ucciso da un bandito, Cut Throat Bill. Il fuorilegge viaggia in compagnia di due membri della sua banda, il grasso Fatty Wort e l'imponente nero Nigger Pete, con i quali ha appena rapinato una banca nel vicino paese di Sylvester. Nel frattempo, durante la traversata, si \u00e8 scatenato un improvviso temporale e una tromba d'aria distrugge la zattera, e scaraventa Jake sulla riva opposta dove perde i sensi.\nQuando Jack rinviene si rende conto di essere rimasto solo e che i banditi hanno rapito Lula. Il ragazzo \u00e8 deciso a ritrovare la sorella, chiedendo aiuto ad un uomo di colore, Eustace Cox, un becchino che vive in compagnia di un maiale selvatico, Hog. A lui offre la terra che aveva ereditato sia dai genitori che dal nonno. Eustace accetter\u00e0 il pericoloso incarico solo se sar\u00e0 il suo amico Shorty, un nano, a coprirgli le spalle. I due si recano da Shorty, il quale, dopo aver un po' esitato, decide di partecipare alla missione.\nI tre si mettono sulle tracce dei malviventi, accompagnati dal bizzarro Hog, ma Eustace, nonostante si professi esperto cacciatore di tracce, grazie all'addestramento ricevuto dai parenti pellerosse, si trova subito in difficolt\u00e0. Il gruppo sceglie di seguire le pi\u00f9 facili tracce lasciate da Fatty Worth che dissemina il suo cammino di cadaveri e, una volta catturato, lo torturano facendogli confessare il nascondiglio dei complici e della giovane Lula. Fatty viene quindi lasciato in consegna allo sceriffo Winton, al suo vice Harlis e al nero Spot, umile addetto alla pulizia delle celle.\nAll'assortito gruppo si uniscono, lungo la strada, anche lo sceriffo Winton, apparentemente per riscuotere le taglie sui banditi, ma in realt\u00e0 con il pi\u00f9 nobile proposito di liberare Lala, e la giovane prostituta Jimmie Sue che si affeziona al coetaneo Jack e fugge con lui dopo averlo iniziato al sesso e all'amore. Jack e i suoi compagni, mentre cercano le tracce dei malviventi e interrogano quanti li hanno sfortunatamente incrociati, dai loro racconti hanno modo di valutarne la pericolosit\u00e0, l'abiezione e la ferocia immotivata.\nIl gruppo si sta addentrando nella foresta dove Cut Throat Bill e la sua banda di assassini efferati e stupratori si nasconde quando viene raggiunto dal nero Spot, che li avvisa che Fatty Worth \u00e8 fuggito dalla prigione, aiutato dalla cugina, la prostituta Katy, dopo aver ucciso il vice sceriffo Harlis. Spot, allontanatosi rivelare la posizione degli amici. A questo punto non c'\u00e8 pi\u00f9 tempo per strategie e Shorty, Jack, Eustace, Wiston, Jimmie Sue e anche il maiale Hog, si scagliano contro i numerosi banditi con determinazione e potenza di fuoco impressionante.\nI banditi vengono uccisi, Lala salvata, seppure shoccata dalle violenze subite, ma Wiston perde la vita durante lo scontro a fuoco. I sopravvissuti riscuoteranno le taglie e andranno ad abitare nei due appezzamenti della famiglia di Jake dove vivranno insieme in pace e tranquillit\u00e0.\nOpere derivate.\nNel 2020 \u00e8 stata annunciata la produzione di un film tratto dal romanzo; nel cast gli attori Noomi Rapace, Charlie Plummer e Sophia Lillis,diretti da Peter Dinklage."}
{"id": "4818882", "revid": "830939", "url": "https://it.wikipedia.org/wiki?curid=4818882", "title": "Recinto sacro", "text": ""}
{"id": "4818883", "revid": "1718925", "url": "https://it.wikipedia.org/wiki?curid=4818883", "title": "Teatro di Morgantina", "text": "Il Teatro di Morgantina \u00e8 un edificio teatrale risalente all'epoca greca sito in provincia di Enna.\nStoria.\nIl teatro era stato edificato dal ricco cittadino Archela figlio di Eukleida e da questi consacrato a Dionisio, come si legge su un'iscrizione. L'attuale cavea del teatro fu costruita nel III sec. a.C. dove gi\u00e0 sorgeva un altro edificio teatrale, di dimensioni pi\u00f9 ridotte. \nDopo i primi ritrovamenti, risalenti al 1956 e al 1959 e consistenti in due pezzi di muro, iniziarono gli scavi sul luogo: nel 1960 vennero rinvenuti gli analemmata del teatro e i resti di un edificio scenico sotto la guida di Erik Sj\u00f6qvist dell'Universit\u00e0 di Princeton. \u00c8 questi a realizzare i primi sopralluoghi sul sito, datando il teatro ai primi anni del governo di Agatocle: l'iniziale ipotesi (310 a.C.) \u00e8 stata per\u00f2 ritenuta in seguito scorretta e si pu\u00f2 ipotizzare che esso sia invece stato edificato da Ierone II. L'edificio \u00e8 stato ristrutturato sia a partire dal 1963 sia a partire dal 2003. \nArchitettura.\nIl teatro fa parte di un grande complesso collegato all'agor\u00e0. La cavea, costruita in pietra calcarea, raggiunge il diametro di 57,70 metri. Era suddivisa in due settori: uno inferiore, costituito da sedici ordini di sedili, e uno superiore, in terra battuta. Poggia su uno spiazzo in leggera pendenza del dorsale roccioso, che venne rinforzato con materiale di riporto (sabbia e da terra). Questo materiale era contenuto dalle spesse mura, il cui peso era sostenuto da contrafforti."}
{"id": "4818884", "revid": "767487", "url": "https://it.wikipedia.org/wiki?curid=4818884", "title": "The Sleepwalker (film 1909)", "text": "The Sleepwalker \u00e8 un cortometraggio muto del 1909 diretto da Theo Bouwmeester (Theo Frenkel).\nTrama.\nUna ragazza sonnambula viene rapita da una coppia di malfattori ma verr\u00e0 liberata da un piccolo orfano.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 130 metri - usc\u00ec nelle sale cinematografiche britanniche nel novembre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4818888", "revid": "748037", "url": "https://it.wikipedia.org/wiki?curid=4818888", "title": "Tommaso Pollace", "text": "Biografia.\nSi form\u00f2 alla scuola di Vito D'Anna e rimase legato a schemi e tipologia prettamente settecenteschi.\nDella sua attivit\u00e0 iniziale si ricordano due quadri per il duomo di Alcamo del 1776 e diversi quadri per chiese di Termini Imerese del 1782.\nInsieme a Giuseppe Salerno e Vincenzo Gismondi esegu\u00ec, nel 1787, delle pitture per il marchese di Santa Croce nell'abitazione di Palermo e nella casina (oggi ospedale militare) sita nella strada per Monreale.\nNegli anni novanta si trasfer\u00ec nel ragusano, dove esegu\u00ec diverse opere a Modica, Ragusa Ibla, Scicli e altri centri. \nAll'inizio del 1800 si stabil\u00ec definitivamente a Caltanissetta, caratterizzando con la sua arte l'attivit\u00e0 pittorica della citt\u00e0, di cui divenne il decoratore nell'et\u00e0 neoclassica.\nOpere.\nNel nisseno troviamo opere dell'artista:\nma \u00e8 a Caltanissetta dove il Pollace svolse la sua attivit\u00e0 maggiore, con opere che troviamo:"}
{"id": "4818892", "revid": "599013", "url": "https://it.wikipedia.org/wiki?curid=4818892", "title": "Mark Napier (hockeista su ghiaccio)", "text": "Carriera.\nClub.\nNapier fu un'ala destra molto veloce e con grandi capacit\u00e0 realizzative. Dopo la trafila delle giovanili (Wexford Raiders in Ontario Junior Hockey League, poi nei Toronto Marlboros) pass\u00f2 all'hockey professionistico nella stagione 1975-1976, quando vest\u00ec la maglia dei Toronto Toros in World Hockey Association. A partire dalla stagione successiva la franchigia fu spostata a Birmingham, Alabama divenendo Birmingham Bulls, e Napier vi gioc\u00f2 fino al 1978.\nNel frattempo era stato scelto dai Montreal Canadiens al draft 1977. Dal 1978 pass\u00f2 quindi in NHL, dove giocher\u00e0 per cinque stagioni e per le prime partite della sesta: fu venduto ai Minnesota North Stars il 23 ottobre 1983.\nA met\u00e0 della successiva stagione, il 17 gennaio 1985, pass\u00f2 dai North Stars agli Edmonton Oilers, con cui gioc\u00f2 fino quasi al termine della stagione 1986-1987, quando pass\u00f2 ai Buffalo Sabres, con cui giocher\u00e0 fino al 1989, e che resteranno la sua ultima squadra in NHL.\nComplessivamente in NHL ha disputato 849 incontri, con 253 reti e 330 assist.\nSi \u00e8 trasferito poi in Europa, ed in particolare in Italia, dove ha vestito le maglie di HC Bolzano (1989-1990), AS Mastini Varese (1990-1991) e HC Devils Milano (1991-1992 e 1992-1993). Nella Lega Nazionale A svizzera ha disputato alcuni incontri nei play-off del\n1990-1991 con la maglia dell'HC Lugano.\nNazionale.\nCon la maglia del ha disputato il mondiali del 1983, chiusi al terzo posto, e due incontri nella stagione 1991-1992.\nAllenatore.\nHa anche una breve esperienza come allenatore dei Toronto St. Michael's Majors nella lega giovanile Ontario Hockey League, nella stagione 1997-1998 e per la prima parte della stagione successiva, prima di essere esonerato e sostituito da Michael Futa."}
{"id": "4818911", "revid": "1983214", "url": "https://it.wikipedia.org/wiki?curid=4818911", "title": "Just as I Am", "text": ""}
{"id": "4818914", "revid": "110157", "url": "https://it.wikipedia.org/wiki?curid=4818914", "title": "Songs in Red and Gray", "text": "Songs in Red and Gray \u00e8 il sesto album discografico in studio della cantautrice statunitense Suzanne Vega, pubblicato nel 2001. Si tratta dell'ultima produzione per la A&amp;M e segna anche la fine del rapporto con il marito e produttore Mitchell Froom.\nTracce.\nTutte le tracce sono composte da Suzanne Vega, tranne ove indicato."}
{"id": "4818918", "revid": "916580", "url": "https://it.wikipedia.org/wiki?curid=4818918", "title": "Terebellides stroemi", "text": ""}
{"id": "4818940", "revid": "1869172", "url": "https://it.wikipedia.org/wiki?curid=4818940", "title": "Beauty &amp; Crime", "text": "Beauty &amp; Crime \u00e8 il settimo album discografico in studio della cantautrice statunitense Suzanne Vega, pubblicato nel 2007. Si tratta dell'unica produzione effettuata per la Blue Note. Nel febbraio 2008 l'album ha vinto un Grammy nella categoria \"Best Engineered Album, Non-Classical\".\nTracce.\nTutte le tracce sono composte da Suzanne Vega, tranne ove indicato."}
{"id": "4818942", "revid": "486946", "url": "https://it.wikipedia.org/wiki?curid=4818942", "title": "Bianca Santillana", "text": ""}
{"id": "4818944", "revid": "767487", "url": "https://it.wikipedia.org/wiki?curid=4818944", "title": "T\u00fcrkiye 1. Basketbol Ligi 1987-1988", "text": "La T\u00fcrkiye 1. Basketbol Ligi 1987-1988 \u00e8 stata la 22\u00aa edizione del massimo campionato turco di pallacanestro maschile. La vittoria finale \u00e8 stata ad appannaggio dell'Eczac\u0131ba\u015f\u0131."}
{"id": "4818945", "revid": "63558099", "url": "https://it.wikipedia.org/wiki?curid=4818945", "title": "Staveren", "text": ""}
{"id": "4818948", "revid": "649989", "url": "https://it.wikipedia.org/wiki?curid=4818948", "title": "Vasilij Andreevi\u010d Dolgorukov", "text": "Biografia.\nEra il figlio di Andrej Nikolaevi\u010d Dolgorukov (1772-1834), e di sua moglie, Elizaveta Nikolaevna Saltykova (1777-1855). Suo padre era un nipote del feldmaresciallo Vasilij Vladimirovi\u010d Dolgorukov mentre la madre era la nipote di Jakov Petrovi\u010d \u0160achovskij. Ricevette un'ottima educazione privata.\nCarriera.\nNel 1821 intraprese la carriera militare come cadetto nel reggimento di cavalleria e, due anni dopo, raggiunse il grado di cornetta.\nDurante la rivolta decabrista, il 14 dicembre 1825, era di guardia all'interno del Palazzo d'Inverno e richiam\u00f2 l'attenzione dell'imperatore Nicola I. Il 5 settembre 1830, venne promosso al grado di capitano del reggimento di Cavalleria e nominato aiutante di campo.\nTra il 1838 e il 1841 accompagn\u00f2 lo zarevic Aleksandr Nikolaevi\u010d in un viaggio per l'Europa e la Russia. Il 22 settembre 1842 fu promosso a maggior generale e, nel 1845, a generale.\nNel 1848 fu nominato vice ministro della guerra e l'anno successivo divenne membro del consiglio militare. Partecip\u00f2 alla guerra di Crimea. Il 17 aprile 1856 venne nominato membro del consiglio di Stato e, tre mesi pi\u00f9 tardi, capo della polizia.\nIl 10 aprile 1866 venne nominato capo ciambellano.\nMatrimonio.\nNel 1828 spos\u00f2 la contessa Ol'ga Karlovna de Saint-Prix (1807-16 settembre 1853), figlia del conte Armand-Charles-Emmanuel de Saint-Prix e della principessa Sof'ja Alekseevna Golicyna. Ebbero quattro figli:\nMorte.\nMor\u00ec il 17 gennaio 1868 a San Pietroburgo."}
{"id": "4818954", "revid": "196390", "url": "https://it.wikipedia.org/wiki?curid=4818954", "title": "Cupole a bulbo", "text": ""}
{"id": "4818962", "revid": "483325", "url": "https://it.wikipedia.org/wiki?curid=4818962", "title": "Jeancarlos Canela", "text": ""}
{"id": "4818969", "revid": "767487", "url": "https://it.wikipedia.org/wiki?curid=4818969", "title": "Mitchell Froom", "text": "Carriera.\nAll'inizio della carriera musicale \u00e8 tastierista in California con Crossfire e Gamma. Produce i primi tre album dei Crowded House e lavora anche con Richard Thompson, Los Lobos, American Music Club e Suzanne Vega.\nTra il 1992 e il 2002 collabora a tempo pieno con Tchad Blake. Nel frattempo \u00e8 al lavoro come produttore con The Corrs, Elvis Costello, Doyle Bramhall II, Tom Waits, Tracy Chapman, Peter Gabriel, Sheryl Crow, Paul McCartney, Robin Gibb, Randy Newman, Nerina Pallot, Daniel Powter, Bonnie Raitt e Suzanne Vega. Produce e compone anche diverse colonne sonore.\nRiceve pi\u00f9 volte la nomination ai Grammy nella categorie \"Record of the Year\" e \"Producer of the Year\". Nel 1998 riceve una nomination ai Golden Globe e nel 1999 ai Grammy per la categoria \" Best Song Written for a Motion Picture, Television or Other Visual Media\" (\"Tomorrow Never Dies\").\nDa musicista ha pubblicato due album da solista: \"Dopamine\" (1998) e \"A Thousand Days\" (2005).\nVita privata.\nLa figlia Charlotte (nata nel 1986) \u00e8 bassista del gruppo The Like. Charlotte \u00e8 stata avuta dalla prima moglie di Froom, Connie Jester.\nNel 1995 Froom ha sposato Suzanne Vega. I due si sono separati nel 1998. Dalla loro unione \u00e8 nata Ruby (1994).\nNel 2004 si \u00e8 unito in matrimonio con la popstar Vonda Shepard. I due hanno avuto un figlio nel 2006."}
{"id": "4818975", "revid": "486946", "url": "https://it.wikipedia.org/wiki?curid=4818975", "title": "Bruno Hurtado", "text": ""}
{"id": "4818979", "revid": "1543377", "url": "https://it.wikipedia.org/wiki?curid=4818979", "title": "FIFA Pusk\u00e1s Award 2013", "text": "Il FIFA Pusk\u00e1s Award 2013, quinta edizione del premio per il gol ritenuto pi\u00f9 bello dell'anno, \u00e8 stato vinto da Zlatan Ibrahimovi\u0107 per la rete segnata con la maglia della Nazionale svedese contro l' il 13 novembre 2012. Il giocatore svedese ha ricevuto il 48,7% dei voti espressi nella seconda fase del sondaggio, a cui hanno partecipato i tre calciatori pi\u00f9 votati nella prima fase."}
{"id": "4818994", "revid": "339392", "url": "https://it.wikipedia.org/wiki?curid=4818994", "title": "Primo ministro della Francia", "text": ""}
{"id": "4819000", "revid": "76963", "url": "https://it.wikipedia.org/wiki?curid=4819000", "title": "Lynn Lowry", "text": ""}
{"id": "4819004", "revid": "767487", "url": "https://it.wikipedia.org/wiki?curid=4819004", "title": "Concerto classico", "text": "Concerto classico \u00e8 un album del cantante italiano Al Bano, pubblicato il nel 1997 dall'etichetta discografica WEA Records. Il disco, arrangiato da Rainer Pietsch, contiene le pi\u00f9 celebri melodie di Tchaikovsky, Dvo\u0159\u00e1k, Chopin, Schubert, Offenbach, Beethoven, Gounod, Verdi, Puccini e Donizetti adattate in chiave moderna. Per le vendite di questo album Al Bano ha ricevuto nel 1998 in Austria (prima posizione per 4 settimane) 3 dischi di platino e uno d`oro mentre due dei dischi di platino gli furono consegnati dai tenori Pl\u00e1cido Domingo e Jos\u00e9 Carreras in occasione di un concerto a Bad Ischl."}
{"id": "4819017", "revid": "198277", "url": "https://it.wikipedia.org/wiki?curid=4819017", "title": "Jan Witteveen", "text": "Ha preso parte, sia come ingegnere che come pilota, a diversi campionati motoristici, sia nazionali che internazionali, ottenendo numerose vittorie. Noto principalmente per la sua attivit\u00e0 ingegneristica, \u00e8 riconosciuto come il pi\u00f9 autorevole interprete di motori a due tempi della sua generazione: ha legato la sua carriera all'Italia dove le moto da lui progettate per marchi quali Gilera, Cagiva e Aprilia, spaziando dall'enduro, al motocross e alla velocit\u00e0, hanno messo assieme un palmar\u00e8s di 40 titoli mondiali.\nBiografia.\nL'attivit\u00e0 progettuale, incentrata quasi esclusivamente su motori a due tempi, e agonistica molto intensa \u00e8 costellata di vittorie, mentre come pilota ha gareggiato nelle classi 125 e 250 utilizzando i propri motori, ma era troppo irruente nella guida e per tale motivo cadeva troppo frequentemente.\nLa maggior parte del suo lavoro da ingegnere ha riguardato i motori a 2 tempi. La sua carriera inizi\u00f2 nel 1970 alla Sachs, nell'allora Germania Ovest, come progettista di motori monocilindrici due tempi per cilindrate da 50 ai 250 cm\u00b3. Successivamente nel 1974 venne promosso a responsabile ricerca e sviluppo dei propulsori da competizione e partecip\u00f2 come pilota, fino al 1976, anche alle competizioni di motocross ed enduro. L'anno precedente aveva partecipato al suo primo campionato e ottenuto la sua prima vittoria, alla \"Sei Giorni\" dell'Isola di Man con una Hercules-DKW, altro marchio del gruppo Sachs, da 175 cc.\nDal 1976, dopo l'avventura alla Sachs arriv\u00f2 in Italia dove divenne direttore tecnico dell'azienda Simonini, con la quale nel '78 vinse il campionato italiano di motocross. Nello stesso anno venne chiamato dalla Gilera e vi rimase fino al 1983, con lo scopo di rifondare il reparto corse che era stato chiuso ormai da dieci anni. Gli sforzi intrapresi permisero al marchio di Arcore di ottenere un titolo italiano nelle 125 e il secondo posto nel mondiale motocross nel 1982 grazie a Corrado Maddii, oltre a portarla a sperimentare in gara una innovativa 125 bicilindrica. Sempre nel biennio 1978-1979, in contemporanea ai campionati \"off-road\" con Gilera, partecip\u00f2 ai campionati di velocit\u00e0 su pista con la Adriatica-Bimota nella classe 250, inizialmente utilizzando un motore in parallelo, ma poi pass\u00f2 a un'architettura a \"V\" con alberi contro-rotanti; la base di questo progetto verr\u00e0 poi utilizzata anche per le future \"quarto di litro\" Aprilia del motomondiale.\nNel 1983 venne chiamato alla Cagiva come responsabile del reparto corse per le competizioni su sterrato, inizialmente per lo stesso marchio di Varese, ma poi con l'acquisizione della svedese Husqvarna nel 1988, solo per quest'ultimo, il tutto ottenendo diversi titoli mondiali di motocross. Nel 1989 venne chiamato in Aprilia come capo del reparto corse, con la quale fece incetta di vittorie nel mondiale velocit\u00e0 fino al 2004, totalizzando 23 titoli iridati grazie a piloti quali, tra gli altri, Max Biaggi, Loris Capirossi e Valentino Rossi; alla termine di quell'anno non proseguir\u00e0 la sua carriera ingegneristica all'interno di team di Noale, ma si limiter\u00e0 al ruolo di consulente nei vari progetti.\nUna volta chiusa l'esperienza in Aprilia, nell'immediato lavor\u00f2 come libero professionista. Nel 2008 partecip\u00f2 al progetto, inizialmente in modo attivo, per poi fornire solo le componenti, di un team cinese inizialmente chiamato Maxtra, poi Haojue, che debutt\u00f2 l'anno seguente nella classe 125 del motomondiale, senza terminare la stagione: il progetto era caratterizzato da un motore con la peculiarit\u00e0 del cilindro pendente verso il basso, mentre il telaio era stato sviluppato dalla Harris Performance Products. Nel 2010 divenne direttore tecnico del team italo-cinese JiR in Moto2.\nNel 2019 approd\u00f2 alla Fantic Motor, nell'ambito del rilancio dello storico marchio italiano ad opera di vari elementi ex Aprilia."}
{"id": "4819020", "revid": "2032913", "url": "https://it.wikipedia.org/wiki?curid=4819020", "title": "Journals (album)", "text": "Journals \u00e8 una raccolta di singoli del cantante canadese Justin Bieber, nonch\u00e9 suo quarto album, pubblicata il 23 dicembre 2013 dalla Island Records.\nNon \u00e8 mai stato rilasciato in copia fisica durante il periodo di uscita. La prima versione fisica dell'album \u00e8 stata pubblicata nel 2016 sotto forma di doppio vinile in Europa e America mentre in Giappone \u00e8 stata rilasciata, sempre nel 2016, una versione in CD e un cofanetto Deluxe contenente un quaderno."}
{"id": "4819021", "revid": "110157", "url": "https://it.wikipedia.org/wiki?curid=4819021", "title": "Serie B1 2012-2013 (pallavolo maschile)", "text": "La Serie B1 2012-2013 si \u00e8 svolta dal 13 ottobre 2012 all'8 giugno 2013: al torneo hanno partecipato quaranta squadre di club italiane.\nRegolamento.\nFormula.\nLe squadre, divise in tre gironi, hanno disputato un girone all'italiana, con gare di andata e ritorno, per un totale di ventisei giornate; al termine della \"regular seson\":\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nTorneo.\nRegular season.\nGirone A.\nClassifica.\nLegenda:\nGirone B.\nClassifica.\nLegenda:\nGirone C.\nClassifica.\nLegenda:"}
{"id": "4819056", "revid": "122707938", "url": "https://it.wikipedia.org/wiki?curid=4819056", "title": "Angelo Galante", "text": " Il 16 maggio 2016 viene eletto Presidente della Sezione A.I.A. di Ancona.\nDal giugno 2017 al 2021 \u00e8 stato arbitro categoria \u00e9lite della UEFA.\nDal 3 luglio 2021 \u00e8 designatore della Commissione Arbitri Nazionale per il calcio a 5 (CAN 5 \u00c9LITE).\nCarriera Nazionale.\nInizia la carriera arbitrale nel 1995 presso la sezione di Ancona, cominciando con gare di calcio a 11, passando al calcio a 5 nella stagione 2004/05. \nEsordisce in Serie A2 nella stagione 2007/2008, debuttando poi in Serie A nel 2008 nella partita Terni - Pescara. \nPartecipa a 3 edizioni delle Final Eight di Coppa Italia di Serie A2, due semifinali play-off della Serie A2, una finale del campionato di Serie A2, una semifinale scudetto del Campionato Under 21, una finale di Serie B e partecipa come terzo arbitro nella finale di Coppa Italia nel marzo 2011 vinta dalla Lazio a scapito della Marca. \nDirige ben 4 Finali di Coppa Italia di serie A: nel 2012, (a Padova, Luparense - Asti, finita 3-4 dopo i tempi supplementari), nel marzo 2014 (Lazio - Acquaesapone), nel 2016 (Pescara- Asti) ed infine nel 2017 (Pescara C5 -FC Luparense). \nNel gennaio del 2015 \u00e8 arbitro della Finale di Winter Cup serie A maschile tra Asti e Pescara \nPer quanto riguarda le finali scudetto, dirige le seguenti gare:\nArbitro gara 3 finale scudetto serie A 2018/19 italservice Pesaro - acquasapone \nIn totale dirige 7 gare nelle Finali Scudetto serie A, 4 Finali di Coppa Italia serie A , 1 finale di Winter Cup e 1 finale della Serie A Femminile pi\u00f9 numerose gare di semifinali.\nIl 1 luglio 2021 si dimette dalla Commissione Arbitri Nazionale 5 (CAN 5).\nIl 3 luglio 2021 viene nominato responsabile designatore della neo nata CAN 5 \u00c9lite.\nCarriera Internazionale.\nDebutta in campo internazionale nel 2012, partecipando negli anni a diversi tornei.\nNel Luglio del 2014, partecipa al campionato Mondiale Universitario disputatosi a Malaga. per poi dirigere 2 round della Uefa Futsal Cup (in Lettonia e Cipro) e la partita del Campionato Europeo Ungheria -Ucraina. \nA marzo 2015, dirige il Main round di qualificazione di Euro 2016 in Macedonia, che vede partecipare Macedonia,Ungheria, Spagna e Svizzera.\nA luglio '15 ha partecipato come arbitro europeo al Torneo internazionale NAS Sport in Dubai . Nel settembre '15 ha diretto la gara di ritorno del play off di qualificazione per Euro '16 Bielorussia - Repubblica Ceca a Minsk.\nMarzo '16 dirige la gara di play off per il Campionato del Mondo 2016 Slovenia -Spagna. Ad aprile 2017 arbitro in Polonia del Main round per l'Europeo 2018 (Serbia /Polonia, Serbia /Spagna e Spagna/Polonia) \nA settembre 2017 arbitro del play off per il campionato europeo 2018 Repubblica Ceca/Serbia\nNella sua carriera dirige 2 finali del campionato di Albania nel giugno 2013 e giugno 2016.\nNel giugno del 2015 e 2016 arbitra le semifinali e la finale del prestigioso torneo NAS degli Emirati Arabi svoltosi a Dubai. Arbitro nella finale del campionato di Albania nel 2013 Ha diretto a novembre 2017 il Main round di Uefa Futsal cup a Madrid e a gennaio 2018 ha partecipato ai Campionati europei Futsal euro 2018 in Slovenia dirigendo Francia - Azerbaijan e il quarto di finale Spagna - Ucraina.\nAd aprile 2018 a Saragozza ha diretto la Final four di Uefa Futsal Cup. \nNell'Ottobre 2018 \u00e8 arbitro del main round della Uefa Futsal champions League disputatosi in Croazia, disputatosi a Macarsca. \nAprile 2019 dirige la final four di champions league ad Almaty in Kazakhstan\nOttobre 2019 nuovamente designato come arbitro per la final four di Uefa futsal champions league a Barcellona ed infine arbitra la final 8 di champions league a Zara ad aprile 2021. \nAl Termine della stagione 2012/2013 \u00e8 stato insignito del premio Presidenza AIA come Arbitro Effettivo maggiormente distintosi nel corso della stagione sportiva."}
{"id": "4819059", "revid": "767487", "url": "https://it.wikipedia.org/wiki?curid=4819059", "title": "The Blind Man", "text": "The Blind Man \u00e8 un cortometraggio muto del 1909 diretto da Theo Bouwmeester (Theo Frenkel).\nTrama.\nUn cieco salva la figlia di un poliziotto dall'essere rapita.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 200 metri - usc\u00ec nelle sale cinematografiche britanniche nel novembre 1909.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4819063", "revid": "247222", "url": "https://it.wikipedia.org/wiki?curid=4819063", "title": "Greatest Hits - A Decade of American Music (1976-1986)", "text": "Greatest Hits - A Decade of American Music (1976-1986) \u00e8 un album raccolta della Steve Miller Band, pubblicato dalla Mercury Records nel 1987."}
{"id": "4819064", "revid": "2044650", "url": "https://it.wikipedia.org/wiki?curid=4819064", "title": "Vincenzo Amato (attore)", "text": "Biografia.\nNato in Sicilia, a 18 anni si sposta a Roma, dove si era trasferita la madre Emma Muzzi Loffredo, regista e musicista folk.\nNel 1993 si trasferisce negli Stati Uniti, dove conosce Emanuele Crialese. Nel 1997 \u00e8 il protagonista di \"Once We Were Strangers\" (con cui vince anche un premio al Festival di Bruxelles). \u00c8 anche scultore, in particolare lavora il ferro. Nel 2002, dopo una serie di esperienze cinematografiche e teatrali, recita in \"Respiro\" di Crialese che ottiene un grande successo al Festival di Cannes.\nNel 2007 ottiene una candidatura ai David di Donatello per il miglior attore protagonista grazie alla sua interpretazione in \"Nuovomondo\".\nDoppiatori italiani.\nNelle versioni in italiano dei suoi lavori, Vincenzo Amato \u00e8 stato doppiato da:"}
{"id": "4819065", "revid": "599013", "url": "https://it.wikipedia.org/wiki?curid=4819065", "title": "Saved by His Sweetheart", "text": ""}
{"id": "4819067", "revid": "767487", "url": "https://it.wikipedia.org/wiki?curid=4819067", "title": "The Legend of Chin", "text": "The Legend of Chin \u00e8 l'album di debutto del gruppo alternative rock statunitense Switchfoot.\nL'album \u00e8 stato intitolato come il migliore amico durante l'high school di Jon Foreman, Willis Chin, le cui foto e la data di nascita sono stampate sul booklet dell'album.\nImpatto.\nNonostante l'album non sia mai entrato ufficialmente nelle classifiche della rivista Billboard, Inoltre, il brano \"You\" fece parte della colonna sonora del film \"I passi dell'amore - A Walk to Remember\", del 2002.\nCritica.\nL'album ebbe una recensione positiva dalla rivista Billboard, che lo defin\u00ec \"Un intrigante e sorprendente materiale maturo per un album di debutto.\"\nMike Rimmer di Cross Rhythms diede all'album un ottimo voto (7/10) e scrisse: \"Hanno preso il proprio nome da un termine tecnico dei surfer, ma non \u00e8 un album alla Beach Boys. Invece, uno stile melodico rock moderno rivela dei suoni di chitarra elegantemente frizzanti, una voce stridente e un'infarinatura fatta da canzoni memorabili, e questo \u00e8 il problema. La maggior parte dei brani mi sconvolge e, nonostante l'abbia ascoltato quasi 15 volte, ancora attira poco la mia attenzione. [...] Questo suona come un grande album - tutti gli ingredienti sono al posto giusto, ma, esattamente come un buon Yorkshire pudding, anche il miglior ingrediente non sarebbe nulla se non venisse a galla completamente! Ci sono momenti in cui questo album assomiglia a un pancacke piuttosto che a un pudding. Tuttavia, merita un ascolto.\""}
{"id": "4819068", "revid": "125721939", "url": "https://it.wikipedia.org/wiki?curid=4819068", "title": "Glasgow smile", "text": "Il Glasgow smile (conosciuto anche come \"Glasgow\", \"Chelsea\" o \"Cheshire grin\") \u00e8 il nome dato a una caratteristica cicatrice assomigliante a un sorriso, da cui il nome. Solitamente la ferita viene inflitta con un pezzo di vetro rotto o con un coltello, lasciando una cicatrice che fa sembrare la vittima sorridente e pu\u00f2 portare alla morte per dissanguamento, se non viene curata.\nStoria.\nLa pratica pare abbia avuto origine a Glasgow (Scozia), ma divenne popolare fra le firm di hooligans dell'Inghilterra (specialmente fra i Chelsea Headhunters, un gruppo di hooligan londinesi)."}
{"id": "4819074", "revid": "282094", "url": "https://it.wikipedia.org/wiki?curid=4819074", "title": "Stepan Levitskij", "text": ""}
{"id": "4819076", "revid": "729019", "url": "https://it.wikipedia.org/wiki?curid=4819076", "title": "Rete tranviaria di Pisa", "text": "La rete tranviaria di Pisa, attiva fra il 1912 e il 1952, rappresent\u00f2 ai tempi uno strumento di forte modernizzazione della citt\u00e0 toscana. Realizzata per iniziativa del comune ad opera di un'azienda elettrica la rete vide un significativo ampliamento nel 1929 per poi essere pesantemente danneggiata dagli eventi bellici, al termine dei quali fu decisa la graduale trasformazione in rete filoviaria.\nStoria.\nCon sedute del consiglio comunale di Pisa del 12 e 18 agosto 1909, l'amministrazione cittadina decise di avviare trattative per la concessione di un servizio di tram elettrici cittadini, che fu accordata alla Societ\u00e0 Anonima Elettricit\u00e0 Toscana (SAET), filiale della tedesca Siemens-Halske che gi\u00e0 curava la distribuzione di energia elettrica in citt\u00e0.\nLa provincia approv\u00f2 dunque l'apposita integrazione alla convenzione in essere e il relativo capitolato tecnico e il giorno 11 giugno 1910 la stessa venne sottoscritta. In base a tale accordo la scadenza della concessione con la SAET per la distribuzione di energia elettrica fu unificata a quella per il servizio tranviario e prorogata fino al 1941, e il concessionario si impegnava alla realizzazione di due linee tranviarie.\nL'autorizzazione alla costruzione ed esercizio della rete tranviaria, costituita da due linee destinate a congiungere la stazione ferroviaria principale con il Duomo e Porta a Piagge, fu sancita con Regio decreto n.1284 del 12 novembre 1911. I lavori erano nel frattempo iniziati il 6 maggio dello stesso anno e gi\u00e0 il 19 gennaio 1912 si pot\u00e9 attuare il collaudo degli impianti.\nIl servizio fu dunque avviato il 25 gennaio: alle 12 in punto il sindaco Francesco Buonamici mont\u00f2 sulla prima carrozza del tramvai elettrico, inaugurando ufficialmente un servizio che riscosse unanime successo e stimolando la definizione di piani di potenziamento che a causa della parentesi bellica furono momentaneamente accantonati. Con Deliberazione podestarile del 16 febbraio 1928 venne infine autorizzato l'ampliamento della rete, che vide dunque l'estensione delle linee 1 e 2 e la costruzione della nuova linea 3 La Cella-Porta a Lucca.\nNel 1930 la separazione del servizio tranviario da quello elettrico, nel frattempo passato alla SELT-Valdarno, port\u00f2 allo scorporo della SAET che, con il nuovo nome di Societ\u00e0 Tramvie Elettriche di Toscana (STET), divenne una controllata della SITA. Tre anni dopo, nel 1933, una variante della linea 3 comport\u00f2 l'eliminazione del tratta piazza Ceci-San Bernardino, cui fu associato il prolungamento verso nord.\nIl decennio 1933-1943 prosegu\u00ec senza eventi di rilievo fino alle pesanti distruzioni indotte dai bombardamenti alleati durante la seconda guerra mondiale, che causarono gravissimi danni agli impianti e al materiale rotabile. Nonostante le sovvenzioni accordate alla STET la ricostruzione progred\u00ec lentamente finch\u00e9 con atto del 31 gennaio 1948 fu rescissa anticipatamente la convenzione con la stessa portando all'esercizio diretto da parte del Comune di Pisa attraverso la neocostituita Azienda Tranviaria Urbana Municipale (ATUM) che provvide a concludere la ricostruzione delle linee 1 e 2, quest'ultima accorciata grazie a un by pass realizzato lungo via Crispi.\nLa vetust\u00e0 degli impianti e la volont\u00e0 di attuare velocemente modifiche di tracciato, unita ad un orientamento prevalente che di quel periodo non favorevole ai sistemi su rotaia port\u00f2 alla decisione di sostituire le tranvia con una nuova rete filoviaria. Quest'ultima fu attivata gradualmente portando alla soppressione dell'ultimo tratto della linea tranviaria n. 3 nel luglio 1952.\nCaratteristiche.\nIl binario tranviario, a scartamento ordinario, era armato con rotaie Phoenix da 43,2\u00a0kg/m; la tensione di alimentazione risultava di 600 V, erogata da una sottostazione elettrica da 240\u00a0kW.\nIl tracciato di entrambe le linee risultava piuttosto tortuoso e, stante la necessit\u00e0 di attraversare le strette strade del centro, le tratte erano prevalentemente a binario unico con raddoppi nei punti opportuni. La pendenza massima del 20 per mille era superata in prossimit\u00e0 delle rampe di accesso ai ponti, ove raggiungeva valori del 69 per mille. Il raggio minimo delle curve oscillava fra i 14 e i 17 metri.\nNel periodo seguente all'inaugurazione la frequenza della linea 1 era un tram ogni 10 minuti, mentre la linea 2 vedeva un passaggio ogni 15, con percorrenze rispettivamente di 11 e 13 minuti.\nLa rete.\nI percorsi delle due linee erano i seguenti:\nMateriale rotabile.\nPer il servizio la SAET si dot\u00f2 inizialmente di un parco di 8 elettromotrici realizzate dalla capogruppo Siemens-Halske e di 3 rimorchiate aperte del tipo \"giardiniera\". In seguito agli ampliamenti della rete attuati nel biennio 1928-29, la stessa societ\u00e0 acquis\u00ec ulteriori 8 elettromotrici, di costruzione Ansaldo e di maggiore potenza rispetto alle precedenti, nonch\u00e9 6 rimorchiate del tipo chiuso.\nIl deposito officina per il ricovero del materiale si trovava in via Battisti, su un terreno di circa 600\u00a0m\u00b2 ceduto alla SAET dal Comune di Pisa non distante da dall'area dove sorgeva il deposito delle tranvie a vapore per Marina di Pisa e Pontedera/Calci.\nLa rinascita.\nA partire dagli anni 2010 le varie amministrazioni comunali hanno iniziato a discutere sulla reintroduzione di un mezzo di trasporto vincolato, filobus o tram, che intercetti il volume di traffico dal centro al quartiere di Cisanello col suo ospedale.\nIl 10 agosto 2020 il comune di Pisa approva il progetto di fattibilit\u00e0 per la realizzazione di una linea tranviaria di 4,4 km che collegherebbe la stazione centrale all'ospedale Cisanello. Il 15 gennaio 2021 il comune presenta il progetto al Ministero delle infrastrutture e dei trasporti per l'approvazione definitiva."}
{"id": "4819083", "revid": "767487", "url": "https://it.wikipedia.org/wiki?curid=4819083", "title": "Saved by His Sweetheart (film 1910)", "text": "Saved by His Sweetheart \u00e8 un cortometraggio muto del 1910 diretto da Lewin Fitzhamon.\nTrama.\nUn impiegato messo fuori gioco da un ladro, viene salvato dalla sua fidanzata.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 137 metri - usc\u00ec nelle sale cinematografiche britanniche nel gennaio 1910.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4819085", "revid": "72396", "url": "https://it.wikipedia.org/wiki?curid=4819085", "title": "FC Nancy", "text": ""}
{"id": "4819089", "revid": "478133", "url": "https://it.wikipedia.org/wiki?curid=4819089", "title": "Due nemici innamorati", "text": ""}
{"id": "4819096", "revid": "110157", "url": "https://it.wikipedia.org/wiki?curid=4819096", "title": "Kup Srbije 2013-2014", "text": "La Kup Srbije u fudbalu 2013-2014 (in cirillico \"\u041a\u0443\u043f \u0421\u0440\u0431\u0438\u0458\u0435 \u0443 \u0444\u0443\u0434\u0431\u0430\u043b\u0443 2013-2014\", Coppa di Serbia di calcio 2013-2014), fu l'8\u00aa edizione della Kup Srbije.\nIl detentore era la . In questa edizione la coppa fu vinta dalla (al suo 1\u00ba titolo) che sconfisse in finale la . Per la seconda volta consecutiva non ci furono Partizan o Stella Rossa in finale.\nLa FK Vojvodina riusc\u00ec al settimo tentativo a vincere una coppa nazionale, infatti i biancorossi vantavano sei finali perse in precedenza: nella Kup Mar\u0161ala Tita (1951), Kup Srbije i Crne Gore (1997) e Kup Srbije (2007, 2010, 2011 e 2013). Comunque, nonostante gli insuccessi in coppa, potevano vantare due campionati vinti ai tempi della Jugoslavia unita: 1966 e 1989.\nFormula.\nLa formula \u00e8 quella dell'eliminazione diretta, in caso si parit\u00e0 al 90\u00ba minuto si va direttamente ai tiri di rigore senza disputare i tempi supplementari (eccetto in finale). Gli accoppiamenti sono decisi tramite sorteggio; in ogni turno (eccetto le semifinali, dove il sorteggio \u00e8 libero) le \"teste di serie\" non possono essere incrociate fra loro.\nLa finale si disputa di regola allo Stadio Partizan di Belgrado; se i finalisti sono e si effettua un sorteggio per decidere la sede; se i finalisti sono Partizan ed un'altra squadra si gioca allo Stadio Stella Rossa.\nSquadre partecipanti.\nPartecipano 39 squadre: le 16 della SuperLiga 2012-2013, le 18 della Prva liga 2012-2013 e le 5 vincitrici delle coppe regionali 2012-2013.\nIl 30 luglio 2013 (11 giorni prima dell'inizio del campionato) lo cessa l'attivit\u00e0 per motivi finanziari, quindi questa edizione della coppa \u00e8 a 38 squadre e non 39.\nLe vincitrici delle coppe regionali 2012-2013 sono: ' (Vojvodina), ' (Belgrado), ' (Ovest), ' (Est) e \"\" (Kosovo e Metochia).\nSuperLiga\nPrva liga\nSrpska liga\nZonska liga\nTurno preliminare.\nViene disputato dalle ultime 9 classificate della Prva Liga Srbija 2012-2013 e dalle 5 vincitrici delle coppe regionali. \nSedicesimi di finale.\nIl sorteggio si \u00e8 tenuto il 12 settembre 2013. Data la mancanza del , una squadra \u00e8 stata esentata per sorteggio: \u00e8 toccato al , curiosamente la stessa squadra che ha beneficiato del ripescaggio in SuperLiga a colmare il posto lasciato vacante dal Hajduk.\nOttavi di finale.\nIl sorteggio si \u00e8 tenuto il 8 ottobre 2013.\nQuarti di finale.\nIl sorteggio si \u00e8 tenuto l'11 novembre 2013.\nSemifinali.\nIl sorteggio si \u00e8 tenuto il 17 dicembre 2013."}
{"id": "4819097", "revid": "838137", "url": "https://it.wikipedia.org/wiki?curid=4819097", "title": "Rudolf Christian B\u00f6ttger", "text": "Vita.\nB\u00f6ttger (l'ortografia del cognome fu poi cambiato in Boettger) nacque in Germania ad Aschersleben nel 1806. Dopo le elementari, a 11 anni and\u00f2 a frequentare la scuola delle Franksche Stiftungen (Fondazioni Francke) di Halle (Saale). Nel 1824 inizi\u00f2 a studiare teologia, ma nel frattempo segu\u00ec corsi di scienze all'Universit\u00e0 di Halle, dove fu molto influenzato dalle lezioni di Johann Schweigger (1779-1857). All'et\u00e0 di 22 anni lasci\u00f2 l'universit\u00e0 e lavor\u00f2 come chierico e insegnante in vari luoghi. Continu\u00f2 ad avere contatti con Schweigger e nel 1831 decise di abbandonare la carriera ecclesiastica e di dedicarsi alla scienza. Nel 1835 divent\u00f2 insegnante di fisica e chimica presso un'associazione dei chimici di Francoforte.\nB\u00f6ttger ricevette il PhD dall'Universit\u00e0 di Jena nel 1837 sotto la guida di Johann Wolfgang D\u00f6bereiner e divent\u00f2 professore a Francoforte nel 1842. Nel 1841 spos\u00f2 Christiane Harpke e ne ebbe otto figli. Il figlio maggiore Oskar Boettger (1844-1910) divent\u00f2 un famoso zoologo. B\u00f6ttger rimase per il resto della sua vita all'Universit\u00e0 di Francoforte, bench\u00e9 gli fossero state offerte altre opportunit\u00e0 in varie universit\u00e0. Mor\u00ec nel 1881. La sua tomba si trova nel cimitero principale di Francoforte.\nContributi.\nB\u00f6ttger si dedic\u00f2 in particolare della chimica applicata e svilupp\u00f2 o collabor\u00f2 a varie invenzioni e innovazioni, tra le quali:\nOpere.\nB\u00f6ttger scrisse numerosi articoli su riviste scientifiche per riportare i risultati ottenuti in circa 50 anni di ricerche. Una raccolta di alcuni di questi articoli \u00e8 contenuta nell'opera\nAlcuni altri libri di B\u00f6ttger sono:\nRiconoscimenti.\nIl re Oscar I di Svezia gli confer\u00ec l'Ordine di Vasa. L'imperatore austriaco gli confer\u00ec nel 1852 l'Ordine della Corona di Ferro. Nel 1880 fu eletto membro della Accademia Cesarea Leopoldina."}
{"id": "4819106", "revid": "767487", "url": "https://it.wikipedia.org/wiki?curid=4819106", "title": "Solomon Bozeman", "text": ""}
{"id": "4819111", "revid": "300067", "url": "https://it.wikipedia.org/wiki?curid=4819111", "title": "Justin Brownlee", "text": "Carriera.\nNel settembre del 2014 viene ingaggiato dal Basket Brescia Leonessa, di conseguenza firmando per la prima volta con un club italiano ed europeo."}
{"id": "4819113", "revid": "767487", "url": "https://it.wikipedia.org/wiki?curid=4819113", "title": "Dominic Calegari", "text": ""}
{"id": "4819115", "revid": "1573940", "url": "https://it.wikipedia.org/wiki?curid=4819115", "title": "Dinomys branickii", "text": "Il pacarana (Dinomys branickii ) \u00e8 un roditore della famiglia dei Dinomidi, unica specie del genere Dinomys (), diffuso nell'America meridionale.\nEtimologia.\nL'epiteto generico deriva dalla combinazione delle due parole greche \"deinos-\", terribile e \"-mys\" topo, con allusione alle dimensioni e all'aspetto insolito di questo roditore. Il termine specifico invece \u00e8 stato dedicato al conte Branicki. Il nome comune trae origine da una parola tupi il cui significato \u00e8 falso paca a causa della sua somiglianza con quest'altro grande roditore.\nDescrizione.\nDimensioni.\nRoditore di grandi dimensioni, con la lunghezza della testa e del corpo tra 730 e 790\u00a0mm, la lunghezza media della coda di circa 200\u00a0mm e un peso fino a 15\u00a0kg.\nCaratteristiche craniche e dentarie.\nIl cranio \u00e8 massiccio e compatto, con creste poco sviluppate e un profilo dorsale praticamente piatto. Gli zigomi sono profondi e robusti, il foro infra-orbitale \u00e8 grande e la disposizione del muscolo massetere \u00e8 di tipo istricomorfo (\"Fig.1\"). La bolla timpanica \u00e8 di normali dimensioni, la mandibola, di tipo istricognato (\"Fig.2\") ha un processo angolare fortemente deviato e un processo coronoide rudimentale. Gli incisivi superiori sono larghi, tozzi e lisci. Sono presenti quattro denti masticatori su ogni semi-arcata, la loro superficie occlusale \u00e8 piatta ed attraversata da quattro lamine, la corona \u00e8 alta e sono a crescita continua. La seconda e terza vertebra cervicale sono fuse tra loro.\nSono caratterizzati dalla seguente formula dentaria:\nAspetto.\nIl corpo \u00e8 tozzo e robusto, con una grossa testa ottusa, occhi relativamente piccoli e orecchie corte e rotonde. La pelliccia \u00e8 corta e ruvida. Il colore generale del corpo \u00e8 nerastro nei maschi e marrone scuro nelle femmine, con due strisce discontinue bianche che si estendono dalle spalle su tutta la schiena e due o pi\u00f9 brevi file di macchie biancastre su ogni fianco, mentre le parti ventrali sono pi\u00f9 chiare. Il labbro superiore \u00e8 attraversato longitudinalmente da una profonda fessura, le vibrisse sono lunghe. Gli arti sono brevi e tozzi, l'andatura \u00e8 platigrada, le zampe sono corte e larghe, ognuna con quattro dita munite ciascuna di lunghi e robusti artigli. Il palmo e la pianta sono prive di peli e provviste di cuscinetti carnosi, il pi\u00f9 esterno dei quali contiene gli elementi ossei residui del pollice e dell'alluce. La coda \u00e8 corta, tozza e ricoperta di peli. Le femmine hanno quattro paia di mammelle laterali. \nBiologia.\nComportamento.\n\u00c8 una specie notturna e terricola, dove si rifugia in crepacci naturali che vengono allargati scavando con i possenti artigli. In cattivit\u00e0 non \u00e8 stata osservata nessuna attivit\u00e0 fossoria bens\u00ec un'attitudine ad arrampicarsi e a riposare in posti elevati. Vivono in gruppi di 4-5 individui dei quali almeno due sono adulti. Ogni gruppo occupa una tana e il loro raggio d'azione intorno ad essa \u00e8 di circa 2,45\u00a0ettari. L'animale cammina con il solo tallone sollevato dal suolo, con il risultato di un'andatura lenta ed ondeggiante. Hanno un carattere docile e pacifico, emettono diversi tipi di vocalizzazione, il pi\u00f9 comune dei quali udito quando si incontrano un maschio ed una femmina, costituito da sibili, ringhi e lamenti intermittenti. Essendo per questo facilmente addomesticabile in alcune regioni \u00e8 un animale da compagnia.\nAlimentazione.\nSi nutre di frutta, foglie e steli teneri che vengono raccolti, esaminati e accompagnati alla bocca con le zampe anteriori, in maniera molto simile agli scoiattoli.\nRiproduzione.\nFemmine gravide con due embrioni sono state catturate nei mesi di gennaio, febbraio e maggio dopo una gestazione di 223-283 giorni. Alla nascita i cuccioli pesano fino a 900\u00a0g. L'aspettativa di vita in cattivit\u00e0 \u00e8 di oltre 13 anni.\nDistribuzione e habitat.\nQuesta specie \u00e8 diffusa negli altopiani del Venezuela occidentale, Colombia, Ecuador, Per\u00f9, Bolivia nord occidentale e nello stato brasiliano occidentale di Acre.\nVive nelle foreste pluviali all'interno di vallate e versanti montani tra 240 e 3.200 metri di altitudine.\nStato di conservazione.\nScoperto soltanto nel 1873, il pacarana \u00e8 apparso sempre abbastanza raro, tale da temere per diverse volte la sua estinzione. Sebbene il numero di esemplari in cattivit\u00e0 sia aumentato dagli anni '40, la popolazione allo stato selvatico \u00e8 considerata in declino. Alcuni recenti studi hanno ipotizzato che la diffusione frammentata sia dovuta alla limitata disponibilit\u00e0 di adeguati rifugi all'interno delle foreste.\nLa IUCN Red List, considerato il declino della popolazione di circa il 30% negli ultimi 10 anni a causa dello sfruttamento e del degrado del proprio habitat, classifica \"D.branickii\" come specie vulnerabile (VU)."}
{"id": "4819116", "revid": "767487", "url": "https://it.wikipedia.org/wiki?curid=4819116", "title": "Justin Cage", "text": ""}
{"id": "4819117", "revid": "256896", "url": "https://it.wikipedia.org/wiki?curid=4819117", "title": "Accademia delle Scienze di Bologna", "text": ""}
{"id": "4819119", "revid": "1305772", "url": "https://it.wikipedia.org/wiki?curid=4819119", "title": "Leaving", "text": ""}
{"id": "4819121", "revid": "93556", "url": "https://it.wikipedia.org/wiki?curid=4819121", "title": "Carlotta Amalia Guglielmina di Schleswig-Holstein-Sonderburg-Pl\u00f6n", "text": "Matrimonio e figli.\nFu un buon partito per la sua dote, la sua condizione principesca e la sua bellezza. Fu data in moglie il 26 maggio 1762 a Federico Cristiano, erede del ducato vassallo di Augustenborg, figlio del duca Cristiano Augusto I di Schleswig-Holstein-Sonderburg-Augustenburg. Ebbero i seguenti figli:"}
{"id": "4819132", "revid": "118812282", "url": "https://it.wikipedia.org/wiki?curid=4819132", "title": "Gruppo GT1", "text": "Il Gruppo GT1 \u00e8 un insieme di regole adottato dalla F\u00e9d\u00e9ration Internationale de l'Automobile (FIA) per le auto da corsa Gran Turismo derivate dalla serie, progettate per essere utilizzate in vari campionati in tutto il mondo. Pesanti modifiche sono effettuabili al modello di base."}
{"id": "4819133", "revid": "599013", "url": "https://it.wikipedia.org/wiki?curid=4819133", "title": "Chris Alexander", "text": ""}
{"id": "4819135", "revid": "155634", "url": "https://it.wikipedia.org/wiki?curid=4819135", "title": "Australian Open 2014 - Doppio maschile", "text": "I detentori del titolo erano Bob e Mike Bryan, ma sono stati battuti al terzo turno da Eric Butorac e Raven Klaasen che hanno poi perso in finale da \u0141ukasz Kubot e Robert Lindstedt per 6-3, 6-3."}
{"id": "4819136", "revid": "436907", "url": "https://it.wikipedia.org/wiki?curid=4819136", "title": "La met\u00e0 di niente (singolo)", "text": "La met\u00e0 di niente \u00e8 un singolo del cantautore italiano Nek, il secondo estratto dall'undicesimo album in studio \"Filippo Neviani\" e pubblicato il 21 giugno 2013.\nIl brano.\nQuarta traccia di \"Filippo Neviani\", \"La met\u00e0 di niente\" \u00e8 stato scritto dallo stesso Nek insieme a Federica Camba e Daniele Coro.\nIl brano \u00e8 stato realizzato anche in lingua spagnola con il titolo di \"La mitad de nada\": tale versione ha visto anche la partecipazione vocale del cantante Sergio Dalma ed \u00e8 stato pubblicato come singolo apripista della versione spagnola dell'album l'8 aprile 2013.\nVideo musicale.\nIl videoclip \u00e8 entrato in rotazione televisiva il 30 agosto 2013."}
{"id": "4819141", "revid": "713168", "url": "https://it.wikipedia.org/wiki?curid=4819141", "title": "Vidigal (disambigua)", "text": ""}
{"id": "4819159", "revid": "108541771", "url": "https://it.wikipedia.org/wiki?curid=4819159", "title": "George Sullivan", "text": "Biografia.\nNato a Liverpool nel 1890, fond\u00f2 un gruppo chiamato Ordine dei Dodici e fu attivo dal 1911 al 1914 e poi di nuovo dal 1920. Intorno al 1924 cambi\u00f2 nome in Confraternita di Crotone dell'Ordine della Rosacroce (dal nome dell'omonima citt\u00e0 del sud Italia in cui Pitagora fond\u00f2 la sua scuola).\nIn qualit\u00e0 di giornalista, drammaturgo e attore Sullivan utilizz\u00f2 lo pseudonimo Alex Matthews; nell'ambito delle sue attivit\u00e0 mistiche, invece, utilizz\u00f2 lo pseudonimo Frater Aureolis.\nNel 1925 fond\u00f2 un periodico, \"La Gazzetta Rosacrociana\", attivo fino al 1928.\nSebbene la Confraternita prenda il nome dalla tradizione Rosacrociana, e sebbene i suoi rituali richiamino in qualche modo gli ideali massonici, gli insegnamenti di Sullivan - stando almeno da quanto riferito da Peter Caddy - ricordano maggiormente quelli del movimento New Thought.\nGeorge Sullivan mor\u00ec nel 1942."}
{"id": "4819160", "revid": "63560666", "url": "https://it.wikipedia.org/wiki?curid=4819160", "title": "George A. Sullivan", "text": ""}
{"id": "4819161", "revid": "63560670", "url": "https://it.wikipedia.org/wiki?curid=4819161", "title": "George Alexander Sullivan", "text": ""}
{"id": "4819162", "revid": "63560675", "url": "https://it.wikipedia.org/wiki?curid=4819162", "title": "Alex Matthews", "text": ""}
{"id": "4819163", "revid": "63560680", "url": "https://it.wikipedia.org/wiki?curid=4819163", "title": "Frater Aureolis", "text": ""}
{"id": "4819164", "revid": "307923", "url": "https://it.wikipedia.org/wiki?curid=4819164", "title": "Organi", "text": ""}
{"id": "4819165", "revid": "21880", "url": "https://it.wikipedia.org/wiki?curid=4819165", "title": "Batales", "text": "Batales \u00e8 un ordine di piante erbacee che secondo il Sistema Cronquist appartiene alla classe Magnoliopsida.\nL'ordine non \u00e8 riconosciuto dalla classificazione APG IV che assegna le famiglie Bataceae\ne Gyrostemonaceae all'ordine Brassicales."}
{"id": "4819168", "revid": "767487", "url": "https://it.wikipedia.org/wiki?curid=4819168", "title": "Ana Tijoux", "text": "Biografia.\nAnamar\u00eda Tijoux Merino \u00e8 nata da due esuli cileni fuggiti in Francia dopo il colpo di Stato cileno nel 1973.\nNel 1977, la sua famiglia si trasfer\u00ec a Parigi, Francia. \u00c8 stato solo nel 1983 che Ana Maria \u00e8 potuta andare per la prima volta in Cile dove ha incontrato i suoi nonni e il resto della famiglia rimasta nel paese nonostante il colpo di stato di Pinochet.\nNel 1988, Tijoux ha incontrato Consuelo Vergara , che le ha insegnato il rap e ha suscitato in lei l'interesse nell'hip-hop e nella danza. Tijoux \u00e8 tornata in Cile dopo il ritorno del potere civile nel 1993. Nel 1995, influenzata dal gruppo rap locale Makul a Santiago del Cile, Tijoux form\u00f2 il suo proprio gruppo chiamato \"Los Gemelos\" con Zaturno, un altro artista rap. Nel 1997, Tijoux \u00e8 diventata molto popolare per la sua partecipazione nel gruppo \"Los Tetas\" e il loro primo album in versione studio. Lei e Zatourno hanno collaborato con Seo2, Cenzi, e DJ Squat per formare il gruppo Makiza.\nI Makiza.\nNel 1997, il gruppo \"Makiza\" ha pubblicato il primo cd, \"Vida Salvaje\", con grande successo, anche se era una produzione indipendente.\nNel 1999, hanno pubblicato \"Aerolineas Makiza\", una produzione Sony Music Entertainment. \nQuesto album ha messo Makiza al top del mercato hip-hop latino-americana. \nNel 2000, i Makiza hanno inciso la canzone popolare \"tontos Somos, non Pesados\" di Los Tres. Alla fine dello stesso anno, i Makiza si sono separati per il desiderio dei suoi membri di lavorare su progetti personali prima del loro tour attraverso i paesi limitrofi.\nNel 2001, Tijoux collaborato con una band popolare, \"Barrio Santo\", sul tema \"La Persecuci\u00f3n\" e \"La bienvenida\". Torn\u00f2 in Francia poco dopo, fino al 2004, e registrato il suo primo brano da solista, \"Santiago Penando Estas\" per l'album tributo a Violeta Parra intitolato \"Despu\u00e9s Vivir ONU Siglo\", che era molto popolare sia in Cile e Francia.\nNel 2003, Tijoux ritorn\u00f2 in Cile e ha lavorato su progetti musicali con Aluzinati , un cileno funk band. Ha anche registrato \"Lo Que Tu Me Das\" con la cantante messicana Julieta Venegas per la colonna sonora del film \" Subterra \", ed \u00e8 apparso come un artista presenti in messicano gruppo hip-hop di controllo Machete s 'ultimo album \" Uno, dos: Bandera \" .\nNel 2004, i Makiza sono tornati insieme e hanno annunciato un tour per promuovere la riedizione di Vida Salvaje, che \u00e8 stato rimasterizzato e in formato CD. Il gruppo ha pubblicato il suo terzo album nel 2005, \"Casino Royale\", sotto l'etichetta indipendente Record Bizarre. Durante questo periodo, Tijoux anche espresso \"Nea\" della serie animata \" Pulentos \".\nNel 2006, il gruppo si sciolse definitivamente a causa di differenze nelle vedute circa la produzione e la direzione musicale.\nCarriera solista.\nNel novembre 2006, Tijoux pubblica il suo primo singolo \"Ya no fue\" e debutta come artista solista. A causa di problemi con la sua casa discografica, il suo primo album \"La Oreja\" non \u00e8 mai stato pubblicato. Nel gennaio 2007, Tijoux collaborato di nuovo con Julieta Venegas sulla sua canzone \"Eres para mi\" dal suo album \"Limon y sal\". I due artisti raggiunto un grande successo in America Latina.\nNel settembre 2007, Tijoux pubblica il suo primo album solista sotto l'etichetta indipendente Oveja Negra, fondato dal Sociedad Chilena del Derecho . L'album \u00e8 intitolato \"Kaos\", e il suo primo singolo,\" Despabilate \", \u00e8 ben accolto dal pubblico cileno e nominato al Latino MTV Video Music Awards nelle categorie Best New Artist e Best Urban Artist. \u00c8 stata anche nominata per la canzone dell'anno con Julieta Venegas per \"Eres Para Mi\".\nIl 29 giugno. 2009 Tijoux si esibisce al festival di musica messicana \" Vive Latino \"e poi continua il tour in tutto il Messico.\nNell'ottobre 2009, Tijoux pubblica il suo secondo album da solista, \"1977\", che prende il titolo dall'anno della sua nascita. L'album fu un ritorno alle sue radici rap, omaggio alla \"et\u00e0 d'oro di hip-hop\". L'album \u00e8 in gran parte autobiografico, esplorando temi della sua vita che comprendono la morte di un caro amico, sperimentando le crisi creative, amicizie, e la sfortuna, tra gli altri. L'album ha segnato un allontanamento significativo dalla musica pop e dalle collaborazioni che Tijoux aveva fatto con altri artisti. Lei canta sia in spagnolo e francese come MC crudo e diretto, apparendo pi\u00f9 matura. \nL'album \u00e8 stato prodotto da Hordatoj, FOEX e Tee di teh etichetta Potoco sale da ballo con Habitacion del Panico. L'album e il singolo 1977 erano risultati immediati nei circoli rap sotterranei del Cile. Il record \u00e8 stato tra i primi 10 nel 2009 per il blog WorldHipHopMarket.com ed \u00e8 stato raccolto dagli Stati Uniti sulla base dell'etichetta latina Alternative Nacional Records , che ha pubblicato in aprile 2010. \nNel marzo 2010, Tijoux \u00e8 stato invitata ad esibirsi al South by Southwest (SXSW) Music Festival di Austin, Texas . Ha appena iniziato il suo primo, e di successo, tour in Nord America. Il 24 maggio 2010 Thom Yorke , cantante dei Radiohead , consigli\u00f2 ai suoi ascoltatori di ascoltare \"1977\", in un elenco che ha creato delle sue bande e canzoni preferite. La lista inoltre ha caratterizzato artisti popolari come The John Coltrane Quartet Riproduce e Bj\u00f6rk . Yorke ha introdotto la canzone come una delle sue preferite dell'estate. Nel 2011, la canzone \u00e8 stata usata sul videogioco EA Sports FIFA 11 . Appare anche in Breaking Bad (Stagione 4, Episodio 5). [ 5 ]\nNel settembre 2012, Tijoux \u00e8 stato descritto in una campagna chiamata \"30 Songs / 30 Giorni\" per sostenere Met\u00e0 del Cielo: Turning Oppressione in opportunit\u00e0 per le donne in tutto il mondo ., un progetto multimediale multipiattaforma ispirato da Nicholas Kristof e il libro di Sheryl WuDunn . Questo mese era anche messo da MTV Iggy nel 1 \u00ba posizione della classifica \"Best New Female Emcees Dominare Mics Everywhere\".\nL'album \"La Bala\" (uscito nel 2011), ha ricevuto la \"nomination\" al Grammy Latino nella categoria \"M\u00fasica Urbana\".\nIl 14 gennaio 2014 il singolo \"1977\" viene nuovamente pubblicato, ottenendo un discreto successo in Italia."}
{"id": "4819177", "revid": "1573940", "url": "https://it.wikipedia.org/wiki?curid=4819177", "title": "Daverio Clementino Giovannetti", "text": "Biografia.\nTra il 1972 e il 1983 aveva ricoperto la carica di senatore della Repubblica nelle file del Partito Comunista Italiano, portando all'attenzione del Parlamento le rivendicazioni degli operai del Sulcis Iglesiente. \nHa cominciato dal 1953 ad occuparsi della riorganizzazione della Federazione Minatori diventando segretario del primo Congresso del 1958. Nel 1964 venne chiamato a dirigere la Camera del Lavoro di Cagliari.\nNei primi anni '70 \u00e8 stato eletto segretario regionale della Cgil. Ha scritto numerosi testi sulle storie delle lotte sindacali dei minatori e sulla storia delle miniere dell'iglesiente. Tra questi \u201cE le sirene smisero di suonare. Uomini e Miniere nella Sardegna del Sulcis\u201d del 1999 e \"Gli anni delle lotte minerarie. Cronistoria delle battaglie politico-sindacali nel Sulcis-Iglesiente 1947-1960\" del 2002. \u00c8 stato anche consigliere comunale e vicesindaco a Iglesias e consigliere provinciale a Cagliari."}
{"id": "4819179", "revid": "292552", "url": "https://it.wikipedia.org/wiki?curid=4819179", "title": "Tyche (astronomia)", "text": "Tyche \u00e8 il nome dato ad un ipotetico pianeta gigante gassoso situato nella nube di Oort, nelle regioni pi\u00f9 esterne del sistema solare, proposto per la prima volta nel 1999 dall'astronomo John Matese dell'Universit\u00e0 della Louisiana a Lafayette. Matese e il suo collega Daniel Whitmire sostenevano che le prove dell'esistenza di Tyche potessero essere trovate studiando i punti d'origine delle comete a lungo periodo. I due astronomi sostenevano che Tyche potesse essere rilevato nel file di dati raccolti dal telescopio spaziale WISE della NASA. Tuttavia, molti astronomi esprimevano scetticismo circa l'esistenza di questo oggetto. Nel 2014 la NASA, sulla base dell'analisi dei dati raccolti da WISE, ha escluso la presenza di un tale pianeta.\nStoria.\nMatese fu il primo a suggerire l'esistenza di questo pianeta nel 1999, basandosi sulle sue osservazioni delle orbite delle comete a lungo periodo. La maggior parte degli astronomi concordano sul fatto che le comete a lungo periodo (quelle con orbite di migliaia di anni) hanno una distribuzione isotropa, cio\u00e8 arrivano casualmente da vari punti del cielo. Poich\u00e9 le comete sono volatili e si dissolvono nel corso del tempo, gli astronomi credevano che esse fossero normalmente confinate in una nube sferica di decine di migliaia di UA, conosciuta come la nube di Oort, per la maggior parte della loro esistenza. Tuttavia, Matese affermava che i loro punti d'origine non erano punti casuali nel cielo come comunemente si pensava, ma che le orbite provenivano da una direzione inclinata rispetto al piano dell'orbita dei pianeti del sistema solare. Una possibile spiegazione \u00e8 che le comete fossero influenzate da un oggetto invisibile, grande almeno quanto Giove o, eventualmente, da una nana bruna, che si troverebbe nella parte esterna della nube Oort. Un oggetto di tale massa potrebbe spiegare anche la peculiarit\u00e0 dell'orbita dell'oggetto transnettuniano Sedna. Tuttavia, la dimensione dei dati raccolti era piccola e i risultati furono inconcludenti.\nOrbita.\nWhitmire e Matese ipotizzavano che l'orbita di Tyche fosse stata di circa 500 volte la distanza di Nettuno dal Sole (15.000\u00a0UA), poco meno di un quarto di anno luce, ben dentro la nube di Oort, il cui confine esterno \u00e8 stimato essere a 50.000\u00a0UA. Il periodo orbitale sarebbe di circa 1,8 milioni di anni. I dati suggerivano che l'oggetto sarebbe stato pari ad almeno 5 masse gioviane se posto ad una distanza superiore alle 10.000\u00a0UA. Questo pianeta avrebbe orbitato in un piano diverso rispetto al piano orbitale dei pianeti conosciuti del sistema solare, e si sarebbe potuto formare facendo parte di un sistema binario. Sistemi binari larghi possono formarsi attraverso la cattura di un oggetto durante la dissoluzione di un ammasso stellare aperto.\nMassa.\nWhitmire e Matese ipotizzavano che il pianeta fosse fino a quattro volte pi\u00f9 grande di Giove e con una temperatura di circa 200 K (-73\u00a0\u00b0C), relativamente alta a causa del calore residuo derivante dalla sua formazione e dal riscaldamento dovuto al meccanismo di Kelvin-Helmholtz. Anche se pi\u00f9 massiccio di Giove, non avrebbe avuto massa sufficiente a sviluppare nessuna reazione interna..\nOrigine del nome.\nTyche (in greco \"\u03a4\u03cd\u03c7\u03b7\", che significa \"fortuna\") era la dea greca della fortuna e della prosperit\u00e0, sorella buona della temibile Nemesi. Il nome \u00e8 stato scelto per evitare confusione con un'ipotesi precedente che ipotizzava che il Sole avesse un compagno chiamato Nemesis, che provocherebbe l'arrivo di comete nella parte interna del sistema solare interno, portando a estinzioni di massa sulla Terra."}
{"id": "4819180", "revid": "600229", "url": "https://it.wikipedia.org/wiki?curid=4819180", "title": "Organi costituzionali (disambigua)", "text": ""}
{"id": "4819184", "revid": "63560945", "url": "https://it.wikipedia.org/wiki?curid=4819184", "title": "Klebsiella granulomatis", "text": ""}
{"id": "4819185", "revid": "1573940", "url": "https://it.wikipedia.org/wiki?curid=4819185", "title": "Melocichla mentalis", "text": "La melocicla dai mustacchi (Melocichla mentalis ()) \u00e8 un uccello passeriforme della famiglia Macrosphenidae, diffuso nell'Africa subsahariana. \u00c8 l'unica specie nota del genere Melocichla.\nDescrizione.\n\u00c8 un passeraceo lungo 18\u201320\u00a0cm, con un piumaggio quasi uniformemente marrone sul dorso, pi\u00f9 chiaro nelle parti inferiori, una lunga coda nera arrotondata, una sottile stria sopracciliare bianca e una stria mascellare nera.\nDistribuzione e habitat.\nLa specie ha un ampio areale che comprende Angola, Benin, Burkina Faso, Burundi, Camerun, Repubblica Centrafricana, Ciad, Congo, Costa d'Avorio, Etiopia, Gabon, Ghana, Guinea, Guinea-Bissau, Kenya, Liberia, Malawi, Mali, Mozambico, Nigeria, Ruanda, Senegal, Sierra Leone, Sudan, Sudan del Sud, Tanzania, Togo, Uganda, Zambia, Zimbabwe."}
{"id": "4819186", "revid": "21880", "url": "https://it.wikipedia.org/wiki?curid=4819186", "title": "Melocichla", "text": ""}
{"id": "4819187", "revid": "838137", "url": "https://it.wikipedia.org/wiki?curid=4819187", "title": "Nifurtoinolo", "text": "Il nifurtoinolo \u00e8 un antibatterico, appartenente alla famiglia dei nitrofurani, utilizzato in clinica per il trattamento delle infezioni delle vie urinarie.\nChimica.\nIl composto si presenta come una polvere cristallina giallastra, facilmente solubile in acqua.\nFarmacodinamica.\nLa molecola ha dimostrato attivit\u00e0 nei confronti di Stafilococchi, Streptococchi, Escherichia coli, Serratia, Klebsiella, Enterobacter.\nIl meccanismo d'azione del farmaco ricalca quello comune e proprio di tutti i derivati nitrofuranici. La molecola inibisce i sistemi enzimatici batterici responsabili della produzione di energia, ed in particolare il ciclo di Krebs a livello della formazione dell'acetilcoenzima A, dell'acido citrico e dell'acido ossalacetico.&lt;br&gt;\nSperimentazioni in vitro hanno permesso di intiure che il composto agisca come un profarmaco della nitrofurantoina.\nNifurtoinolo non sembra indurre resistenza, se non molto lentamente.\nFarmacocinetica.\nA seguito di somministrazione per via orale nifurtoinolo viene ben assorbito dal tratto gastroenterico. Nell'organismo la molecola viene scarsamente metabolizzata. L'eliminazione avviene esclusivamente attraverso l'emuntorio renale, ove il composto raggiunge concentrazioni battericide.\nUsi clinici.\nNifurtoinolo trova impiego nel trattamento delle infezioni batteriche acute e croniche delle vie urinarie, purch\u00e9 ovviamente sostenute da germi sensibili, anche secondarie ad indagini strumentali (ad esempio cateterismo vescicale). In particolare viene utilizzato in caso di cistiti, pieliti, cistopieliti, e pielonefriti, uretriti e prostatiti. La molecola \u00e8 pure indicata nella profilassi antibatterica prima e dopo l'esecuzione di interventi chirurgici a livello del tratto urinario.\nEffetti collaterali e indesiderati.\nIn corso di trattamento gli eventi avversi pi\u00f9 frequentemente segnalati sono a carico del sistema gastro-intestinale e comprendono perdita di appetito, dispepsia, nausea, vomito. In alcuni soggetti possono manifestarsi reazioni da ipersensibilit\u00e0 ed allergiche quali eruzioni cutanee, rash cutaneo, orticaria, eczema, dispnea e tosse. In seguito a trattamenti prolungati, specialmente nei soggetti portatori di deficit di glucosio 6-fosfato deidrogenasi si pu\u00f2 verificare emolisi; nei paziente diabetici o con deficit di funzionalit\u00e0 renale sono state segnalate nevriti periferiche. In letteratura sono citati casi di epatotossicit\u00e0.\nControindicazioni.\nIl nifurtoinolo \u00e8 controindicato in soggetti con ipersensibilit\u00e0 nota al principio attivo o altri nitrofurani, oppure uno qualsiasi degli eccipienti della formulazione farmaceutica. \u00c8 controindicato anche nei soggetti diabetici ed affetti da insufficienza renale grave (possibile insorgenza di nevriti periferiche), deficit di glucosio 6-fosfato deidrogenasi (possibilit\u00e0 di emolisi).\nDosi terapeutiche.\nNei soggetti adulti il composto viene somministrato per via orale al dosaggio usuale di 80\u00a0mg, 2-3 volte al giorno. Nei bambini il dosaggio consigliato \u00e8 pari a 4\u00a0mg/kg peso corporeo al giorno.\nGravidanza e allattamento.\nLa sicurezza terapeutica di nifurtoinolo in donne in stato di gravidanza o che allattano al seno non \u00e8 stata chiaramente accertata. L'utilizzo del composto in queste situazioni pertanto richiede che il beneficio atteso per la madre sia attentamente confrontato con i possibili rischi per il feto. In ogni caso il farmaco \u00e8 controindicato nella gravidanza a termine."}
{"id": "4819189", "revid": "122648904", "url": "https://it.wikipedia.org/wiki?curid=4819189", "title": "Pivovarna Union", "text": "La birra Union (in sloveno \"Union pivo\") \u00e8 una birra slovena, che viene prodotta dalla \"Pivovarna Union\" di Lubiana.\nLa birreria fu fondata nel 1864 come una piccola azienda di famiglia da Ivan e Pietro Kosler come birreria Kosler. L'effettiva nascita del marchio Union risale al 1909 quando i fratelli Kosler, a causa dell'aumento delle vendite e del grande potenziale del mercato dell'allora Impero austro-ungarico, fondarono la societ\u00e0 per azioni Pivovarna Union col contributo dell'istituto per il credito e il commercio di Vienna. Tale societ\u00e0 per azioni era costituita dall'unione della birreria dei fratelli Kosler con le birrerie Reininghaus AG e Puntigam di Graz.\nTra il 1910 e il 1926 la Pivovarna Union acquis\u00ec varie piccole fabbriche di birra slovene. Nel 1910 acquis\u00ec a Lubiana le birrerie Auer e Perless, nel 1911 la fabbrica di birra Perless di Ko\u010devje, nel 1912 la birreria Smidt di \u0160kofja Loka, nel 1916 la birreria Mayr di Kranj e Zimmerman di Lesce, nel 1917 la birreria Stare brewery di Menge\u0161, nel 1918 la birreria Fr\u00e4hlich di Vrhnika, nel 1924 la Pivovarna La\u0161ko e infine, nel 1926, la Thomas Gatz di Maribor. Tutte le fabbriche di birra acquisite smisero di produrre la birra indipendentemente, quindi la Pivovarna Union rimase l'unica fabbrica di birra nella Banovina della Drava. Successivamente alcuni marchi tornarono indipendenti sul mercato, come ad esempio la Pivovarna La\u0161ko. Nel 1925 la Pivovarna Union super\u00f2 la produzione di 100.000 ettolitri di birra.\nNonostante le difficolt\u00e0 causate dallo scoppio della Seconda Guerra Mondiale, nel 1945 la fabbrica produsse 45.000 ettolitri di birra. Nel 1946, quando la RS Slovenia era parte integrante della Repubblica Socialista Federale di Jugoslavia, la societ\u00e0 fu nazionalizzata. Nel 1963, la produzione di birra sal\u00ec a pi\u00f9 di 220.000 ettolitri ed iniziarono le prime esportazioni verso l'Italia."}
{"id": "4819201", "revid": "767487", "url": "https://it.wikipedia.org/wiki?curid=4819201", "title": "Luigi Palmisano", "text": "Carriera.\nEsordisce in massima serie con la maglia della Pro Italia Taranto nella stagione 1922-1923, nella quale mette a segno 9 gol in 8 presenze; viene riconfermato anche nella stagione successiva e nella stagione 1924-1925, nella quale mette a segno 6 reti in 10 presenze. \u00c8 nella rosa della societ\u00e0 pugliese anche nella stagione 1925-1926, l'ultima giocata in massima serie dalla societ\u00e0, che dalla stagione successiva venne mantenuta nel campionato di Prima Divisione, declassato per\u00f2 al secondo livello del calcio italiano per la nascita del campionato di Divisione Nazionale. In quest'ultima stagione Palmisano mette a segno 10 reti in 14 partite.\nDopo aver giocato con il Taranto in Prima Divisione e con l'Indomita Palermo nel Campionato Meridionale 1928-1929, ha giocato in seguito nelle serie minori con le maglie di Dopolavoro ferroviario Napoli, Gladiator, Aversano e Fulgor Pignataro."}
{"id": "4819226", "revid": "1819104", "url": "https://it.wikipedia.org/wiki?curid=4819226", "title": "Episodi de I Fantaeroi (terza stagione)", "text": "Il 13 dicembre 2011 YTV ha rinnovato \"I Fantaeroi\" per una terza stagione. La nuova stagione \u00e8 composta da 12 episodi ed \u00e8 stata trasmessa dal 1\u00ba giugno al 14 settembre 2013.\n\"Teacher's pet\".\nTrevor combina un sacco di disastri e alla fine quando suo padre domanda chi \u00e8 il responsabile, lui accusa sempre Eric, e cos\u00ec il padre stufo manda il figlio in un'altra scuola che si trova in una crociera, dove ci vanno tutti tranne Eric, che essendo l'aiutante di Maxum Man \u00e8 costretto a rimanere all'accademia insieme al Professor Pamplemoose, ma Eric fa di tutto per evitarlo, e alla fine quando raggiunge la crociera, Trevor la distrugge e accusa di nuovo Eric, nel frattempo arriva il Professor Pamplemoose, che ordina a Eric di raccogliere l'acqua con un secchio.\n\"Opossum Man\".\nEric, Trevor, Vana e Kitty incontrano Opossum Man, un supereroe travestito da opossum molto popolare in citt\u00e0 insieme a Boy Vermin, il suo assistente, che non \u00e8 niente meno che Glenn, il vecchio amico di infanzia di Eric all'orfanotrofio. Eric essendo molto geloso, tenta di sbarazzarsi di Opossum Man insieme a Trevor, ma come al solito le loro intenzioni si rivelano un vero disastro. Infatti a fine episodio Trevor combina una delle sue polverizzando Opossum Man.\n\"Black Top, Dark Matter\".\nEric, come al solito non ha voglia di svolgere le faccende domestiche, cos\u00ec Maxum Brain assegna al ragazzo l'incarico di gettare una sfera con un'energia pericolosa nel vulcano della citt\u00e0. Eric insieme ai suoi amici si reca verso il vulcano, ma Master XOX vuole la sfera e cos\u00ec li insegue, ma Eric riesce a nascondere la sfera, provocando per\u00f2 l'ira delle ragazze che pensavano di averla mentre erano inseguite da XOX. Fortunatamente Eric riesce a entrare nel vulcano, in cui per\u00f2 c'era gi\u00e0 Maxum Brain che aveva la vera sfera mentre Eric ha sempre avuto una palla da bowling. Purtroppo alla fine la sfera viene divorata da un serpente, che a sua volta viene divorato da un uccello, che a sua volta viene divorato da uno pterodattilo!\n\"Master XOX Ray Vision\".\nEric decide di mettersi le lenti a contatto, cos\u00ec ne prende un paio che per\u00f2 appartiene a Master XOX, il quale cerca di riprendersi le lenti, dopo un po' le lenti iniziano a sparare raggi laser, perci\u00f2 Eric decide di togliersele da un dottore, ma subito arriva XOX che riesce a staccare le lenti a Eric, ma subito le getta via perch\u00e9 sono piene di muco! A fine episodio Eric si ritrova con la vista danneggiata.\n\"Oh Trevor, Where Art Thou?\".\nEric e Mandy Struzione vanno in campeggio dentro a un vulcano, ma ci sono anche Trevor, Vana e Kitty, infatti quest'ultima essendo gelosa del rapporto dei due, ha deciso di seguirli. Nel frattempo Trevor si perde e si ritrova con delle rocce che lui stesso definisce \"Il regno delle Rocce\", di cui lui si autoproclama re. Intanto Eric cerca l'amico insieme a Vana, mentre Kitty sta con Mandy, anche se cerca di eliminarla, ma alla fine riuscir\u00e0 ad andarci d'accordo. Alla fine i ragazzi trovano Trevor, ma subito c'\u00e8 un'eruzione che porta i cinque al di fuori del vulcano. Infine Kitty e Mandy diventano amiche, mentre Vana minaccia a Eric di non raccontare l'esperienza a nessuno, senn\u00f2 lo far\u00e0 a pezzi.\n\"XOX to be You\".\nMaster XOX come al solito sta cercando insieme a Bruto Brutale di distruggere Eric, perci\u00f2 costruisce un'arma, sfortunatamente gli mancano alcuni pezzi per l'invenzione, e alla fine dopo tanta fatica Master XOX riesce a far cadere Eric nella trappola e a colpirlo con la sua invenzione che fa uscire una strana sostanza che dovrebbe dare a Eric una terribile influenza, infatti XOX sotto le vesti del padre di Trevor glielo fa notare, ma Eric dice di essersi vaccinato all'accademia quindi ne \u00e8 immune! Perci\u00f2 a fine episodio Master XOX si lamenta dato che ha fatto tutto questo per niente.\n\"Eric and the Maxum Brain Factory\".\nEric e Maxum Brain litigano perch\u00e9 Eric ha organizzato una festa senza il permesso di Brain, ma mentre i due discutono, subito Maxum Brain viene attratto da una strana forza che porta lui e i protagonisti nel posto in cui \u00e8 stato costruito. Qui vive il creatore di Maxum Brain che ha attirato tutti i suoi robot nel laboratorio e che ha intenzione di sostituirli con altri. Alla fine, dove aver lottato con il perfido scienziato, i ragazzi salvano Brain e mentre lui e Eric tornano a litigare, si scopre inoltre che anche lo scienziato in realt\u00e0 \u00e8 un robot...\n\"Trip Van Twinkle Toes\".\nVana si compra delle scarpe nuove ad un negozio, e tutti gli studenti vanno l\u00ec per averne un paio, ma Kitty non pu\u00f2 mettersi le scarpe, dato che ha 2 piedi sinistri!!! Ovviamente Vana e tutti gli altri la prendono in giro e la ragazza vaga per la citt\u00e0 coi piedi scalzi, ma Mandy Struzione le fa capire che i suoi piedi sinistri sono importanti anche se per lei, infatti alla fine i suoi piedi sinistri si riveleranno molto utili per poter sconfiggere il proprietario delle scarpe che essendo stregate, costringono tutti a ballare mentre lui stesso le comanda, perci\u00f2 Kitty libera tutti quanti e poi fa cadere il proprietario in una fossa e infine utilizza le scarpe del supercattivo per comandare tutti quanti a ballare e a prendere a calci Vana, cos\u00ec la ragazza si vendica dell'amica dopo tutte le volte che l'ha trattata male.\n\"Pains, Sprains, and Maxum Mobiles\".\nNonostante i divieti di Maxum Brain, Eric e Trevor prendono, senza il suo permesso, la nuova maxum mobile, che ha due funzioni: quella buona e quella cattiva, sormontate da una manopola. Purtroppo i due senza saperlo, posizionano ovviamente la manopola su quella cattiva e cos\u00ec l'auto combina un sacco di guai.\n\"Maxum Men\".\nDopo essere stato inseguito da Maxum Brain (il quale lo stava inseguendo senza un apparente motivo con una motosega), Eric va a letto mentre Brain decide di raccontargli la storia del suo passato, ovvero quando era l'assistente di Maxum Man e combatteva assieme a lui le forze del male, e i due assieme formavano il \"Maxum Duo\", dal quale per\u00f2 si \u00e8 dimesso dopo che il supereroe ha incontrato Disastro Kid (a quei tempi ancora giovane) e dopo la lotta con Master XOX (che ancora doveva dimostrare di essere un supercattivo per farsi apprezzare dal padre).\n\"Hullaballoo\".\nVana \u00e8 atterrita perch\u00e9 \u00e8 arrivato il suo \"Hullaballoo\", ovvero il giorno in cui sua sorella maggiore (ovvero una super), verr\u00e0 all'accademia per poter scegliere la sua assistente, ovvero Vana. Quest'ultima per\u00f2 ha molte divergenze con la sorella, ma alla fine dopo essersi ribellata a lei, questa la sceglie come aiutante e gli rivela che l'avrebbe gi\u00e0 scelta molto tempo prima se si fosse ribellata fin dall'inizio, cosa che ovviamente fa uscire dai gangheri la ragazza che torna ad essere quella di sempre.\n\"For Real Estate\".\nEric vende accidentalmente la villa Maxum a dei supercattivi, cos\u00ec lui e Brain decidono di trasferirsi, ma non riescono a trovare un buon posto (ad esempio Kitty terrorizza i due per via del suo amore per Eric, mentre Vana ovviamente sbatte la porta in faccia ai due). Perci\u00f2 Eric decide di sfidare i cattivi ad una gara per chi avr\u00e0 la casa, e alla fine grazie al piano di Eric, riescono a vincere.\n\"Multimaker\".\nMaxum Brain costringe Eric a pulire la stanza delle armi confiscate ai cattivi, per\u00f2 non volendo svolgere il compito, il ragazzo trova una macchina clonatrice e crea quindi tante copie di stesso per far svolgere a loro il lavoro. Sfortunatamente i cloni sono pigri proprio come l'Eric originale; inoltre si rende anche conto che continuando a creare copie di se stesso perde anche parte della sua linfa vitale e quindi se non fa scomparire tutti i cloni potrebbe... essere lui a scomparire!\n\"A XOX for Good\".\nEric cerca di far vedere a scuola sullo schermo una relazione sulla sua carriera di aiutante, ma per sbaglio fa vedere alla sua classe delle foto con lui che si scaccola! Gli altri lo prendono in giro e mentre il ragazzo cerca di togliere le immagini combina l'ennesimo disastro staccando l'elettricit\u00e0 globale, cos\u00ec tutti quanti lo picchiano e gli attaccano piume e colla. Al suo ritorno il ragazzo trova XOX, per\u00f2 lo XOX dell'altra dimensione governata dall'Eric cattivo che si \u00e8 alleato con il vero XOX per governare la dimensione dell'originale. Cos\u00ec i due vanno nella dimensione alternativa dove incontrano le loro controparti cattive che hanno la meglio su di loro e rubano il trasporto trans dimensionale. Ma subito Eric cattivo torna e dice a Eric che pu\u00f2 tornare nella sua dimensione, infatti non appena il ragazzo torna a casa, subito l\u00ec trova i suoi amici che lo prendono in giro per l'ennesima volta per le sue ridicole foto e che gli attaccano di nuovo piume e colla.\n\"The Dingalingish Patient\".\nDopo aver sconfitto un supercattivo, Trevor si ritrovato ingessato all'ospedale e Eric pensando che sia colpa sua decide di occuparsi di lui, ma in realt\u00e0 quello ingessato \u00e8 il supercattivo, mentre Trevor sta ancora bene, perci\u00f2 Eric deve smascherarlo.\n\"Parent Teacher Night of Doom\".\nEric, Trevor, Vana e Kitty partecipano insieme ai loro genitori a una riunione insegnanti-genitori per essere giudicati per il loro studio all'accademia, dove infine sono costretti a lottare contro di loro per essere promossi. Ci riusciranno?\n\"Eric on Board\".\nEric diventa presidente della Maxum incorporated, dove assume Trevor come suo assistente e Vana e Kitty come sue segretarie, per\u00f2 il suo lavoro alla incorporated come presidente non va molto bene e i ragazzi dovranno vedersela anche con XOX e con la sua ditta.\n\"Pamp My Ride\".\nEric e Trevor decidono di modificare la sedia volante di Pamplemoose, sfortunatamente il telecomando per guidarla si rompe e la sedia parte all'impazzata mentre Vana e Kitty rimproverano Eric e Trevor, ordinando a loro di dire a Pamplemoose la verit\u00e0. Cos\u00ec i ragazzi, insieme all'aiuto di Maxum Brain, riescono dopo aver corso tanta strada a fermare la sedia di Pamplemoose. Per\u00f2 a fine episodio, Eric si accorge che Trevor ha in mano il telecomando e quest'ultimo rivela che in realt\u00e0 non era rotto, ma che bastava solo cambiare le batterie, e quindi questo significa che la sedia l'ha fatta muovere lui per tutto il tempo! Perci\u00f2 subito dopo Eric, Vana, Kitty, Brain e Pamplemoose si infuriano e picchiano Trevor.\n\"Oppoxox\".\nMaster XOX decide di diventare buono, dopo essersi reso conto cosa si prova, cos\u00ec chiede aiuto ad Eric e ai suoi amici, e nonostante le difficolt\u00e0, XOX riesce a diventare \"Oppoxox\", un supereroe disposto ad aiutare tutti, per\u00f2 in seguito la situazione peggiora, infatti senza pi\u00f9 XOX come leader, tutti gli altri cattivi si danno libero svago e cos\u00ec gli altri devono farlo ritornare malvagio.\n\"Walter Ego Presents: Vapo House\".\nEric, Trevor, Vana, Kitty e Mandy Struzione sono rimasti intrappolati nella casa di Walter Ego con Master XOX come presentatore, nella quale devono sopravvivere in una gara e chi ci riuscir\u00e0 sar\u00e0 il vincitore.\n\"The Running of the Trolls\".\nIl sindaco di Splitsburgo organizza una gara in cui i troll delle caverne devono essere rintrappolati. Nel frattempo uno dei troll approfitta della situazione per raggirare Eric.\n\"Superbest in Show\".\nEric partecipa con Maxum Mutt ad una mostra di animali, per\u00f2 il cane non vuole collaborare e mordicchia sempre il ragazzo, cos\u00ec questi per calmarlo gli canta un motivetto e l'idea funziona. Alla fine Eric e Maxum Mutt vincono la gara, ma Eric si rende conto che Pamplemoose e gli altri giudici danno il trofeo a Mutt e quindi stanno trattando lui come se fosse il cane! Perci\u00f2 infine Eric viene ancora una volta deriso da tutti quanti.\n\"Those Who Can't Teach\".\nIl Professor Pamplemoose viene licenziato e sostituito da Vana che ne approfitta per sottoporre Eric ai test pi\u00f9 pericolosi, cos\u00ec il ragazzo e l'amico Trevor decidono di far tornare a scuola Pamplemoose che si \u00e8 trasferito in un'altra citt\u00e0.\n\"Graduation Daze\".\n\u00c8 il giorno del diploma all'accademia! Tutti quanti sono entusiasti ma Pamplemoose dice che solo alcuni di loro si diplomeranno mentre gli altri rimarranno all'accademia. Nel frattempo Eric riceve una borsa di studio per poter diventare un super e il ragazzo \u00e8 entusiasta, per\u00f2 la vita da super si riveler\u00e0 difficile per quest'ultimo, dato che non sa ancora usare i suoi poteri (acquisiti da un suo costume da super appena ricevuto) e dato anche che deve trasferirsi ad un nuovo quartiere.\nNonostante ci\u00f2 durante la prova finale Eric riesce a distruggere il \"DragoBot\", un drago meccanico che protegge i diplomi dagli studenti. Sfortunatamente alla fine Eric usa per sbaglio la vista a raggi x distruggendo i diplomi, facendo cos\u00ec tornare tutti all'accademia. Perci\u00f2 a fine episodio tutti si infuriano e picchiano Eric. E l'intera serie de i Fantaeroi si conclude cos\u00ec."}
{"id": "4819228", "revid": "767487", "url": "https://it.wikipedia.org/wiki?curid=4819228", "title": "A Fickle Girl", "text": "A Fickle Girl \u00e8 un cortometraggio muto del 1910 diretto da Lewin Fitzhamon.\nTrama.\nUna giovane zingara lascia il suo amante per un signorotto, ma quest'ultimo le preferisce un'altra.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 145 metri - usc\u00ec nelle sale cinematografiche britanniche nel gennaio 1910.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4819230", "revid": "1543377", "url": "https://it.wikipedia.org/wiki?curid=4819230", "title": "Campionati del mondo di ciclismo su strada 2001 - Gara in linea femminile Elite", "text": "La Gara in linea femminile Elite dei campionati del mondo di ciclismo su strada 2001 \u00e8 stata corsa il 13 ottobre in Portogallo con partenza ed arrivo a Lisbona, su un circuito di 12,1\u00a0km da ripetere 10 volte. L'oro and\u00f2 alla lituana Rasa Polikevi\u010di\u016bt\u0117 che vinse con il tempo di 3h12'05\" alla media di 37,8\u00a0km/h, argento all'altra lituana Edita Pu\u010dinskait\u0117 e a completare il podio la francese Jeannie Longo."}
{"id": "4819239", "revid": "247222", "url": "https://it.wikipedia.org/wiki?curid=4819239", "title": "Coppa di Serbia 2013-2014", "text": ""}
{"id": "4819240", "revid": "767487", "url": "https://it.wikipedia.org/wiki?curid=4819240", "title": "Are You John Brown?", "text": "Are You John Brown? \u00e8 un cortometraggio muto del 1910 diretto da Lewin Fitzhamon.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 160 metri - usc\u00ec nelle sale cinematografiche britanniche nel gennaio 1910.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4819243", "revid": "702184", "url": "https://it.wikipedia.org/wiki?curid=4819243", "title": "Francesco Colzi", "text": "Biografia.\nFormazione culturale.\nNacque in un paese situato nella provincia di Pistoia da Ottaviano Colzi e Irene Brunetti. Frequent\u00f2 il ginnasio a Pistoia, e in questo ambito, gi\u00e0 durante gli studi liceali inizi\u00f2 a capire che la medicina sarebbe stata la sua strada professionale. Studi\u00f2 presso l'Universit\u00e0 di Pisa e fu allievo tra gli altri di Pasquale Landi, noto chirurgo e professore dell'epoca. Dopo brillanti e precoci studi, arriv\u00f2 a conseguire la laurea in medicina e chirurgia alla sorprendente et\u00e0 di ventidue anni all'Universit\u00e0 degli studi di Firenze.\nCarriera ospedaliera.\nNel biennio che va dal 1879 al 1881, ricopr\u00ec il ruolo di assistente nella clinica chirurgica di Firenze. Nel frattempo per\u00f2, grazie alla bravura dimostrata in questo ruolo, consegu\u00ec la libera docenza in clinica chirurgica e medicina operatoria.\nNei due anni successivi viaggi\u00f2 per l'Europa visitando e frequentando i pi\u00f9 importanti centri chirurgici, con lo scopo di apprendere le nuove tecniche chirurgiche che si stavano perfezionando in quegli anni. Una volta tornato a Firenze, accett\u00f2 la carica di settore di anatomia patologica, ruolo che ricopr\u00ec negli anni che vanno dal 1883 al 1887. In quest'ultimo periodo gli fu affidato l'incarico di aiuto della vlinica chirurgica allora diretta da Giuseppe Corradi, anch'egli noto chirurgo fiorentino, e nel 1893 assunse la cattedra di professore straordinario in materia di clinica chirurgica presso l'Universit\u00e0 degli studi di Modena e Reggio Emilia. Soltanto dopo pochi mesi per\u00f2, aveva gi\u00e0 lasciato quel prestigioso ruolo per assumere l'incarico di direttore della clinica chirurgica di Firenze, succedendo al suo maestro di sempre, Giuseppe Corradi.\nUna tragica fatalit\u00e0.\nDopo intensi e numerosi anni dedicati all'approfondimento delle tecniche chirurgiche e alla pratica di \u201cinnumerevoli\u201d interventi (si parla di settemila interventi totali e addirittura di giornate lavorative in cui egli riusciva a compiere tra quindici e venti trattamenti chirurgici), nel 1903, a soli 48 anni, una tragica conseguenza di una battuta di caccia a cui lui stesso stava partecipando in prima persona, lo port\u00f2 a ferirsi gravemente con il suo fucile all'ascella sinistra.\nGrazie alla sua grande capacit\u00e0 intuitiva, sviluppata con anni di esperienza medica e chirurgica, cap\u00ec subito che la soluzione migliore per evitare la proliferazione dell'infezione sarebbe stata l'amputazione totale dell'arto colpito. Tuttavia la sua richiesta non venne accolta. Accorse da Padova infatti il professor Edoardo Bassini, convinto di poter salvare l'arto fermando la sepsi. Ci\u00f2 non avvenne e Francesco Colzi mor\u00ec a seguito di una gravissima infezione tetanica, confortato dall'enorme affetto dei suoi allievi.\nLa riconoscenza dopo la morte.\nL'intera citt\u00e0 partecip\u00f2 a questo terribile dramma, a testimonianza dello spessore che Francesco Colzi aveva raggiunto grazie alla sua grande abnegazione durante la sua pur breve ma proficua carriera di professore e chirurgo.\nDopo la sua morte vennero innalzati due monumenti dedicati a lui: uno Pieve a Nievole, e un busto marmoreo a Tizzana.\nContributo all'evoluzione della chirurgia.\nLa grande capacit\u00e0 e voglia di innovazione di Francesco Colzi \u00e8 chiara in ogni campo: nella clinica, nella ricerca scientifica, soprattutto riguardo alla patologia e anche nella didattica universitaria. Il primo assioma che deriva dalle sue teorie \u00e8 quello che afferma che \u201cil chirurgo necessita di un lungo e articolato percorso di formazione per arrivare a svolgere al meglio la sua professione\u201d. Egli stesso nei suoi anni universitari sfruttava al massimo i momenti in cui si praticava la dissezione anatomica e, come racconta Giuseppe Corradi, non sono poche le notti durante le quali egli si dilettava con dissezioni su cadaveri per affinare le sue conoscenze nell'ambito dell'anatomia chirurgica. In una prolusione del 1883 tenuta al corso di clinica chirurgica presso la facolt\u00e0 medica di Modena esprimeva cos\u00ec il suo pensiero sull'impostazione che a suo parere bisognava dare all'apprendimento della chirurgia:\nUn secondo assioma in cui Colzi credeva molto era quello che recitava che il chirurgo deve essere per prima cosa un fine diagnosta, essere pi\u00f9 attento del medico, e verificare immediatamente le sue ipotesi.\nIl suo ruolo di ricercatore.\nFu per\u00f2 grazie alla sua ostinazione e alla sua perspicacia che Francesco Colzi ottenne i suoi migliori risultati nella ricerca scientifica. Egli aveva da sempre fatto della sala operatoria il suo \"habitat naturale\", a dimostrazione che la chirurgia era al centro dei suoi interessi; fu proprio in essa pertanto che riusc\u00ec ad avere le migliori intuizioni. Era infatti convinto che il chirurgo dovesse cimentarsi anche nel ruolo di ricercatore e cercare, anche grazie all'intervento chirurgico le cause della malattia.\nStudi post-operatori.\nNella quasi totalit\u00e0 dei casi, immediatamente dopo il termine dell'operazione, si ritirava nel suo laboratorio per ricercare in modo rigoroso gli agenti eziologici che avevano causato lo scaturire della patologia. Ebbe cos\u00ec la grande capacit\u00e0 di definire il legame tra l'infezione tifica e le suppurazioni addominali. Scopr\u00ec inoltre le cause dell'osteomielite acuta infettiva, e descrisse gli aspetti istologici dell'actinomicosi, allora conosciuta come fungo raggiato.\nStudi riguardanti l'estirpazione di un organo.\nUn'altra attivit\u00e0 di ricerca strettamente connessa alle sue pratiche chirurgiche fu quella con la quale cerc\u00f2 di stabilire le conseguenze connesse all'estirpazione di un organo. Praticando degli esperimenti su degli animali, si rese conto che nel caso di disturbi tireoprivi, essi si potessero evitare lasciando intatto un solo lobo o solo un quarto di tiroide. Osserv\u00f2 inoltre che con la riduzione dell'afflusso di sangue alla ghiandola, dovuta alla legatura dei vasi arteriosi, essa manteneva il suo regolare funzionamento. In virt\u00f9 di questi studi, risult\u00f2 capace di redigere delle nuove regole chirurgiche che sarebbero state utilizzate nei decenni successivi.\nStudi relativi a fegato e vie biliari.\nIndubbiamente per\u00f2, il fiore all'occhiello dei suoi studi scientifici fu rappresentato dalle sue scoperte in ambito epato-biliare. Dall'osservazione, in sede autoptica, di una fistola colecisto-duodenale causata dalla presenza di calcoli biliari, giunse all'ideazione di un nuovo tipo di intervento chirurgico: l'anastomosi colecisto-enterica. Si rec\u00f2 per questo motivo nell'Istituto di fisiologia e test\u00f2 la nuova tecnica sul cane. Nonostante le prime battute d'arresto, ancora una volta grazie alla sua enorme determinazione riusc\u00ec a perfezionare quella nuova tipologia di intervento.\nLe innovazioni nella tecnica chirurgica.\nIl segreto che permise a Francesco Colzi di distinguersi nell'ambito della chirurgia fu senza ombra di dubbio il suo rigore nella cura di ogni dettaglio. La sua precisione nell'operare derivava da una profonda conoscenza dell'anatomia, da una capacit\u00e0 tecnica di livello eccezionale, maturata grazie alla sempre maggiore esperienza, ma anche dal controllo e monitoraggio costante del rischio chirurgico.\nLe modifiche nelle regole di disinfezione e preparazione della sala operatoria.\nForte della convinzione che una giusta manovra antiseptica favorisse un corretto svolgimento dell'intervento, Colzi si raccomandava sempre che sia il chirurgo che il degente arrivassero perfettamente sterili al tavolo operatorio. Inoltre veniva dato molto peso anche alla pulizia e disinfezione del campo operatorio. Venivano inoltre preparate delle soluzioni antisettiche ad hoc per la sterilizzazione dei tessuti necessari durante l'operazione.\nLa cura maniacale per il paziente, prima e dopo l'intervento.\nMolto curata era la scelta della giusta sostanza anestetica; molte volte si preferiva il cloroformio. Inoltre in sede operatoria si cercava sempre di evitare che il paziente potesse accusare problemi di ipotermia. Per questo motivo la sala operatoria era costantemente riscaldata. Ampio controllo veniva inoltre garantito al degente anche durante il decorso post-operatorio. Gli aspetti che secondo Francesco Colzi necessitavano di continuo monitoraggio erano fondamentalmente tre: la sedazione del dolore, la costante disinfezione della ferita e il controllo della corretta nutrizione del paziente.\nLa grande capacit\u00e0 nella sutura.\nNonostante l'epoca non permettesse il perfezionamento di grandi mezzi di studio e di ricerca, Francesco Colzi riusciva a preparare prima di ogni intervento il materiale pi\u00f9 appropriato per la sutura che sarebbe andato a eseguire. Grande capacit\u00e0 venne dimostrata negli anni nelle suture intestinali, per le quali venivano preparati dei fili di seta molto sottili con degli aghi atraumatici. In questo modo l'anastomosi poteva essere praticata rispettando la vitalit\u00e0 dei tessuti. La sua tecnica di sutura si basava sul dovere fondamentale di non includere la mucosa nel punto. Cos\u00ec, in virt\u00f9 di queste nuove conoscenze, Colzi riusc\u00ec ad eseguire con successo molte resezioni intestinali, alcuni reimpianti di ureteri sia nella vescica che nel retto, varie suture dell'ovaio, della colecisti e del parenchima epatico.\nI tipi di interventi pi\u00f9 riusciti.\nColzi aveva una grande capacit\u00e0 di sanare stenosi gastriche, di effettuare l'asportazione di enormi gozzi endotoracici attraverso tiroidectomie senza lesionare i nervi laringei inferiore e superiore. Elabor\u00f2 per primo dei metodi chirurgici atti a risolvere l'ernia crurale e la resezione del ginocchio tubercolare. Inoltre si dilett\u00f2 anche in operazioni di ortopedia molto all'avanguardia per quell'epoca. Non a caso oggi la resezione diafisaria di radio e ulna negli esiti della sindrome di Volkmann \u00e8 ancora nota come \"l'intervento di Colzi\".\nLa sua grande caratura etica.\nSecondo Francesco Colzi, l'etica era alla base dell'operare medico. Egli stesso considerava fondamentale far sentire il paziente sempre importante. Molti sono i casi in cui preferiva rivelare verit\u00e0 scomode piuttosto che tenere il degente all'oscuro riguardo alle sue patologie. Inoltre non tentava mai l'intervento se il rischio di morte del paziente sotto i ferri superava una determinata percentuale."}
{"id": "4819247", "revid": "767487", "url": "https://it.wikipedia.org/wiki?curid=4819247", "title": "Hot Pickles", "text": "Hot Pickles \u00e8 un cortometraggio muto del 1910 diretto da Lewin Fitzhamon.\nTrama.\nI sottaceti fatti in casa di un colonnello sono esplosivamente piccanti, tanto da provocare eruzioni di fiamme nei commensali.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 198 metri - usc\u00ec nelle sale cinematografiche britanniche nel gennaio 1910.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4819252", "revid": "635780", "url": "https://it.wikipedia.org/wiki?curid=4819252", "title": "Aiutante di camera di sua santit\u00e0", "text": ""}
{"id": "4819254", "revid": "4252", "url": "https://it.wikipedia.org/wiki?curid=4819254", "title": "Tommaso", "text": ""}
{"id": "4819255", "revid": "63561888", "url": "https://it.wikipedia.org/wiki?curid=4819255", "title": "Giunto viscoso Ferguson", "text": ""}
{"id": "4819256", "revid": "767487", "url": "https://it.wikipedia.org/wiki?curid=4819256", "title": "La distruzione del mondo", "text": "La distruzione del mondo (\"Deluge\") \u00e8 un film del 1933 diretto da Felix E. Feist. Pellicola di fantascienza post apocalittica distribuita dalla RKO Radio Pictures, narra di un gruppo di disastri naturali in tutto il mondo che conducono alla distruzione della Terra.\nIl film \u00e8 liberamente tratto dal romanzo omonimo \"Deluge\" (\"diluvio\") di S. Fowler Wright del 1928, spostando l'ambientazione dall'Inghilterra agli Stati Uniti. \u00c8 uno dei primissimi e rari esempi di film catastrofico.\nLa colonna sonora originale \u00e8 andata quasi interamente perduta e sopravvive la versione doppiata in italiano.\nTrama.\nI meteorologi si trovano a dover affrontare un enigma: la pressione barometrica sta scendendo a livelli record, indicando l'insorgere di una tempesta di potenza mai vista. Tutti gli aerei sono richiamati a terra. La campionessa di nuoto Claire Arlington deve rinunciare alla sua impresa sportiva di nuotare intorno all'isola di Manhattan.\nQuando si manifesta una eclissi solare inattesa, il capo meteorologo contatta la societ\u00e0 astronomica americana. Il capo astronomo professor Carlysle riferisce che il preoccupante fenomeno \u00e8 diffuso in tutto il mondo e che in Europa \u00e8 iniziata una serie di grandi terremoti. Tra la popolazione inizia a spargersi il panico. In seguito l'astronomo riceve rapporti secondo i quali la costa del Pacifico degli Stati Uniti \u00e8 stata colpita da un potente terremoto, e che \u00e8 interrotta ogni forma di comunicazione con l'Europa. Si profila un immane disastro.\nL'avvocato Martin Webster ascolta allarmato i notiziari e decide, assieme alla moglie Helen, di cercare salvezza con i suoi due figli in un rifugio di mattoni, ritenendolo il posto pi\u00f9 sicuro nei dintorni.\nI terremoti causano un enorme tsunami. La citt\u00e0 di New York City viene distrutta da un terremoto e subito dopo viene colpita dall'onda anomala che la sommerge. Quasi tutti gli abitanti della citt\u00e0 periscono. Webster si risveglia malconcio in un paesaggio desolato, convinto che la sua famiglia sia perita nella catastrofe, e si riunisce tra le rovine della citt\u00e0 con altri sopravvissuti, tra i quali anche Claire Arlington.\nStato di conservazione.\nPer molti anni \"La distruzione del mondo\" venne ritenuto un film perduto, finch\u00e9 nel 1981 ne fu rinvenuta da Forrest J. Ackerman una copia doppiata in italiano in un archivio di Roma.\nPrima di tale scoperta, l'unica parte del film che si sapeva sopravvissuta era la sequenza dell'onda che distrugge la citt\u00e0 di New York, che era stata riutilizzata nei serial della Republic Pictures \"Dick Tracy vs. Crime, Inc.\" (1941) e \"King of the Rocket Men\" (1949).\nProduzione.\nL'impressionante sequenza di effetti speciali della distruzione di New York fu realizzata da un team che in seguito lavor\u00f2 al film sceneggiato da H. G. Wells \"La vita futura\" (\"Things to Come\", 1936).\nDistribuzione.\nIl film fu distribuito dalla RKO Radio Pictures negli Stati Uniti il 18 agosto 1933.\nFu distribuito in vari paesi europei nel 1934, tra cui l'Italia; in Portogallo (come \"O Dil\u00favio\") il 10 marzo, in Finlandia il 4 novembre.\nDopo la sua riscoperta in Italia, il film fu distribuito in varie versioni, alcune eliminando i dialoghi in italiano e aggiungendo una semplice colonna sonora musicale, come fosse un film muto, e i sottotitoli in inglese; in tale versione l'unica scena con la colonna sonora originale \u00e8 quella della distruzione di New York.\nCritica.\nFantafilm scrive che \"gli storici del cinema ne hanno sempre parlato in termini positivi, sottolineando la qualit\u00e0 degli effetti speciali di Ned Mann che ricostru\u00ec in studio alcuni quartieri di New York.\""}
{"id": "4819263", "revid": "1305772", "url": "https://it.wikipedia.org/wiki?curid=4819263", "title": "De Tomaso (disambigua)", "text": ""}
{"id": "4819266", "revid": "773636", "url": "https://it.wikipedia.org/wiki?curid=4819266", "title": "Tommaso di Costantinopoli", "text": ""}
{"id": "4819277", "revid": "1149148", "url": "https://it.wikipedia.org/wiki?curid=4819277", "title": "Premi e riconoscimenti di Leonardo DiCaprio", "text": "Questa \u00e8 la lista che riassume tutti i premi di Leonardo DiCaprio, da lui fino ad ora ricevuti. Sette sono le sue candidature all'Oscar, una come produttore, ed una la vittoria come miglior attore protagonista per \"Revenant - Redivivo,\" nel 2016.\nL'attore ha inoltre guadagnato ben tredici candidature ai Golden Globe con tre vittorie, sei ai BAFTA con una vittoria, venti agli MTV Movie Awards con quattro vittorie e dodici agli Screen Actors Guild Award con una vittoria.\nRiconoscimenti.\nYoung Artist Award.\nRazzie Awards"}
{"id": "4819278", "revid": "767487", "url": "https://it.wikipedia.org/wiki?curid=4819278", "title": "Tempered with Mercy", "text": "Tempered with Mercy \u00e8 un cortometraggio muto del 1910 diretto da Lewin Fitzhamon.\nTrama.\nUna giovane fioraia affamata ruba una pagnotta.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio - usc\u00ec nelle sale cinematografiche britanniche nel gennaio 1910. Negli Stati Uniti, fu distribuito il 21 giugno dello stesso anno dall'American Kinograph Company. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio di produzione britannica, \"Drowsy Dick's Dream\", prodotto nel 1909 dalla British &amp; Colonial Kinematograph Company.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4819279", "revid": "771611", "url": "https://it.wikipedia.org/wiki?curid=4819279", "title": "Fredriksskans", "text": ""}
{"id": "4819281", "revid": "1573940", "url": "https://it.wikipedia.org/wiki?curid=4819281", "title": "Sphenoeacus afer", "text": "L'erbarolo del Capo (Sphenoeacus afer ()) \u00e8 un uccello passeriforme della famiglia Macrosphenidae, diffuso nell'Africa australe. \u00c8 l'unica specie nota del genere Sphenoeacus.\nDescrizione.\n\u00c8 un passeraceo lungo 19\u201323\u00a0cm, con una lunga coda appuntita, e piumaggio marcatamente striato, dal marrone scuro, al bruno rossiccio, al beige chiaro; il ventre e la gola sono biancastre, con una distinta banda mascellare nera.\nDistribuzione e habitat.\nLa specie \u00e8 presente in Zimbabwe, Mozambico, Sudafrica, Lesotho e Swaziland."}
{"id": "4819284", "revid": "771611", "url": "https://it.wikipedia.org/wiki?curid=4819284", "title": "Fredriksskans Idrottsparken", "text": ""}
{"id": "4819285", "revid": "21880", "url": "https://it.wikipedia.org/wiki?curid=4819285", "title": "Sphenoeacus", "text": ""}
{"id": "4819288", "revid": "858648", "url": "https://it.wikipedia.org/wiki?curid=4819288", "title": "Legge della violenza - Tutti o nessuno", "text": ""}
{"id": "4819289", "revid": "771611", "url": "https://it.wikipedia.org/wiki?curid=4819289", "title": "Fredriksskans IP", "text": ""}
{"id": "4819291", "revid": "1573940", "url": "https://it.wikipedia.org/wiki?curid=4819291", "title": "Dinomyidae", "text": "I Dinomidi (Dinomyidae ) sono una famiglia di roditori istricomorfi a cui appartiene un'unica specie vivente, il pacarana.\nDescrizione.\nLa famiglia, attualmente rappresentata soltanto dal pacarana, comprendeva animali di notevoli dimensioni, tra i quali specie grandi come rinoceronti, probabilmente i roditori pi\u00f9 enormi mai esistiti. Le caratteristiche craniche e probabilmente morfologiche sono le stesse del genere \"Dinomys\"\nDistribuzione e habitat.\nLa famiglia \u00e8 presente in Sudamerica dall'Oligocene."}
{"id": "4819293", "revid": "21880", "url": "https://it.wikipedia.org/wiki?curid=4819293", "title": "Dinomyis", "text": ""}
{"id": "4819315", "revid": "1543377", "url": "https://it.wikipedia.org/wiki?curid=4819315", "title": "Campionati del mondo di ciclismo su strada 2000 - Gara in linea femminile Elite", "text": "La Gara in linea femminile Elite dei campionati del mondo di ciclismo su strada 2000 \u00e8 stata corsa il 14 ottobre in Francia con partenza ed arrivo a Plouay, su un circuito di 14,15\u00a0km da ripetere 9 volte per un totale di 127,4\u00a0km. L'oro and\u00f2 alla bielorussa Zinaida Stahurskaja che vinse con il tempo di 3h17'39\" alla media di 38,659\u00a0km/h, argento all'olandese Chantal Beltman e a completare il podio la svedese Madeleine Lindberg."}
{"id": "4819323", "revid": "15756", "url": "https://it.wikipedia.org/wiki?curid=4819323", "title": "Who's Got My Hat?", "text": "Who's Got My Hat? \u00e8 un cortometraggio muto del 1910 diretto da Lewin Fitzhamon.\nTrama.\nUn dottore viene inseguito quando si sbaglia, prendendo un cappello non suo, il quale scoprir\u00e0 contenere del denaro.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 152,02 metri - usc\u00ec nelle sale cinematografiche britanniche nel febbraio 1910.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4819324", "revid": "767487", "url": "https://it.wikipedia.org/wiki?curid=4819324", "title": "Erminio Parmesani", "text": "Carriera.\nNella stagione 1925-1926 ha giocato 4 partite in massima serie, esordendo il 15 novembre 1925 in Alessandria-Milan 4-3. Nel 1930 \u00e8 stato inserito in lista di trasferimento dalla squadra rossonera, e nella stagione 1930-1931 ha giocato in Prima Divisione (la terza serie dell'epoca) con la Pro Lissone; in seguito ha giocato nelle serie minori con la Vis Nova Giussano e con il Gruppo Sportivo Marelli di Sesto San Giovanni, terminando la sua carriera da calciatore nel 1934."}
{"id": "4819328", "revid": "599013", "url": "https://it.wikipedia.org/wiki?curid=4819328", "title": "Aaron Gordon", "text": "Ha vinto l'oro al Mondiale Under-19 2013 con la maglia degli . Fratello del cestista Drew Gordon, attualmente milita in NBA nei Denver Nuggets.\nCarriera.\nDopo aver giocato a livello di high school nella squadra della Archbishop Mitty High School nella sua citt\u00e0 natale, nel 2013 \u00e8 passato nel campionato NCAA con i Wildcats dell'Universit\u00e0 dell'Arizona. Nello stesso anno \u00e8 stato convocato dal coach Billy Donovan per i Mondiale Under-19, in cui ha vinto la medaglia d'oro ed \u00e8 stato nominato MVP della manifestazione.\n\u00c8 stato inoltre selezionato per il McDonald's All-American Game 2013, venendo eletto miglior giocatore della gara. Successivamente si dichiar\u00f2 eleggibile per il Draft NBA 2014 in cui venne scelto dagli Orlando Magic come quarta scelta assoluta al primo giro.\nNell'edizione 2016 del NBA Slam Dunk Contest, svoltasi il 13 febbraio 2016 a Toronto, Gordon si \u00e8 piazzato secondo alle spalle di Zach LaVine dopo aver realizzato una delle schiacciate pi\u00f9 belle di sempre, in cui ha saltato la mascotte della sua squadra sedendosi in aria a circa 2,34 metri di altezza.\nNella stagione 2016-2017 per far fronte all'abbondanza di lunghi in squadra, dopo gli arrivi dei lunghi Serge Ibaka e Bismack Biyombo, Gordon viene spostato definitivamente in posizione di ala piccola, focalizzandosi in allenamento sul tiro da tre punti. Il 18 febbraio partecipa nuovamente alla gara delle schiacciate nell'All Star Weekend 2017.\nNell'inverno del 2021 Aaron cambia squadra decidendo di giocare per i Denver Nuggets con Nikola Joki\u0107 e Jamal Murray."}
{"id": "4819330", "revid": "1543377", "url": "https://it.wikipedia.org/wiki?curid=4819330", "title": "Il calzare d'argento", "text": "Il calzare d'argento \u00e8 un'opera di Ildebrando Pizzetti su libretto di Riccardo Bacchelli. Fu rappresentata per la prima volta al Teatro alla Scala di Milano il 23 marzo 1961.\nIn questo lavoro, nel quale l'ottantenne Pizzetti decise di cimentarsi con la commedia, hanno particolare risalto gli stati d'animo di Giuliano e Metarosa, dipinti \u00abcon cantilene ora conchiuse, ora ariose, toscanamente stornelleggianti o personalmente fervorose\u00bb. Non mancano i cori gestiti da Pizzetti con la consueta maestria, dove \u00abl'esperienza del madrigalismo cinque e seicentesco si risolve in una espressione eccellentemente moderna\u00bb.\nInterpreti della prima rappresentazione.\nDirettore: Gianandrea Gavazzeni.&lt;br&gt;\nScenografo: Lorenzo Ghiglia.&lt;br&gt;\nRegista: Margherita Wallmann.\nTrama.\nLa vicenda si svolge a Lucca, intorno al 1100.\nIl duca di Boemia, in adempimento di un voto, ha fatto realizzare un calzare d'argento per un crocifisso del duomo. Miracolosamente, il calzare si stacca e finisce nelle mani del giullare Giuliano Della Viola, che viene sorpreso con il prezioso oggetto mentre esce dal duomo. Creduto colpevole di furto sacrilego, Giuliano, \u00e8 condannato a morte. Ma poco prima dell'esecuzione, quando Giuliano \u00e8 condotto davanti al crocifisso per un'ultima preghiera, il miracolo si ripete davanti a testimoni. Giuliano viene liberato e devolve in beneficenza la somma che gli \u00e8 stata data in risarcimento, poi parte abbandonando anche Metarosa, la figlia dell'orafo che aveva realizzato il calzare, di cui, non ricambiato, era innamorato."}
{"id": "4819332", "revid": "125978498", "url": "https://it.wikipedia.org/wiki?curid=4819332", "title": "WWE Network", "text": "Il WWE Network \u00e8 un servizio di video streaming di propriet\u00e0 della WWE.\nIl servizio \u00e8 stato lanciato negli Stati Uniti d'America il 24 febbraio 2014 e in Italia il 13 gennaio 2015.\nStoria.\nNel settembre 2011 la WWE annunci\u00f2 il lancio della piattaforma. Nei mesi successivi, fece un sondaggio chiedendo se la gente avrebbe pagato il WWE Network nel caso fosse un canale a pagamento. Ha inoltre intervistato i fan su cosa ne pensavano del WWE Network e la maggioranza, scelse il mandare in onda eventi in pay-per-view per gli abbonati. La WWE rivel\u00f2 inoltre che avrebbe mandato in onda le vecchi puntate di \"Raw\" e \"SmackDown\", oltre che filmati della World Championship Wrestling, Extreme Championship Wrestling, National Wrestling Alliance e American Wrestling Association.\nIl 17 ottobre 2011 fu rivelato \u2013 in un sondaggio online da \u2013 che \"WrestleMania Rewind\" sarebbe stato il primo show a far parte della piattaforma. La data originaria del lancio fu decisa per il 1\u00ba aprile 2012, che di fatto avrebbe coinciso con \"WrestleMania XXVIII\", ma fu posticipato a data da destinarsi. \nL'8 gennaio 2014 fu annunciato che il WWE Network sarebbe stato lanciato a partire dal 24 febbraio 2014 negli Stati Uniti tramite l'applicazione ufficiale della WWE, Roku, Android, iOS, Kindle Fire, Xbox 360, PlayStation 3, PlayStation 4 e Xbox One. Il 31 gennaio 2014 \"WWE Classics on Demand\" fu chiuso per fare spazio al WWE Network. Vince McMahon annunci\u00f2 che, a partire da \"WrestleMania XXX\", tutti i pay-per-view sarebbero stati inclusi nel WWE Network senza alcun costo aggiuntivo. Durante la puntata di \"Raw\" del 6 giugno 2015 fu annunciato che il WWE Network sarebbe stato disponibile nel Regno Unito, in Italia (che avrebbe mantenuto l'accodo con Sky) e in Francia a partire dal 7 giugno 2015 su tutti i dispositivi sopracitati, a esclusione di PlayStation 3 e PlayStation 4, che sono state abilitate a trasmettere il WWE Network pochi giorni prima della messa in onda di \"SummerSlam\" nell'agosto 2015. Il costo \u00e8 di 9.99$ (USD)."}
{"id": "4819338", "revid": "339392", "url": "https://it.wikipedia.org/wiki?curid=4819338", "title": "Gli invasori - 49mo parallelo", "text": ""}
{"id": "4819339", "revid": "1347902", "url": "https://it.wikipedia.org/wiki?curid=4819339", "title": "Sergej Alekseevi\u010d Dolgorukov", "text": "Biografia.\nEra il figlio del consigliere Aleksej Alekseevi\u010d Dolgorukov (1767-1834), e della sua prima moglie, Margarita Ivanovna Apaj\u0161\u010dikova (1785-1814).\nCarriera.\nNel 1828 gli venne concesso il titolo di gentiluomo da camera e prest\u00f2 servizio nelle missioni russe, prima a Francoforte sul Meno e poi a Berlino (1829-1836).\nRicopr\u00ec vari incarichi presso il Ministero delle finanze (1836-1843). Nel 1843 \u00e8 stato trasferito al Ministero della Giustizia, con la nomina del procuratore capo del Senato.\nRicopr\u00ec la carica di governatore di Kovno (1848) e di Vitebsk (1848-1849). Nel 1871 venne nominato membro del consiglio di Stato.\nMatrimonio.\nNel 1833 spos\u00f2 la contessa Marija Aleksandrovna Apraksina (19 dicembre 1816-2 maggio 1892), figlia del conte Aleksandr Ivanovi\u010d Apraksin e Marija Aleksandrovna \u010cemjakina. Ebbero dieci figli:"}
{"id": "4819340", "revid": "110860498", "url": "https://it.wikipedia.org/wiki?curid=4819340", "title": "Tom Rouen", "text": "Carriera professionistica.\nDopo non essere stato scelto nel Draft NFL 1992, Rouen firm\u00f2 con i Denver Broncos prima dell'inizio della stagione 1993, rimanendo con essi per otto stagioni e vincendo il Super Bowl XXXII e Super Bowl XXXIII. In quel periodo disput\u00f2 tutte le partite della squadra, lasciandola come il suo leader di tutti i tempi in punt.\nDopo aver cambiato diverse squadre nella stagione 2002, nel 2003 il giocatore firm\u00f2 coi Seattle Seahawks con cui nel 2005 raggiunse il Super Bowl XL, perdendolo contro i Pittsburgh Steelers. Nel 2006 firm\u00f2 coi San Francisco 49ers ma fu superato nel ruolo di punter da Andy Lee.\nVita privata.\nRouen \u00e8 sposato con la nuotatrice sei volte medaglia d'oro olimpica Amy Van Dyken."}
{"id": "4819348", "revid": "287204", "url": "https://it.wikipedia.org/wiki?curid=4819348", "title": "Ifigenia (Pizzetti)", "text": "Ifigenia \u00e8 un'opera di Ildebrando Pizzetti su libretto proprio e di Alberto Perrini. Fu rappresentata per la prima volta in forma di concerto per una trasmissione radiofonica dall'Auditorium Rai di Torino il 3 ottobre 1950. La prima rappresentazione in forma scenica si svolse al Teatro Comunale di Firenze il 9 maggio 1951, nell'ambito del 14\u00ba Maggio Musicale Fiorentino.\nIn quest'opera Pizzetti fa il consueto uso del coro (\u00absia per il contrappunto madrigalesco o mottettistico, sia per l'estensione della gamma\u00bb) e delle voci (con il canto \u00abche alterna il recitativo scandito a espansioni melodiche e ariose\u00bb).\n\"Ifigenia\" vinse il premio radiofonico \"Italia\" nel 1950, e fu premiata con 18.000 franchi svizzeri.\nInterpreti delle prime rappresentazioni.\nDirettore: Fernando Previtali. (Nel 1951: Ildebrando Pizzetti.)\nTrama.\nL'opera narra l'episodio di Agamennone che, per ingraziarsi gli dei e facilitare la partenza per la guerra di Troia, \u00e8 costretto a sacrificare la propria figlia Ifigenia. Alla ragazza e alla madre Clitennestra viene pietosamente fatto credere che si stiano preparando le nozze della giovane con Achille, ma quando il sacrificio \u00e8 pronto non si pu\u00f2 pi\u00f9 nascondere la verit\u00e0 e Ifigenia deve rassegnarsi al supplizio per il bene della patria. Il finale dell'opera \u00e8 caratterizzato da una voce recitante che si chiede disperatamente il perch\u00e9 degli orrori della guerra."}
{"id": "4819351", "revid": "767487", "url": "https://it.wikipedia.org/wiki?curid=4819351", "title": "A Good Kick-Off", "text": "A Good Kick-Off \u00e8 un cortometraggio muto del 1910 diretto da Lewin Fitzhamon.\nTrama.\nUn pallone inseguito dai giocatori li porta dritti dentro il fiume.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 83,8 metri - usc\u00ec nelle sale cinematografiche britanniche nel dicembre 1910.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4819354", "revid": "729019", "url": "https://it.wikipedia.org/wiki?curid=4819354", "title": "Vene bronchiali", "text": "Le vene bronchiali sono vasi sanguigni di piccola entit\u00e0 che drenano il sangue proveniente dalle strutture parenchimali e spesse (bronchi di maggiore calibro) dei polmoni, nei punti non di competenza del sistema delle vene polmonari. Queste drenano anche la pleura viscerale, limitando il raggio di azione delle prime, che si riducono a convogliare appena il 13% del sangue apportato dalle arterie bronchiali.\nIn maniera del tutto singolare, per delle vene appartenenti alla grande circolazione come le vene bronchiali, esse veicolano sangue arterioso ben ossigenato, senza peraltro destinarlo direttamente al cuore. Ci\u00f2 sembra dipendere principalmente dalle estese connessioni anastomotiche riscontrate fra vene bronchiali e polmonari\nOriginano dalle reti capillari (nutritive, senza funzione di ematosi) generate dalle arterie bronchiali. Passano attraverso l'ilo polmonare. L'asimmetria dei visceri toracici determina un diverso punto di sbocco a sinistra (dove trovano la vena intercostale suprema e la vena emiazygos accessoria) e a destra (tutte dirette alla vena azygos)."}
{"id": "4819358", "revid": "1687355", "url": "https://it.wikipedia.org/wiki?curid=4819358", "title": "Sachia Vickery", "text": "Carriera.\nNel circuito ITF ha vinto tre titoli in doppio e due in singolo.\nNel 2013, ha vinto l'USTA National Junior Championships.\nNei tornei dello Slam ha raggiunto il secondo turno agli US Open del 2013 perdendo contro Julia Glushko. L'anno seguente ha preso parte agli Australian Open del 2014 dove \u00e8 stata sconfitta all'esordio dalla connazionale Lauren Davis.\nInizia il 2018 passando le qualificazioni ad Auckland e spingendosi fino alla semifinale, eliminando nel turno precedente la polacca e testa di serie numero 4 Agnieszka Radwa\u0144ska lasciandole appena quattro games, per poi arrendersi dalla danese e favorita del torneo Caroline Wozniacki con un doppio 6-4.\nRisultati in progressione.\nDoppio misto nei tornei del Grande Slam.\n\"Nessuna partecipazione\""}
{"id": "4819363", "revid": "767487", "url": "https://it.wikipedia.org/wiki?curid=4819363", "title": "A Plucky Kiddie", "text": "A Plucky Kiddie \u00e8 un cortometraggio muto del 1910 diretto da Bert Haldane.\nTrama.\nUn ladro richiude un maggiordomo ma viene catturato da una ragazzina.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 122 metri - usc\u00ec nelle sale cinematografiche britanniche nel dicembre 1910.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4819366", "revid": "965296", "url": "https://it.wikipedia.org/wiki?curid=4819366", "title": "Vena bronchiale", "text": ""}
{"id": "4819369", "revid": "965296", "url": "https://it.wikipedia.org/wiki?curid=4819369", "title": "Arteria bronchiale", "text": ""}
{"id": "4819372", "revid": "123714823", "url": "https://it.wikipedia.org/wiki?curid=4819372", "title": "Cucina agrigentina", "text": "La cucina agrigentina si riferisce alle caratteristiche e abitudini alimentari che traggono origine da questa zona di Sicilia.\nStoria e ricette.\nLa cucina di Agrigento e della sua provincia \u00e8 complessa e articolata, in quanto essa unisce sia i territori prettamente marini, come le Isole Pelagie e sia i territori montani, come i comuni che si estendono sui Monti Sicani, inoltrandosi dunque al centro della Sicilia.\nProprio questa sua geografia ha fatto in modo che si sviluppasse una gastronomia prevalentemente di pesce nelle localit\u00e0 costiere e isolane, mentre una gastronomia di carne e verdure nelle localit\u00e0 interne e montane. \nSi tramanda infatti che nella \"Sicilia centrale\", ovvero la Sicilia interna, di cui fa parte la provincia agrigentina, sia possibile trovare le ricette pi\u00f9 arcaiche dell'Isola mediterranea, poich\u00e9 quelle zone sono state meno \"influenzate\" dalle successive dominazioni susseguitesi in terra siciliana. Per cui qui \u00e8 possibile trovare modi di cucinare il cibo che traggono spunto dalla tradizione ellenistica, o ancor prima preistorica, della Sicilia."}
{"id": "4819373", "revid": "767487", "url": "https://it.wikipedia.org/wiki?curid=4819373", "title": "John Shurna", "text": "Carriera.\nDopo 4 stagioni alla Northwestern University, ha firmato il suo primo contratto da professionista con lo Strasburgo. In massima serie francese ha raggiunto i play-off, perdendo tuttavia la finale contro il Nanterre. Dopo una stagione in Francia, \u00e8 stato ingaggiato dal FIATC Joventut per disputare la Liga ACB.\nCon gli ha vinto l'oro ai Mondiali 2009 di categoria."}
{"id": "4819374", "revid": "110157", "url": "https://it.wikipedia.org/wiki?curid=4819374", "title": "La sacra rappresentazione di Abram e d'Isaac", "text": "La sacra rappresentazione di Abram e d'Isaac \u00e8 un'opera di Ildebrando Pizzetti su libretto di Onorato Castellino, derivato dal testo omonimo di Feo Belcari. Fu rappresentata per la prima volta al Teatro Morlacchi di Perugia il 2 ottobre 1937.\nL'opera deriva da musiche di scena composte in precedenza da Pizzetti, ed eseguite a Firenze il 9 giugno 1917. Per questo motivo la musica ha caratteristiche meno ricercate che in altre opere di Pizzetti e risulta di pi\u00f9 facile ascolto, con \u00abfascino e immediatezza seducenti\u00bb, pur possedendo \u00abintensi momenti drammatici\u00bb.\nTrama.\nL'opera racconta il noto episodio biblico del sacrificio di Isacco, tratto dal libro della Genesi, in cui Abramo per obbedienza a Dio \u00e8 sul punto di sacrificare il proprio figlio."}
{"id": "4819379", "revid": "767487", "url": "https://it.wikipedia.org/wiki?curid=4819379", "title": "Jones Tests his Wife's Courage", "text": "Jones Tests his Wife's Courage \u00e8 un cortometraggio muto del 1910 diretto da Frank Wilson.\nTrama.\nUn marito si traveste da ladro e irrompe nella sua stessa casa.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 130 metri - usc\u00ec nelle sale cinematografiche britanniche nel dicembre 1910.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4819380", "revid": "56620", "url": "https://it.wikipedia.org/wiki?curid=4819380", "title": "Lettere dal Polo Nord", "text": "Lettere dal Polo Nord \u00e8 un romanzo per ragazzi in forma epistolare scritto ed illustrato da Mervyn Peake.\nOriginariamente pubblicato nel 1948, il romanzo \u00e8 uscito in Italia per la prima volta nel 2003, pubblicato da Arnoldo Mondadori Editore insieme al racconto illustrato \"Capitan Scannatutti\".\nIl libro \u00e8 stato ottenuto con una tecnica mista: mentre i testi sono stati scritti a macchina su carta normale, le illustrazioni sono state tracciate a matita, o talvolta ad inchiostro, su carta da disegno opaca.\nTrama.\nUn intrepido esploratore inglese decide durante uno dei suoi viaggi di andare alla ricerca del fantomatico Leone bianco, mitico animale osservato solo in francobollo. Durante le sue peregrinazioni per il globo si imbatte nella cantartuga Jackson, che si unisce nella ricerca come fido assistente. Dopo anni passati in viaggio fra mille avventure \u00e8 per\u00f2 al Polo Nord che l'esploratore riesce a trovare la sua preda. Smarrita la macchina fotografica durante una tempesta di neve, lo Zio Sperduto si limiter\u00e0 ad ammirare per la prima ed ultima volta il felino prima che quest'ultimo muoia cristallizzandosi con un ultimo, possente, ruggito."}
{"id": "4819381", "revid": "729019", "url": "https://it.wikipedia.org/wiki?curid=4819381", "title": "Ludovico de Filippi", "text": "Capitano di vascello della Regia Marina, fu uno dei pionieri dell'aviazione di marina italiana, e comandante della portaidrovolanti \"Elba\" durante la prima guerra mondiale.\nBiografia.\nNacque a Torino il 27 settembre 1872, e dopo essersi arruolato nella Regia Marina frequent\u00f2 la Regia Accademia Navale di Livorno, da dove usc\u00ec con il grado di sottotenente. Scal\u00f2 la gerarchia militare fino ad ottenere il grado di capitano di corvetta, ed appassionatosi al mondo dell'aviazione frequent\u00f2 la scuola di volo di Mourmelon-le-Grand, Francia, dove consegu\u00ec il brevetto di pilota numero 5 sul proprio velivolo \"Farman\" il 4 luglio 1910.\nL'aviazione della Regia Marina.\nDopo la fine della Guerra di Libia la Regia Marina decise di dotarsi di un proprio servizio aeronautico, ed egli fu promotore dell'iniziativa in quanto ricopriva l'incarico di vice ispettore dei Servizi Aeronautici.\nNel luglio 1912 fu mandato, insieme ad altri quattro colleghi, presso la scuola di volo Curtiss di Juan-les-Pins per addestrarsi all'uso degli idrovolanti.\nNell'ottobre dello stesso anno il Ministero della Guerra decise di costituire, in localit\u00e0 Canale delle Vergini, una \"Sezione Idroplani\" in difesa della Piazza d'Armi di Venezia. Tale iniziativa venne finanziata dall'Ufficio di Ispezione dei Servizi Aeronautici. A partire dal mese di dicembre fu in forza alla \"Sezione Idroplani\" effettuando numerosi voli su velivolo Paulhan-Curtiss. Nel febbraio 1913 fu istituita presso l'Arsenale di Venezia la Scuola Militare di Idroaviazione, e il 25 aprile successivo la nuova Squadriglia Idrovolanti \"San Marco\", dotata inizialmente di sette velivoli. \nIl 2 giugno partecip\u00f2, insieme agli altri piloti della Scuola, all'intercettazione in mare aperto dell'incrociatore da battaglia tedesco \"Goeben\", accompagnato da quello leggero \"Strassburg\", che si recava in visita ufficiale a Venezia.\nLa prima guerra mondiale.\nNel 1915 assunse il comando, con il grado di capitano di fregata, della Regia Nave \"Elba\", un incrociatore protetto trasformato in portaidrovolanti della Regia Marina. Nei primi mesi dell'anno la nave fu trasferita da Venezia a Brindisi, con compiti di vigilanza sul settore del basso Adriatico. \nDopo l'entrata in guerra dell'Regno d'Italia, il 24 maggio 1915, la nave fu trasferita a Taranto per organizzare le forze aeree della marina in quel porto. In seguito divenne Capo dell'Ispettorato dei sommergibili e dell'aeronautica della Regia Marina. In tale veste, nel dicembre 1917, prese accordi con il Lieutenant John Lansing Callan dell'US Navy in vista della costituzione di una scuola di volo per piloti americani a Bolsena, che fu inaugurata ufficialmente il 21 febbraio 1918. Nel corso del 1918 assunse il comando dell'esploratore \"Cesare Rossarol\".\nIl naufragio del \"Cesare Rossarol\".\nIl 16 novembre 1918, poco dopo il termine del conflitto, salp\u00f2 con la sua nave da Pola per una missione speciale diretta a Fiume. Alle ore 12:40 la nave si trovava in prossimit\u00e0 di Lusignano quando urt\u00f2 una mina a circa un miglio dalla costa, in prossimit\u00e0 di Capo Merlera. La nave si spezz\u00f2 in due tronconi e prese rapidamente ad affondare. Il comandante De Filippi cedette il suo salvagente ad un marinaio che non sapeva nuotare e che lo implorava di non abbandonarlo avendo egli moglie e figli da mantenere. Pur potendosi salvare non esit\u00f2 a cedere il salvagente al marinaio, ma purtroppo scompare tra i flutti. Per il suo gesto di grande generosit\u00e0 e sacrificio venne insignito della medaglia d'argento al valor militare con Decreto Luogotenenziale del 17 maggio 1919.\nIn memoria del capitano di vascello De Filippi la Regia Marina gli intitol\u00f2 una batteria costiera costruita nei primi anni trenta a Capo Enfola, sull'Isola d'Elba, armata con 5 pezzi da 152/45, e dipendente dal Comando FAM di Portoferraio, sito nel forte Falcone."}
{"id": "4819382", "revid": "119789172", "url": "https://it.wikipedia.org/wiki?curid=4819382", "title": "Pubblico registro cinematografico", "text": "Il Pubblico registro cinematografico, comunemente abbreviato in P.R.C., in Italia \u00e8 stato un registro pubblico istituito con il Regio Decreto Legge n. 1.061 del 16 giugno 1938, convertito nella Legge n. 458 del 18 gennaio 1939, affidato in gestione alla S.I.A.E. a norma dell'art. 103 della Legge n. 633 del 22 aprile 1941. Il registro entr\u00f2 in funzione il 1\u00ba agosto 1938, ed \u00e8 rimasto in funzione fino al 22 dicembre 2016, quando viene annunciata l'istituzione del Registro pubblico delle opere cinematografiche e audiovisive.\nNel registro sono stati iscritti i film di produzione nazionale ai sensi del D.lgs. 28/2004 e sono stati trascritti gli atti di vendita del film, gli atti cessione o costituzione in garanzia di diritti e proventi, nonch\u00e9 gli atti di estinzione di cessioni e costituzioni precedentemente annotate. Si presume produttore dell'opera cinematografica chi \u00e8 indicato come tale negli atti di registrazione depositati presso il pubblico registro. Tale presunzione prevale rispetto a ci\u00f2 che \u00e8 indicato sulla pellicola cinematografica.\nA seguito dell'entrata in vigore della Legge n. 220 del 14 novembre 2016, recante la Disciplina del Cinema e dell'Audiovisivo, pubblicata sulla Gazzetta Ufficiale n. 277 del 26 novembre 2016, la tenuta del registro presso la S.I.A.E. \u00e8 ufficialmente cessata. Si \u00e8 reso operativo presso il Ministero per i beni e le attivit\u00e0 culturali il nuovo Registro Pubblico delle opere cinematografiche e audiovisive, previsto dall'art. 32 della stessa legge, la quale abroga il secondo comma dell'art. 103 della Legge n. 633 del 1941.\nIl Decreto Legislativo del 21 settembre 2020, pubblicato sulla Gazzetta Ufficiale il giorno seguente, ha stabilito che il nuovo registro dovr\u00e0 entrare in funzione entro il 20 giugno 2021 e la tenuta sar\u00e0 a cura dell'Istituto Luce Cinecitt\u00e0; la societ\u00e0, per gestire il nuovo registro, realizzer\u00e0 un portale telematico con la documentazione relativa, inclusi gli atti del precedente Pubblico Registro Cinematografico.\nIl primo film a lungometraggio iscritto al registro, nel 1938, fu \"Lotte nell'ombra\" diretto da Domenico Gambino; l'ultimo, nel 2016, il n. 12.084, fu \"A Ciambra\" diretto da Jonas Carpignano. Fino al 22 dicembre 2018 il registro \u00e8 stato gestito in via provvisoria dalla S.I.A.E. e il numero dei lungometraggi iscritti \u00e8 salito a 12.244 (con il film \"The Milk System - Il sistema latte\" di Andreas Pichler). I cortometraggi iscritti al registro sono stati complessivamente 21.180."}
{"id": "4819391", "revid": "767487", "url": "https://it.wikipedia.org/wiki?curid=4819391", "title": "In Pursuit of Fashion", "text": "In Pursuit of Fashion \u00e8 un cortometraggio muto del 1910 diretto da Lewin Fitzhamon.\nTrama.\nUna donna robusta insegue un parasole che vola in mare, portato dal vento.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 99 metri - usc\u00ec nelle sale cinematografiche britanniche nel dicembre 1910.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4819394", "revid": "365417", "url": "https://it.wikipedia.org/wiki?curid=4819394", "title": "Steve Largent Award", "text": "Lo Steve Largent Award \u00e8 assegnato annualmente dai Seattle Seahawks al membro (o ai membri) della squadra che ha esemplificato meglio lo spirito, la dedizione e l'integrit\u00e0 dell'ex wide receiver dei Seahawks Steve Largent."}
{"id": "4819395", "revid": "1305772", "url": "https://it.wikipedia.org/wiki?curid=4819395", "title": "Rooms of the House", "text": "Rooms of the House \u00e8 il terzo album dei La Dispute, pubblicato dalla loro etichetta Better Living il 21 marzo 2014.\nUna parte del ricavato dell'album (3.500 $) \u00e8 devoluta a tre organizzazioni di beneficenza scelte dalla band (826 National, Girls Rock Camp Alliance e Teenage Cancer America); ai fan americani che hanno preordinato l'album \u00e8 stato chiesto di sceglierne una, ed alla fine della campagna di preordine \u00e8 stata devoluta una somma maggiore (2.000 $) all'organizzazione pi\u00f9 scelta, mentre l'importo residuale (1.000 $ e 500$) \u00e8 stato distribuito alle due associazioni restanti. Oltre a ci\u00f2, la band ha anche messo all'asta su eBay 3 copie di prova del vinile, il cui ricavato verr\u00e0 interamente devoluto alle tre associazioni.\nStoria.\nAnche se in alcune interviste ad inizio 2013 la band aveva dichiarato di aver iniziato a lavorare su alcune nuove canzoni, dopo il tour di giugno in Australia con i Pianos Become the Teeth i La Dispute si erano chiusi nel silenzio, smettendo persino di pubblicare qualsiasi aggiornamento sui propri social media. A novembre la band pubblica un conto alla rovescia sul proprio sito -senza tuttavia specificare l'oggetto dell'attesa- accompagnato da un video in cui si mostra la band mentre smonta l'impalcatura utilizzata come copertina per il secondo album \"Wildlife\". Finalmente, il 16 dicembre, data di termine del countdown, il gruppo annuncia che il 18 marzo 2014 (poi spostato al 21 marzo) sar\u00e0 pubblicato l'atteso terzo disco, intitolato \"Rooms of the House\", attraverso l'etichetta Better Living, creata dalla band stessa con l'intento di formare un collettivo di musicisti e coinvolgere non solo l'ambito musicale ma anche quello sociale e umano.\nLa possibilit\u00e0 di preordinare l'album \u00e8 data a partire dal 14 gennaio 2014, con diverse opzioni quali il singolo CD o il vinile (disponibile in nero o in verde bottiglia), oppure un \"pacchetto\" contenente un vinile blu in edizione limitata a 500 copie, un poster, una toppa, degli adesivi, un sacchetto blue jeans ed il libro \"Yesterday's Home\", di 48 pagine, in cui sono contenuti testi, note, schizzi e disegni che spiegano il processo creativo dell'album. Il libro \u00e8 anche acquistabile singolarmente. Preordinando l'album, si ha anche la possibilit\u00e0 di scaricare gratuitamente la canzone \"Stay Happy There\", che \u00e8 anche acquistabile da iTunes a partire dallo stesso giorno.\nIl 14 febbraio esce il primo video ufficiale dei La Dispute, per la canzone \"For Mayor in Splitsville\", ospitato in anteprima su AVclub. A un mese di distanza, il 10 marzo, la band carica in anteprima per Noisey lo streaming dell'intero album. Lo stesso giorno inoltre rende disponibili su YouTube i lyric video di tutte le canzoni del disco.\n\"Stay Happy There\" \u00e8 stata inclusa in un sampler gratuito per promuovere il tour estivo in Australia dei La Dispute assieme ai Pianos Become the Teeth ed ai Mansions. Della band, sempre nel sampler era presente \"all our bruised bodies and the whole heart shrinks\", da \"Wildlife\".\nBackground.\nPer scrivere l'album, i La Dispute ad aprile 2013 hanno affittato un cottage isolato nel nord del Michigan vicino al bosco, vivendo l\u00ec per 5 settimane e provvedendo a pescare, tagliare la legna e svolgere le varie mansioni. Jordan ha accennato di aver sofferto in parte del blocco dello scrittore durante la fase di stesura dei testi, ma \u00e8 poi riuscito a superarlo in tempo per la fase di registrazione del disco. Il bassista Adam Vass ha invece sottolineato come parte delle sue creazioni per l'album sia stata influenzata dall'attentato alla maratona di Boston del 15 aprile 2013: Vass viveva a due isolati dal luogo dell'attentato, ed essendo al momento isolato nel cottage non riceveva che sporadiche notizie sugli avvenimenti in corso ed era quindi preoccupato per quello che stava succedendo nella sua citt\u00e0.\nTemi e struttura.\nL'album \u00e8 incentrato sul racconto della storia di una famiglia attraverso le stanze della casa in cui vive. A differenza dei temi forti e ricchi di pathos che caratterizzavano \"Wildlife\", Jordan questa volta ha deciso di riportare i testi su un livello pi\u00f9 intimo: \"Per questo album volevo staccarmi dai temi iperdrammatici dell'ultimo disco, abbassare i toni e cercare di concentrarmi su una relazione pi\u00f9 specifica, con le sue piccole catastrofi, e vedere come si sviluppava questa cosa nell'arco di un album\". Anche a livello musicale i La Dispute hanno leggermente smorzato i toni rispetto all'album precedente: \"Rooms of the House\" dura infatti venti minuti in meno rispetto a \"Wildlife\" e le canzoni hanno una struttura pi\u00f9 coerente ed organica, mentre prima erano come dei fiumi di composizione creativa. Questo \u00e8 stato uno sforzo voluto dalla band per cercare di creare qualcosa di diverso rispetto a quanto fatto prima, ed ha comportato non poche difficolt\u00e0 nel cercare ad esempio di raccontare una storia in due minuti e mezzo invece che in sei minuti.\nCritica.\n\"Alternative Press\" \u00e8 stata la prima pubblicazione a recensire il disco, dandogli 5 stelle su 5: il recensore Scott Heisel afferma che l'album oscura completamente l'intero materiale precedente dei La Dispute, dimostrando la maturazione della band e accogliendo con favore la minor durata dell'album rispetto ai due anteriori; tutto questo senza comunque che le abilit\u00e0 poetiche di Jordan risultino intaccate o frenate. \"Woman (in mirror)\" \u00e8 stata descritta da Heisel come una canzone che potrebbe figurare all'interno di \"Sultans of Sentiment\" dei Van Pelt, con qualche eco dei Radiohead e dei Modest Mouse. Anche \"Under the Gun Review\" assegna un voto molto alto al disco (9,5/10), descrivendolo, oltre che come il miglior album della band, come quello pi\u00f9 sincero; elogia la coesione tra musica e testi e apprezza lo sforzo della band, che invece di rimanere sulla strada gi\u00e0 tracciata col precedente lavoro, ha scelto di creare un disco che \u00e8 per lo pi\u00f9 lontano dai canoni della musica commerciale.\nIl sito inglese \"Bring the Noise\" d\u00e0 un'interpretazione diversa: secondo il recensore la band ha impiegato la stessa formula del precedente album, anche se questo non ha intaccato la qualit\u00e0 artistica n\u00e9 poetica. L'album \u00e8 descritto come un \"tifone di emozioni sulle montagne russe\". Il voto finale \u00e8 comunque il massimo (10/10). Drew Beringer di AbsolutePunk (9,5/10) elogia anch'egli l'album; la sua attenzione si focalizza principalmente sulla coesione dei testi, che vanno a creare una storia ricca di emozioni raccontata in modo da risultare comprensibile anche a chi non ha mai vissuto gli eventi narrati, e sulla non-ripetitivit\u00e0 della musica, grazie anche alla minor durata del disco rispetto ai precedenti lavori. Secondo Beringer, l'album \u00e8 la naturale culminazione di un processo di crescita della band percorso nei 10 anni precedenti, e ne \u00e8 ulteriore conferma la performance vocale di Dreyer, che risulta sicura e incisiva ancora pi\u00f9 che in passato.\nThisisfakediy.co.uk assegna all'album 3 stelle su 5, descrivendolo come \"elettrizzante a livello visivo e stimolante a livello musicale\"; secondo il recensore i testi sono ancora pi\u00f9 oscuri rispetto ai lavori precedenti e dimostrano la raggiunta maturit\u00e0 della band, che ha trovato il suo equilibrio. Adrienne Fisher di PropertyOfZack pone in primis l'attenzione sui testi costruiti in modo artisticamente impeccabile (\"mostrano quello che l'autore vuole dire invece di dirlo espressamente\"), ma apprezza anche il modo in cui l'intera band riesca a costruire l'enfasi nelle varie canzoni in quest'album, mentre in passato il pathos veniva principalmente dalla voce di Jordan e dagli eventi che raccontava."}
{"id": "4819400", "revid": "767487", "url": "https://it.wikipedia.org/wiki?curid=4819400", "title": "Father Buys a Screen", "text": "Father Buys a Screen \u00e8 un cortometraggio muto del 1910 diretto da Lewin Fitzhamon.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 122 metri - usc\u00ec nelle sale cinematografiche britanniche nel dicembre 1910.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4819401", "revid": "767487", "url": "https://it.wikipedia.org/wiki?curid=4819401", "title": "Cupid's Message Goes Astray", "text": "Cupid's Message Goes Astray \u00e8 un cortometraggio muto del 1910 diretto da Frank Wilson.\nTrama.\nUn biglietto amoroso viene recapitato per errore alla ragazza sbagliata.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 107 metri - usc\u00ec nelle sale cinematografiche britanniche nel dicembre 1910.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4819402", "revid": "1543377", "url": "https://it.wikipedia.org/wiki?curid=4819402", "title": "Referendum costituzionale in Siria del 2012", "text": "Il referendum costituzionale tenutosi in Siria il 26 febbraio 2012, con l'affermazione delle risposte positive (89,42%), ha permesso l'emanazione della nuova costituzione siriana. Tale consultazione ha avuto luogo durante la guerra civile siriana e i risultati non sono stati verificati da osservatori internazionali indipendenti.\nProvvedimenti previsti.\nPartiti politici.\nLa nuova costituzione elimina l'articolo 8 che definisce che \"Il Partito Ba'th Arabo Socialista guida lo Stato e la societ\u00e0\". Permette quindi la nascita di altri partiti che per\u00f2 non possono essere basati su criteri etnici, religiosi, regionali o tribali. Tuttavia ogni nuovo partito politico deve ottenere l'approvazione del governo prima della sua formazione.\nPresidenza della Repubblica.\nLe elezioni presidenziali hanno luogo ogni 7 anni. Le condizioni richieste per presentare la candidatura sono:\nEconomia.\nLa Siria non seguir\u00e0 pi\u00f9 il modello di pianificazione economica socialista e si focalizzer\u00e0 sullo sviluppo dell'economia pubblica e privata in modo da sostenere la produzione nazionale, creare lavoro e alzare il benessere sociale. La nuova costituzione sottolinea come le nuove politiche economiche siano orientate allo sviluppo e alla tutela di consumatori e produttori. Viene riconosciuta la propriet\u00e0 privata, espropriabile solo in caso di conflitto o disastri naturali.\nReligione e cultura.\nLa nuova costituzione mantiene il riconoscimento della pluralit\u00e0 religiosa siriana in cui lo Stato rispetta e protegge tutte le religioni. Principale fonte del diritto \u00e8 la giurisprudenza islamica.\nDiritti civili.\nLa costituzione vieta ogni discriminazione di sesso, origine, religione e linguaggio. L'unit\u00e0 nazionale e il servizio militare sono considerati un \"sacro dovere\" e la libert\u00e0 individuale un \"sacro diritto\".\nCampagna elettorale.\nGli organi di stampa hanno dato largo risalto alla modifica della costituzione e alla consultazione referendaria, vista come una concessione del governo verso l'opposizione.\nIl principale organo d'opposizione, il Consiglio nazionale siriano, con sede in Turchia, definendo il referendum \"una farsa\" ha chiamato al boicottaggio.\nSvolgimento della consultazione.\nA causa dei combattimenti in corso in molte province del paese, l'organizzazione dei seggi e l'esercizio del voto sono stati ostacolati soprattutto nelle citt\u00e0 di Homs, Hama, Daraa e nella provincia di Idlib.\nAlle ore 12.00 il Ministro degli Interni annuncia all'agenzia di stampa SANA che \"\"l'affluenza \u00e8 alta ad eccezione di alcune aree dove l'esercizio del voto \u00e8 ostacolato dalle intimidazioni di gruppi armati\". In particolare il ministro segnala la partecipazione a Damasco come \"eccezionale\"\".\nIl giornale canadese Global News segnala una forte affluenza al voto nelle aree dove \u00e8 pi\u00f9 alta la presenza di forze di sicurezza, mentre un forte boicottaggio nelle aree dove si sono svolte le maggiori dimostrazioni antigovernative. Segno probabile di pressioni sugli elettori in entrambe le direzioni.\nRisultati.\nL'affluenza alle urne \u00e8 del 57,4%. Il 27 febbraio 2012 il presidente siriano Bashar al-Assad firma l'entrata in vigore della nuova costituzione."}
{"id": "4819403", "revid": "486946", "url": "https://it.wikipedia.org/wiki?curid=4819403", "title": "La Effe tv", "text": ""}
{"id": "4819406", "revid": "6923", "url": "https://it.wikipedia.org/wiki?curid=4819406", "title": "Brian May Guitars", "text": "La Brian May Signature Guitars (abbreviato BMG) \u00e8 una casa produttrice di strumenti musicali britannica, fondata dal chitarrista Brian May.\nStoria.\nBrian May, storico chitarrista della rock band Queen, negli anni '60 costru\u00ec con l'aiuto del padre la sua chitarra elettrica, la celebre e unica Red Special. Nel corso della sua carriera ha collaborato con liutai e case produttrici per replicare la sua chitarra a scopo di avviare una produzione in serie, dopo il successo avuto con la Guild, azienda statunitense e con la Burns, azienda inglese, nel 2006 ha collaborato con gli esperti Barry Moorhouse e con il suo tecnico di fiducia, Peter Malandrone: l'obbiettivo era creare uno strumento di alta qualit\u00e0 ad un prezzo accessibile, ed \u00e8 allora che \u00e8 nata l'attuale casa produttrice.\nOltre che gli strumenti musicali, l'azienda fornisce anche oggetti per la pulizia dello strumento, o prodotti di abbigliamento.\nProdotti.\nBrian May Special.\nOvviamente ispirata all'originale, \u00e8 una chitarra che risalta i precedenti modelli della Burns e che ha raggiunto lo status di icona di un posto unico nella storia del rock, ed \u00e8 progettata in collaborazione con lo stesso Brian May.\nSenza dubbio uno degli strumenti pi\u00f9 attesi del secolo, La Special \u00e8 stato originariamente lanciata nell'inverno del 2001, e ha influenzato il successo di critica e pubblico. La rivista \"Guitarist\" l'ha interpretata come \"la chitarra migliore dell'anno\".\nA differenza dell'originale, la quale ha un corpo in listellare con a coprire due compensati impiallacciati di mogano, questa versione ha il corpo totalmente in mogano, sempre con camere tonali e binding; il manico \u00e8 in mogano e la tastiera \u00e8 in ebano anzich\u00e9 quercia con ventiquattro tasti e tasto zero. La paletta monta meccaniche autobloccanti Grover GH305 e il manico \u00e8 sorretto da doppio truss-rod con dado di bloccaggio in grafite, il ponte \u00e8 di tipo Wilkinson con sellette in ottone e la leva del tremolo \u00e8 personalizzata. I pick-up sono single coil firmati \"Brian May\" con lo stesso contesto degli originali \"Burns Tri-Sonic\", con selezione \"on-off\" e \"fase-controfase\" per ciascun pick-up e due potenziometri \"volume\" e \"tono\". Il battipenna \u00e8 in PVC anzich\u00e9 bachelite e, come nei precedenti modelli della Burns, il manico \u00e8 unicamente fissato, quindi non \u00e8 presente un dado di fissaggio. Le manopole del volume e del tono sono come quelle di una Fender Stratocaster, ma metalliche, cromate e senza scritte e numeri.\nLa colorazione standard si ispira all'originale: corpo e manico color rosso-antico-ciliegio, battipenna nero, tremolo, meccaniche e pick-up cromati, ma a disposizione ci sono svariati colori.\nBrian May Rhapsody.\nQuesta \u00e8 la versione acustica: il corpo ha la stessa sagoma e la tastiera ha sempre ventiquattro tasti. Amplificata da un sistema di equalizzazione \"Fishman Presys\", \u00e8 disponibile in due colorazioni: \"antique cherry\" e naturale.\nBrian May Bass.\nBasso elettrico di dimensioni leggermente ridotte rispetto ad un basso comune, prende sempre ispirazione dalla Red Special. Il corpo \u00e8 in mogano compatto e il primo tasto \u00e8 di 31.5mm, la tastiera \u00e8 in ebano ed ha 20 tasti.\nIl circuito \u00e8 costituito da un pickup humbucker controllato da una manopola del passivo, una del volume e una del tono. Il ponte \u00e8 di tipo roller con manopoline di controllo e le meccaniche sono della Hipshot.\nDisponibile nella classica versione rosso-ciliegia con battipenna nero.\nModello Super.\nCollaborando con i liutai Greg Fryer e Kazutaka Ijuin, Brian May ha lanciato nel 2008 questa versione limitata dal costo di circa 3200\u20ac. Considerata una Red Special di alta qualit\u00e0, \u00e8 fatta interamente di mogano con tastiera in ebano; monta delle meccaniche di tipo Gotoh autobloccanti come nell'originale, al posto del caratteristico ponte a rulli ne monta uno di tipo Wilkinson a rulli, le manopole del volume e tono sono come le originali e il battipenna \u00e8 in bakelite marmorizzata. Sul retro non \u00e8 presente il bullone di bloccaggio del manico e sulla paletta \u00e8 presente la firma di Brian May, la scritta \"Super\" e la caratteristica stellina simbolica, sul retro della paletta sono presenti il numero di serie, le sigle \"Fryer\" e \"Kz Guitar Works\".\nMini May.\nMay ha lanciato pure una chitarra elettrica pi\u00f9 piccola di dimensioni, chiamata \"Mini May\", con la differenza che il ponte che monta \u00e8 fisso anzich\u00e9 tremolato, invece che un circuito a tre pick-up ne monta solo uno e senza switch per metterlo in controfase, il binding \u00e8 presente solo sul davanti, la tastiera \u00e8 in palissandro anzich\u00e9 in ebano e il manico \u00e8 in acero naturale anzich\u00e9 in mogano in tinta con il corpo (solo la paletta \u00e8 colorata di rosso).\nBrian May Uke.\nUkulele tenore elettroacustico in stile Red Special, con top in abete rosso, fasce e fondo in sapele, tastiera e ponte in palissandro. Monta un preamplificatore \"Fishman KULA\"."}
{"id": "4819407", "revid": "1833487", "url": "https://it.wikipedia.org/wiki?curid=4819407", "title": "LaF (rete televisiva)", "text": "LaF \u00e8 stato un canale televisivo italiano prodotto da EFFE TV S.r.l., societ\u00e0 appartenente al gruppo Feltrinelli, visibile a pagamento via satellite sulla piattaforma televisiva Sky Italia.\nIl direttore di LaF era Riccardo Chiattelli, precedentemente direttore di Cielo.\nLo speaker ufficiale del canale era il doppiatore Luigi Ferraro.\nStoria.\nLe trasmissioni di LaF sono iniziate in chiaro sul digitale terrestre l'11 maggio 2013 alle ore 20:50 con il film \"Grillo Tsunami Tour - Un comico vi seppellir\u00e0\". Dal 26 marzo 2014 il canale ha iniziato un partenariato con Fine Living, il canale lifestyle edito da Scripps Network Interactive. Dal 9 aprile 2014 approda sulla piattaforma Sky Italia alla posizione 139. Il 18 aprile 2014 \u00e8 entrato a far parte della piattaforma Tiv\u00f9sat occupando la numerazione 50. La raccolta pubblicitaria del canale era affidata a Sky Media.\nIl 28 gennaio 2016, Sky Italia e il gruppo Feltrinelli firmano un accordo di scambio che rende il canale fruibile in esclusiva solo sulla piattaforma Sky Italia con il passaggio della gestione della raccolta pubblicitaria da Sky Media e, contemporaneamente, LaF cede il canale 50 a Sky Italia per inserirvi Sky TG24, passaggio avvenuto il 30 gennaio. Contestualmente il canale abbandona anche la piattaforma Tiv\u00f9sat.\nFino al 30 gennaio 2016 il canale si avvaleva della collaborazione con il Gruppo editoriale L'Espresso per gli spazi dedicati all'informazione, che venivano curati da Repubblica TV, collaborazione cessata con il passaggio a Sky Italia. Dal 4 giugno 2018 passa alla posizione numero 135.\nIl 31 gennaio 2022 chiude i battenti, mentre i contenuti saranno resi disponibili gradualmente su altre piattaforme.\nAscolti di LaF.\nShare 24h di LaF.\nDati Auditel relativi al giorno medio mensile sul target individui 4+.\nPalinsesto.\nIl palinsesto di LaF era caratterizzato da programmi di informazione, cultura e intrattenimento. Presenti alcune produzioni originali come\" Dalla A a la\"F\" \"condotto da Matteo Caccia, magazine di cultura e stili di vita nel quale si raccontava un punto di vista diverso su temi e personaggi del nostro tempo, a partire dagli incontri e dagli eventi del circuito delle librerie Feltrinelli in tutta Italia.\nCinema.\nDue erano i cicli di cinema:\nProduzioni originali.\nDi seguito sono elencate le produzioni originali del canale:"}
{"id": "4819408", "revid": "1543377", "url": "https://it.wikipedia.org/wiki?curid=4819408", "title": "Tighten Up (singolo Archie Bell &amp; the Drells)", "text": "Tighten Up \u00e8 una canzone del gruppo vocale R&amp;B texano Archie Bell &amp; the Drells, pubblicata nel 1968 come singolo dall'album omonimo. Il brano, la prima hit funk della storia, venne collocato alla posizione numero 270 della lista delle 500 canzoni pi\u00f9 belle della storia, stilata dalla rivista inglese Rolling Stone.\nStoria.\nComposto da Archie Bell e Billy Buttier, \"Tighten Up\" fu uno dei primi brani ad essere registrato dai Drells durante una sessione nell'ottobre del 1968 al Jones Town Studio a Houston, Texas, insieme a molti altri pezzi come \"She's My Woman\". \nLa base strumentale fu interamente sviluppata dai T.S.U. Toronadoes, che la suonavano spesso nei live come riscaldamento. Riconoscendo il potenziale ritmico e musicale, gli Archie Bell &amp; the Drells decisero di volerla utilizzare a tutti i costi per la loro composizione e, grazie alla mediazione di un disc-jockey di Houston che lavor\u00f2 molto con entrambi i gruppi, Skipper Lee Frazer, riuscirono a trovare un accordo con gli T.S.U. e finalmente poterono utilizzarla liberamente.\nPoco dopo Bell venne costretto a servire il proprio Paese nella Guerra del Vietnam.\nComposizione.\nIl brano si distingue, oltre che per la pregevole base strumentale di cui sopra, per il suo testo, molto semplice e soprattutto ripetitivo, e per il modo in cui viene recitato, alternando il parlato e il cantato. All'inizio della composizione, Archie Bell si presenta dicendo \"Hi Everybody! I'm Archie Bell of the Drells\" (introducendo quindi anche la propria band), calcando poi sul fatto di provenire dal Texas (di fatto continua con \"from Houston, Texas\"). Questo, secondo il libro \"Billboard Book of Number One Hits\" di Fred Bronson, era per Archie un modo per difendere il suo luogo natale dai tantissimi pregiudizi nati dopo l'assassinio di Kennedy a Dallas (uno di questi affermava che \"nulla di buono \u00e8 mai venuto fuori del Texas\") e di far comprendere quindi agli ascoltatori che il Texas \u00e8 in realt\u00e0 un bel posto.\nUn altro punto del testo molto tono \u00e8 quello immediatamente successivo, in cui Bell afferma: \"We don't only sing but we dance/Just as good as we walk\" (\"Noi non solo cantiamo ma balliamo anche/Proprio come sappiamo camminare\")\nQuesto pezzo \u00e8 stato oggetto di svariate incomprensioni. Capitava spesso infatti di capire \"Dance just as good as we walk\" (\"Balliamo proprio come camminiamo\"). Michael Corcoran chiese al cantante di chiarire per bene il verso ed egli rispose \u00ab\"Balliamo bene quanto vogliamo noi. Diavolo, balliamo meglio di come camminiamo\"\u00bb.\nSuccesso.\nLa canzone divenne un tale successo a Houston che nel mese di aprile del 1968 venne ripresa dalla Atlantic Records con l'intenzione di distribuirla su larga scala. In questo modo la fama crebbe ulteriormente: entro l'estate raggiunse il primo posto delle classifiche R&amp;B e pop della Billboard e dal maggio 1968 vendette circa un milione di copie, guadagnandosi il disco d'oro.\nQuesta inaspettata notoriet\u00e0 port\u00f2 la band a registrare un intero album, che, per ovvi scopi pubblicitari, venne intitolato proprio \"Tighten Up\". Esso, oltre ad una versione estesa del singolo, conteneva altre canzoni, non cantate per\u00f2 da Bell, poich\u00e9, come gi\u00e0 accennato, impegnato a combattere in Vietnam."}
{"id": "4819409", "revid": "767487", "url": "https://it.wikipedia.org/wiki?curid=4819409", "title": "The Detective in Peril", "text": "The Detective in Peril \u00e8 un cortometraggio muto del 1910 diretto da Lewin Fitzhamon.\nTrama.\nDei ladri tengono prigioniero un investigatore che hanno catturato, ma l'uomo sar\u00e0 salvato da un cane.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 229 metri - usc\u00ec nelle sale cinematografiche britanniche nel dicembre 1910.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4819413", "revid": "767487", "url": "https://it.wikipedia.org/wiki?curid=4819413", "title": "A Chum's Treachery", "text": "A Chum's Treachery \u00e8 un cortometraggio muto del 1910 diretto da Bert Haldane.\nTrama.\nUn uomo salva dalle mucche la ragazza del suo compagno di stanza, riuscendo a conquistarla.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 229 metri - usc\u00ec nelle sale cinematografiche britanniche nel dicembre 1910.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4819415", "revid": "158286", "url": "https://it.wikipedia.org/wiki?curid=4819415", "title": "Team Saxo-Tinkoff", "text": ""}
{"id": "4819420", "revid": "767487", "url": "https://it.wikipedia.org/wiki?curid=4819420", "title": "A Spoilt Child of Fortune", "text": "A Spoilt Child of Fortune \u00e8 un cortometraggio muto del 1910 diretto da Lewin Fitzhamon.\nTrama.\nUn vagabondo si getta a nuoto per salvare una ragazzina che non riesce a tornare a riva a causa della marea montante.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 183 metri - usc\u00ec nelle sale cinematografiche britanniche nel novembre 1910.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4819427", "revid": "287204", "url": "https://it.wikipedia.org/wiki?curid=4819427", "title": "Campionati del mondo di ciclismo su strada 1999 - Gara in linea femminile Elite", "text": "La Gara in linea femminile Elite dei campionati del mondo di ciclismo su strada 1999 \u00e8 stata corsa il 9 ottobre in Italia con partenza ed arrivo a Verona, su un circuito di 16,25\u00a0km da ripetere 7 volte per un totale di 113,75\u00a0km. L'oro and\u00f2 alla lituana Edita Pu\u010dinskait\u0117 che vinse con il tempo di 2h59'49\" alla media di 37,93\u00a0km/h, argento all'australiana Anna Wilson e a completare il podio l'altra lituana Diana \u017dili\u016bt\u0117."}
{"id": "4819435", "revid": "486946", "url": "https://it.wikipedia.org/wiki?curid=4819435", "title": "Sky Procycling", "text": ""}
{"id": "4819437", "revid": "767487", "url": "https://it.wikipedia.org/wiki?curid=4819437", "title": "A Lunatic Expected", "text": "A Lunatic Expected \u00e8 un cortometraggio muto del 1910 diretto da Frank Wilson.\nProduzione.\nIl film fu prodotto dalla Hepworth.\nDistribuzione.\nDistribuito dalla Hepworth, il film - un cortometraggio di 122 metri - usc\u00ec nelle sale cinematografiche britanniche nel 1910.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4819438", "revid": "122727278", "url": "https://it.wikipedia.org/wiki?curid=4819438", "title": "Komatsu D575A", "text": "Il Komatsu D575A \u00e8 stato un trattore cingolato prodotto dalla azienda Komatsu di Osaka.\nDotato di un propulsore da 1.150 cavalli (860\u00a0kW) \u00e8 attualmente il pi\u00f9 grande bulldozer prodotto in serie (ed in generale secondo solo all'Acco super dozer italiano, che resta per\u00f2 un modello fuoriserie limitato a 3 soli esemplari). Era disponibile sia in configurazione Bulldozer con ripper (D575A-3) o solo bulldozer (D575A-3 SD Super Dozer).\nCon la lama standard, entrambe le versioni potevano muovere 69 metri cubi di materiale per passata mentre la versione \"D575A-3 SD Super Dozer\" con la lama opzionale poteva arrivare a muoverne fino a 96. Il D575A-3 con il ripper a singolo dente poteva scavare ad una profondit\u00e0 massima di 2.06 metri.\nEntrato in produzione dal 1991, il \"Komatsu D575A\" \u00e8 stato impiegato principalmente in ambito minerario negli Stati Uniti, in Canada ed in Australia e nel settore delle grosse costruzioni. \u00c8 uscito di produzione nel 2012.\nSviluppo.\nIl primo prototipo, il D555A, dotato di propulsore da 1000 cavalli fu mostrato al pubblico nel 1981 alla fiera Conexpo ad Houston in Texas. A causa tuttavia delle condizioni economiche del tempo lo sviluppo fu prorogato per gran parte degli anni '80.\nUn prototipo successivo, il \"D575A-2 SR Super Ripper\", inizi\u00f2 i test Nel nord America nel 1989 mentre la produzione inizi\u00f2 nel 1991.\nL'ultimo modello, il 575A-3 Super Dozer fu introdotto nel 2001.\nSpecifiche.\nIl D575A era dotato di un propulsore Diesel Komatsu SA12V170E a 12 cilindri a 4 tempi raffreddato a liquido con turbocompressore, intercooler ed iniezione diretta che sviluppava 1,150 cavalli (860\u00a0kW).\nPesante 152,6 tonnellate, era dotato di una lama standard alta 3,63 e larga 7,39 metri che permetteva al D575 di spostare una massa di materiale pari a 69 metri cubi per passata.\nIl D575A era alto 4,88 metri e lungo 11,71 con un'altezza da terra di 0,74 metri.\nL'area di contatto sul terreno dei cingoli era di 9,434 metri quadrati con una pressione media sul terreno di 23 pound per pollice quadrato (160 kPa).\nApplicazioni.\nIl \"D575\" \u00e8 stato impiegato principalmente nelle miniere a cielo aperto nella Virginia Occidentale. Ad oggi 17 D575A sono in servizio nella West Virginia Coal Fields. Un super ripper opera nella citt\u00e0 di Las Vegas e altri due nella Stockton Mine sull'Isola del Sud in Nuova Zelanda."}
{"id": "4819439", "revid": "767487", "url": "https://it.wikipedia.org/wiki?curid=4819439", "title": "The Heart of a Fishergirl", "text": "The Heart of a Fishergirl \u00e8 un cortometraggio muto del 1910 diretto da Lewin Fitzhamon.\nTrama.\nUna pescatrice salva l'innamorato che sta per annegare.\nProduzione.\nIl film fu prodotto dalla Hepworth. Venne girato nel Dorset a Lulworth Cove.\nDistribuzione.\nDistribuito dalla Hepworth, il film - un cortometraggio di otto minuti - usc\u00ec nelle sale cinematografiche britanniche nel dicembre 1910.\nSi conoscono pochi dati del film che, prodotto dalla Hepworth, fu distrutto nel 1924 dallo stesso produttore, Cecil M. Hepworth. Fallito, in gravissime difficolt\u00e0 finanziarie, il produttore pens\u00f2 in questo modo di poter almeno recuperare il nitrato d'argento della pellicola."}
{"id": "4819445", "revid": "6923", "url": "https://it.wikipedia.org/wiki?curid=4819445", "title": "Tony Dye", "text": "Carriera.\nCincinnati Bengals.\nDye firm\u00f2 come free agent il 2 maggio 2012 coi Cincinnati Bengals, dopo non esser stato scelto al draft NFL 2012. Il 31 agosto a causa di un grave infortunio alla caviglia venne inserito nella lista infortunati saltando l'intera stagione. Il 31 agosto 2013 venne svincolato, per poi firmare con la squadra d'allenamento il 24 settembre. Il 16 novembre venne promosso in prima squadra, debuttando il giorno seguente come professionista contro i Cleveland Browns. Il 12 dicembre venne svincolato. Chiuse la stagione con una sola partita e un solo tackle.\nOakland Raiders.\nIl 14 gennaio 2014 firm\u00f2 come riserva futura con gli Oakland Raiders.\nVita privata.\nIl fratello Troy Dye gioca nei Minnesota Vikings."}
{"id": "4819447", "revid": "101175", "url": "https://it.wikipedia.org/wiki?curid=4819447", "title": "Gran Premio motociclistico di San Marino 1991", "text": "Il Gran Premio motociclistico di San Marino 1991 \u00e8 stata la dodicesima prova del motomondiale del 1991.\nRitorno per questo Gran Premio nel contesto del motomondiale, infatti era stato tolto dal calendario del 1988 dopo l'edizione svoltasi nel 1987. Dal punto di vista geografico le gare si sono corse nel circuito italiano del Mugello, in questo modo in Italia (cos\u00ec come in Francia ed in Spagna) si svolsero due GP in questa stagione agonistica.\nNella gara della classe 500, vittoria per Rainey con Schwantz e Doohan rispettivamente secondo e terzo. I tre piloti si sono dati battaglia nella fase iniziale della gara per poi distaccarsi e consolidare le loro rispettive posizioni sul traguardo.\nNella lista dei partecipanti l'unica novit\u00e0 di rilievo \u00e8 l'assegnazione di un'altra wild card per Niall Mackenzie, che dopo aver corso il precedente GP con il team Roberts, viene ingaggiato dal team francese Sonauto. Proprio Mackenzie con il quinto posto in gara ottiene un risultato migliore dei due piloti titolari del team Sonauto, Morillas e Ruggia.\nNella classe 250, Luca Cadalora vince la gara allungando nella classifica piloti sul suo diretto rivale per il titolo, il tedesco Helmut Bradl, che cade a due giri dal termine quando era ancora il lotta con l'italiano per il primo posto.\nDa segnalare il rientro in questa classe per Doriano Romboni dopo l'infortunio riportato a seguito di una caduta nel GP d'Olanda che lo costrinse a saltare tre gare, e il cambio di moto per Herri Torrontegui che a partire da questo GP viene ingaggiato dal team Lucky Strike Suzuki per guidare la Suzuki RGV 250.\nI due piloti ufficiali Aprilia invece, Loris Reggiani e Pierfrancesco Chili, nonostante gli infortuni riportati nel precedente GP di Gran Bretagna, si presentano regolarmente al via di questa gara, con Reggiani che riesce anche a realizzare un piazzamento a podio (terzo al traguardo).\nPrima vittoria per Peter \u00d6ttl in un Gran Premio della classe 125, in passato il pilota tedesco aveva vinto tre gare della classe 80 nel 1989.\nLa gara dei sidecar \u00e8 stata vinta da Alain Michel e Simon Birchall."}
{"id": "4819451", "revid": "663330", "url": "https://it.wikipedia.org/wiki?curid=4819451", "title": "Outlander (serie televisiva)", "text": "Outlander \u00e8 una serie televisiva britannico-statunitense creata da Ronald D. Moore che ha debuttato il 9 agosto 2014 sul canale via cavo Starz. \u00c8 nata come trasposizione televisiva della serie di Outlander, un ciclo di romanzi della scrittrice statunitense Diana Gabaldon.\nLa serie racconta le avventure della viaggiatrice nel tempo Claire Beauchamp Randall Fraser.\nTrama.\nPrima stagione.\nPrima parte.\nNel 1945 Claire Randall, un'infermiera della seconda guerra mondiale, ritorna da suo marito Frank dopo la fine dei combattimenti. I due partono per le Highlands scozzesi in occasione della loro \"seconda\" luna di miele e, durante il soggiorno a Inverness, Claire viene misteriosamente catapultata indietro nel tempo nella Scozia del 1743 grazie ad un cerchio di pietre misteriose, chiamato \"Craigh na Dun\". La donna si ritrova in un mondo sconosciuto, dove la sua vita \u00e8 costantemente in pericolo. Un antenato di suo marito, il capitano Jonathan \"Black Jack\" Randall, cerca di stuprarla, ma la donna viene portata in salvo da Murtagh Fitzgibbons, il quale la conduce dai MacKenzie, il clan di scozzesi residenti a Castle Leoch. Durante la sua permanenza nel territorio dei MacKenzie, Claire fa la conoscenza di Jamie Fraser, giovane guerriero ricercato dalle Giubbe Rosse per furto e nipote del \"laird\" Colum MacKenzie. Quest'ultimo costringe la donna a rimanere al castello come guaritrice e le impedisce di dirigersi alle pietre, grazie alle quali spera di poter tornare da Frank. Claire cerca di ambientarsi nella societ\u00e0 scozzese e fa la conoscenza di Geillis Duncan, la quale sembra comprendere la sua natura di \"straniera\" dandole consigli. Durante un viaggio nel territorio MacKenzie per la riscossione dei tributi, Claire incontra nuovamente Jonathan Randall ed \u00e8 costretta a sposare Jamie. Col tempo, per\u00f2, tra i due si accende un'intensa passione, che divide cos\u00ec il cuore di Claire tra due uomini molto diversi in due vite inconciliabili. Dopo il matrimonio, Jamie e Claire ripartono per Castle Leoch, ma prima Jamie intende incontrare un disertore inglese che potrebbe aiutarlo a far cadere le accuse di furto. Lasciata nei boschi vicini a \"Craigh na Dun\", Claire vede un'occasione irrinunciabile di tornare da Frank e si precipita verso il cerchio di pietre, dalle quali sente provenire la voce di Frank urlare il suo nome. Dopo sette settimane di ricerche, infatti, l'uomo \u00e8 tornato anch'egli a \"Craigh na Dun\", per cercare una spiegazione alla scomparsa improvvisa di Claire. La donna si avvicina e chiama in risposta il marito, ma improvvisamente viene catturata dalle Giubbe Rosse. Frank, sconfortato, lascia le Highlands per recarsi ad Oxford. Gli inglesi conducono Claire a Fort Williams da Jonathan Randall, il quale cerca per la terza volta di scoprire la verit\u00e0 sulla donna, ricorrendo alla violenza. Ma prima che il capitano possa ferire Claire, Jamie irrompe dalla finestra e minaccia l'uomo di sparargli se non lascia andare sua moglie.\nSeconda parte.\nJamie salva Claire da Randall, e ritornano a Leoch. Claire viene ingannata da Laoghaire, una giovane donna che Jamie ha rifiutato, e fa visita alla sua amica Geillis Duncan proprio mentre questa viene arrestata per stregoneria. Entrambe sono giudicate colpevoli, ma Geillis confessa esonerando Claire. Quando Geillis viene portata via per essere bruciata, Claire capisce che anche lei viene dal futuro in quanto questa le mostra la cicatrice sul proprio braccio dovuta al vaccino per il vaiolo (introdotto nel 1798). Claire racconta a Jamie la sua vera storia, e dopo che egli la accompagna alle pietre, ella decide di rimanere con lui. Jamie, quindi porta Claire a Lallybroch, dove conosce la caparbia sorella di suo marito, Jenny. Ma Jamie, sulla cui testa pende ancora una condanna, \u00e8 catturato dalle Giubbe Rosse, ed incarcerato nella prigione di Wentworth per essere giustiziato. Randall sottopone Jamie a tortura. Claire riesce a entrare nella prigione, ma quando Randall la trova, Jamie accetta di sottomettersi a lui in cambio della libert\u00e0 della donna. Randall stupra Jamie, ma Murtagh e gli uomini del clan riescono a liberarlo lasciando Randall a terra, credendolo morto. Claire cura Jamie, e alla fine salpano per la Francia, dove lei spera di riuscire ad incontrare il principe Carlo Stuart e in qualche modo cambiare la storia per evitare la catastrofica battaglia di Culloden. Durante la traversata Claire rivela a Jamie di essere incinta.\nSeconda stagione.\nA Parigi, Claire e Jamie cercano di evitare la nascente rivolta Giacobita manomettendo i fondi che Re Luigi XV di Francia potrebbe fornire al pretendente Carlo Edoardo Stuart. Durante il loro soggiorno in Francia si inimicano il potente Conte di Saint-Germain. Jamie diventa intanto uno stretto confidente di Carlo, sperando di scoraggiarlo e di sabotare cos\u00ec i suoi piani. Claire apprende che Randall \u00e8 ancora vivo, ma ha paura di dirlo a Jamie. Infine comunque lo fa e quando Randall compare a Parigi, Claire fa giurare a Jamie di lasciarlo in vita affinch\u00e9 possa avvenire il concepimento dell'antenato diretto di Frank l'anno seguente. Tuttavia il successivo stupro di Fergus, il bambino adottato e al servizio di Claire e Jamie, spinge quest'ultimo a sfidare a duello il capitano inglese; questa notizia traumatica provoca la perdita della bambina che Claire aspettava, la quale nascer\u00e0 morta. Questo lutto porter\u00e0 Claire e Jamie a fare ritorno in Scozia. Consapevole che la rivolta Giacobita \u00e8 ormai inevitabile, Jamie cerca di assicurarsi che le truppe di Carlo Edoardo Stuart riescano a sconfiggere gli Inglesi. I Giacobiti escono vincitori dalla prima Battaglia di Prestonpans, ma Angus muore per delle lesioni interne. In seguito, Claire convince Randall a sposare la donna che porta in grembo il figlio del suo defunto fratello Alex, assicurandosi cos\u00ec che un giorno potr\u00e0 nascere Frank. Pronto per la Battaglia di Culloden, Jamie convince Claire, nuovamente incinta, a fare ritorno al XX secolo per proteggere il loro figlio.\nVent'anni dopo il ritorno, Frank \u00e8 morto, e Claire porta sua figlia Brianna in Scozia. Adirata Brianna scopre che Frank non \u00e8 il suo vero padre, ma si rifiuta di credere al racconto di Claire riguardo al viaggio nel tempo fino a quando non sar\u00e0 lei stessa testimone del passaggio di Geillis Duncan (allora conosciuta come Gillian Edgars) attraverso le pietre. Infine Claire scopre che Jamie non mor\u00ec a Culloden e decide di tornare da lui.\nTerza stagione.\nJamie durante la Battaglia di Culloden si scontra con Randall, uccidendolo, ma ne esce gravemente ferito. Viene poi graziato dall'esecuzione che aspetta tutti gli scozzesi sopravvissuti alla guerra, per aver risparmiato mesi prima il giovane ragazzo Lord John Grey prima della Battaglia di Prestonpans, ma dovr\u00e0 vivere a lungo nascondendosi vicino Lallybroch, perch\u00e9 considerato un traditore dagli inglesi, le cui Giubbe Rosse non smettono mai di sorvegliare la casa. Cos\u00ec Jamie decide di farsi catturare, fingendo un tradimento da parte di Jenny che pu\u00f2 in questo modo ottenere la ricompensa e liberarsi della presenza delle truppe inglesi. Ad Ardsmuir, Jamie rincontra un ormai cresciuto Grey, nuovo governatore della prigione. Quando questa viene chiusa, Grey rilascia Jamie a condizione che lavori come servo nella tenuta privata della famiglia Helwater, presso cui lo raccomanda. Durante la sua permanenza qui Jamie diventa padre di un figlio illegittimo, Willie, che viene cresciuto come erede del Conte di Ellesmere; tuttavia ben presto la somiglianza fisica tra il piccolo e Jamie inizia ad essere evidente e cos\u00ec egli deve partire. Intanto a Boston, nel 1948, Claire cerca di fare del suo meglio affinch\u00e9 il matrimonio con Frank funzioni e insieme crescono Brianna, la figlia di Jamie, come se fosse frutto della loro unione. Claire si iscrive a un'universit\u00e0 di medicina, come unica donna di tutto il corso e diventa negli anni uno stimato chirurgo. Poco dopo il diploma di Brianna, Frank ha un incidente d'auto e muore, prima di poter procedere con le pratiche di divorzio di cui, ormai stanco, aveva parlato a Claire quella stessa sera.\nTornando agli avvenimenti del 1968, Claire e Brianna fanno varie ricerche su Jamie, aiutate da Roger Wakefield, il figlio adottivo del reverendo che aveva conosciuto Claire e Frank durante il loro primo soggiorno in Scozia. Inizialmente i tre non trovano nulla, ma in seguito Roger scoprir\u00e0 dove si trova Jamie nel 1765, soltanto l'anno precedente secondo la corrispondenza delle due epoche. Cos\u00ec dopo una lunga indecisione Claire, spinta anche da Bree, decide di mettersi in viaggio verso le pietre e dirigersi nella Edimburgo del '700, per cercare il suo grande amore. Dopo essersi quindi congedata dalla figlia e da Roger, che restano insieme a festeggiare il Natale a Boston, Claire va verso il suo destino e dopo aver affrontato un nuovo viaggio indietro nel tempo, riesce ben presto a ritrovare Jamie, ancora ad Edimburgo, nel 1766.\nLa riunione dei due non \u00e8 cos\u00ec semplice come credevano, molte differenze si fanno sentire e la vita di Jamie come sempre nasconde delle attivit\u00e0 illecite, quali l'incitare la sovversione ed il contrabbando. Inoltre presto si trova a doversi sbarazzare del cadavere di un uomo che ha cercato di aggredire Claire mentre cercava informazioni sugli illeciti dello scozzese e la sua tipografia va a fuoco in circostanze simili. Con Jamie, Claire ritrova anche Fergus cresciuto.\nJamie e Claire si mettono cos\u00ec in viaggio verso Lallybroch, anche per riportarvi il nipote Ian fuggito di casa mesi prima. Una volta giunti l\u00ec tuttavia Claire scopre che le sorprese sulla vita del marito non sono finite: egli infatti credendo di averla persa per sempre e avendo dovuto raccontare a tutti che era morta, si \u00e8 nel frattempo risposato e la donna in questione \u00e8 proprio Laoghaire, la quale ha anche due figlie da due matrimoni precedenti di cui \u00e8 vedova, e Jamie le ha adottate e cresciute come sue. Jamie ama le ragazze ma con Laoghaire non ha praticamente rapporti, vivono anche separati; ma ovviamente questa notizia causa non pochi problemi a Claire, ed il ritorno di quest'ultima fa a sua volta impazzire Laoghaire, che decide anche di denunciare Jamie per abbandono e mancanza di sostentamento. Per evitare problemi legali, Jamie su consiglio dell'avvocato Ned, decide di fare un accordo per una sorta di mantenimento per lei e le figlie, ma non possedendo tale denaro decide di andare a recuperare un forziere trovato durante una tentata fuga dalla Prigione di Ardsmuir, pieno di pietre preziose.\nLui e Claire si mettono cos\u00ec in viaggio verso l'isola delle Foche, su cui si trova tale forziere, accompagnati dal nipote Ian, che nuoter\u00e0 fino all'isola, al posto dello zio impossibilitato da una ferita. Tuttavia durante questa spedizione sull'isola Ian viene catturato da una nave portoghese e di lui si perdono le tracce. Con l'aiuto del cugino Jared, la coppia scopre che quella nave \u00e8 diretta in Giamaica e cos\u00ec compone un equipaggio per dirigersi l\u00ec e salvare il giovane. Nella ciurma vi sono anche Fergus, ormai cresciuto, e Marsali, la figlia maggiore di Laoghaire, che sono innamorati e vogliono la benedizione di Jamie per sposarsi. Dopo un viaggio travagliato, e una separazione forzata durante la quale Claire \u00e8 costretta a fare da medico di bordo su una nave inglese colpita da febbre tifoidea, i due si ritrovano sull'isola di Santo Domingo e subito dopo aver celebrato le nozze di Fergus e Marsali, si rimettono in rotta per l'ormai vicina Giamaica, che raggiungono di l\u00ec a poco. Le ricerche del giovane Ian sono molto ardue e li conducono a una serata elegante indetta dal Governatore dell'isola, che si rivela essere lo stesso Lord John, e dove scoprono che Geillis Duncan \u00e8 ancora viva e non \u00e8 mai stata bruciata sul rogo anni prima. Inoltre ben presto Claire scopre il coinvolgimento di Geillis nel rapimento del nipote, ma non sa ci\u00f2 che sta pianificando: la sua vecchia amica infatti sta cercando un bambino di 200 anni da sacrificare per l'ascesa di un re scozzese e Claire ignara di tutto le racconta di aver avuto una figlia da Jamie, ma averla cresciuta 200 anni nel futuro. Jamie ha invece dei guai con la giustizia per gli illeciti commessi in Scozia e perch\u00e9 accusato ingiustamente di omicidio, ma per fortuna la presenza di Grey sull'isola, come Governatore, si rivela fondamentale e questi approfittando della propria autorit\u00e0 lo aiuta. \nDi nuovo riuniti Claire e Jamie lottano contro il tempo per scoprire dove Geillis ha portato il giovane Ian e la trovano in un luogo simile a Craigh 'Na Dun, dove sta per uccidere il ragazzo, ancora convinta che solo con il sacrificio di un uomo potr\u00e0 attraversare il passaggio, e decisa a dirigersi nel futuro per cercare Brianna e sacrificarla per la causa scozzese. \nClaire \u00e8 costretta ad uccidere Geillis e capisce di averne gi\u00e0 visto lo scheletro nel 1968, quando le mostrano quello di una donna morta nei Caraibi. Ora che sono tutti al sicuro comunque possono mettersi in viaggio per tornare a casa in Scozia, ma quando tutto sembra tranquillo, una tempesta si abbatte su di loro e la nave viene quasi completamente distrutta. Claire, caduta in acqua, e Jamie, gettatosi per salvarla dall'annegamento, vengono sbattuti su una costa, dove apprendono da tre persone, i membri della famiglia Oliver, marito moglie e figlia, che ci sono stati sopravvissuti nell'equipaggio e si trovano pi\u00f9 gi\u00f9 a sud; inoltre vengono a sapere di non trovarsi su un'isola ma nel continente americano, in Georgia: Claire e Jamie, felici di non essere in un luogo sperduto e speranzosi di ritrovare presto i loro amici e parenti sani e salvi, si abbracciano.\nQuarta stagione.\nSono passati alcuni mesi dal naufragio e nella colonia Americana del Nord Carolina, Claire e Jamie riflettono su come tornare in Scozia con Fergus, Marsali, ed il Giovane Ian. Tuttavia varie vicende tra cui l'attesa di un bambino da parte di Marsali e la proposta del governatore Tryon a Jamie di gestire una fetta del terreno della Colonia, fanno desistere la famiglia dal partire. Mentre la coppia in dolce attesa decide di stabilirsi a Wilmington fino alla nascita del bambino, Claire e Jamie accompagnati dal giovane Ian si recano in visita alla tenuta \"River Run\" di zia Jocasta, sorella della defunta madre di Jamie, Ellen MacKenzie, dove pensano di fare una breve tappa prima di crearsi una nuova vita in America. Tuttavia durante il viaggio il gruppo viene aggredito e rapinato da Stephen Bonnet, un prigioniero fuggitivo che Jamie aveva aiutato poco prima, convinto della sua onest\u00e0, ma in realt\u00e0 capo di un gruppo di banditi. Privi di ogni ricchezza, Claire (a cui Bonnet ha rubato anche l'anello fatto con la chiave di Lallybroch), Jamie e il nipote trascorrono del tempo ospiti di zia Jocasta, ma a causa della massiccia presenza di schiavi, Jamie rifiuta l'eredit\u00e0 di River Run propostagli dalla zia; insieme la coppia decide quindi di accettare la proposta del governatore e giurare fedelt\u00e0 alla corona inglese, nonostante l'avvertimento di Claire circa l'incombente rivoluzione americana. I due decidono di ribattezzare la loro nuova propriet\u00e0 \"Fraser's Ridge\". Durante la costruzione della futura tenuta ci saranno delle tensioni con gli abitanti locali della zona, una trib\u00f9 indiana dei Cherokee, con i quali impareranno per\u00f2 lentamente a convivere pacificamente rispettando i reciproci confini. \nIn seguito Jamie ritrova Murtagh, che non vede dai tempi di Ardsmuir molti anni prima, e che ora \u00e8 un maniscalco a Wilmington. Un'altra vecchia conoscenza fa visita ai Fraser: Lord John Grey, il quale \u00e8 diretto in Virginia, per un nuovo incarico, ed \u00e8 accompagnato da William, ormai cresciuto. Jamie avr\u00e0 l'occasione di passare del tempo con il figlio illegittimo, mentre Claire cerca con successo di salvare la vita a Lord John che ha contratto il morbillo; una volta guarito, Lord John e il ragazzo si rimettono in viaggio e Jamie deve separarsi nuovamente dal figlio.\nNel frattempo, negli anni '70 del 1900, Brianna e Roger si continuano a frequentare e vanno insieme a un festival scozzese in America, durante il quale Roger fa la proposta di matrimonio a Bree, che spaventata da tanta fretta rifiuta e i due litigano pesantemente; Roger fa quindi ritorno in Scozia e i due non si rivolgono pi\u00f9 la parola. Solo quando leggendo un libro, il ragazzo scopre casualmente informazioni che attestano il ricongiungimento di Claire con Jamie nel passato, decide allora di telefonarle per dirglielo. La ragazza \u00e8 molto sollevata dalla notizia ma per orgoglio i due non si riappacificano. Successivamente Roger trova un vecchio necrologio dov'\u00e8 riportata la morte degli stessi Claire e Jamie per un incendio nel passato, la cui data esatta per\u00f2 non \u00e8 chiaramente leggibile. In un primo momento Roger non lo rivela a Brianna, che sarebbe comunque impotente, ma quando decide di informarla viene a sapere dalla coinquilina della ragazza che Bree \u00e8 in realt\u00e0 partita da due settimane alla volta della Scozia dicendo di andare a trovare la madre. Roger capisce immediatamente che si \u00e8 recata alle pietre e seguendone le tracce scopre che Bree gli ha lasciato una lettera ma desiderava la leggesse solo l'anno successivo: ha scoperto della morte dei suoi genitori e ha intenzione di avvertirli, lo ama ma non vuole che lui sacrifichi la propria vita seguendola; Roger invece attraversa le pietre per cercarla, ma pur essendo partito dopo arriva per primo in America, imbarcandosi come marinaio sulla nave dello stesso Bonnet. Bree viene invece rallentata da una slogatura alla caviglia e viene ospitata casualmente da Laoghaire, che per\u00f2 scoperto di chi \u00e8 figlia la intrappola. \nBrianna riuscir\u00e0 a fuggire grazie alla figlia minore di Laoghaire e allo zio Ian, che conoscer\u00e0 a Lallybroch, e raggiunger\u00e0 finalmente l'America, dove Roger la sta cercando da settimane. Qui i due finalmente si ricongiungono e svolgono la legatura delle mani come cerimonia prematrimoniale e fanno l'amore. Ma quando Bree scopre che Roger era gi\u00e0 a conoscenza del necrologio da settimane i due litigano nuovamente: Roger se ne va lasciandola sola e convinta che lui stia tornando alle pietre.\n\u00c8 a quel punto che Bree, tornando alla locanda, incontrer\u00e0 Stephen Bonnet nel tentativo di recuperare l'anello della madre cadr\u00e0 in una trappola dell'uomo: entrati in una stanza questi la violenta tra l'indifferenza pi\u00f9 totale dei frequentatori della locanda.\nL'indomani Roger, nonostante volesse tornare indietro, viene costretto da Bonnet a seguirlo in un'altra spedizione come suo marinaio. Nel frattempo Brianna trova finalmente Jamie e pu\u00f2 riunirsi ai suoi genitori spiegando loro il motivo del suo viaggio. \nTutta la famiglia fa ritorno a Fraser's Ridge, dove Brianna racconta a Claire di Roger, ma inizialmente tiene segreta la violenza subita.\nQuando in seguito la riveler\u00e0 a Claire, ometter\u00e0 per\u00f2 l'identit\u00e0 del suo stupratore, che Claire scoprir\u00e0 trovando tra le cose della ragazza l'anello rubatole da Bonnet; le due donne decidono di non dire nulla a Jamie, per evitargli sensi di colpa e istinti vendicativi. Quello che per\u00f2 non sanno \u00e8 che Roger \u00e8 giunto a Fraser's Ridge in cerca di Bree, dove per\u00f2 viene riconosciuto erroneamente da Lizzie, la domestica di Bree, come l'aggressore e Jamie senza nemmeno interrogarlo lo pesta a sangue e dice al giovane Ian di sbarazzarsene senza ucciderlo.\nLa vita trascorre serena al Ridge nonostante Bree abbia anche scoperto di essere incinta senza sapere chi sia il padre; ma ben presto i rispettivi segreti si scoprono: Roger era stato poi venduto dal giovane Ian ad una trib\u00f9 che veniva dal lontano stato di New York: i Mohawk.\nNe segue una lite familiare furibonda. Alla fine Brianna decide che Claire partir\u00e0 con Ian e Jamie per cercare Roger; mentre invece Brianna e Lizzie vengono scortate da Murtagh a River Run, da zia Jocasta, a cui Jamie scrive una lettera chiedendole di ospitare sua figlia, cosa alla quale la zia acconsente di buon grado.\nTuttavia poco dopo il suo arrivo a River Run, appare evidente che per salvaguardare il buon nome della famiglia e del nascituro, la zia voglia trovare un marito alla ragazza. Durante una cena Brianna fa anche la conoscenza di Lord John e l'indomani mattina, scoprendo di essere incastrata in un matrimonio combinato, Bree chiede all'ufficiale di sposarla, minacciandolo anche di rivelare quanto ha scoperto casualmente circa il suo orientamento sessuale.\nNonostante inizialmente l'uomo si rifiuti, poco dopo accorre in suo aiuto e annuncia un fittizio fidanzamento.\nPoco tempo dopo giunge a River Run la notizia dell'arresto di Stephen Bonnet e sar\u00e0 proprio durante una visita di Bree che Fergus e altri Regolatori assalteranno la prigione per far evadere Murtagh, arrestato poco prima. Durante il trambusto, Fergus e Lord John, nemici di circostanza, non si intralciano a vicenda, anche per il bene di Bree, e ognuno lascia la prigione andando per la propria strada: Fergus fa scappare Murtagh, grazie all'aiuto di Marsali e John scorta via Bree. Bonnet per\u00f2 nel caos originato dall'evasione, raccoglier\u00e0 le chiavi della cella giusto un attimo prima che i Regolatori facciano saltare in aria l'intero carcere.\nIntanto Roger dopo una lunga e faticosa traversata prigioniero degli indiani, riesce a sfuggir loro e si imbatte in delle pietre, uguali a quelle di Craigh Na Dun, che chiaramente lo stanno chiamando a s\u00e9 ma rimane per via di Bree, venendo per\u00f2 cos\u00ec catturato nuovamente dai Mohawk, che lo conducono fino al loro villaggio; \u00e8 qui che Roger conosce un altro prigioniero, un sacerdote francese, che si presenta come P\u00e8re Alexandre, che innamorato di una ragazza della trib\u00f9, ne ha avuto una bambina che non vuole battezzare, perch\u00e9 si sente un peccatore; per questo \u00e8 tenuto prigioniero. Nonostante Roger cerchi di convincere il prete a mentire sul battesimo per salvarsi, il sacerdote \u00e8 irremovibile, pur sapendo che il giorno seguente sar\u00e0 condannato a morte certa. Durante l'esecuzione, Roger trova un modo di fuggire, ma sentendo le urla strazianti di P\u00e8re Alexandre, torna indietro per porvi fine e donargli una morte veloce.\nClaire, Jamie ed il giovane Ian intanto sono sulle tracce di Roger e ben presto trovano il villaggio, ma dopo una battaglia vengono catturati; in questa occasione scoprono una leggenda su un altro viaggiatore. Il giovane Ian si offre di restare in cambio di Roger e i Mohawk accettano, il ragazzo resta quindi a vivere l\u00ec come uno di loro; mentre invece Roger libero viene a sapere da Claire e Jamie ci\u00f2 che \u00e8 successo a Brianna in quei mesi e deve prendere una decisione.\nQuest'ultima intanto a River Run d\u00e0 alla luce un bambino, e dopo due mesi vede i genitori fare ritorno, ma senza Roger. Nonostante i dubbi iniziali egli torna per\u00f2 dalla ragazza giusto in tempo per il trasferimento a Fraser's Ridge. La felicit\u00e0 della famiglia svanisce nuovamente con l'arrivo delle Giubbe Rosse, che portano a Jamie una lettera d'incarico del governatore Tryon: dare la caccia ai Regolatori e catturare il fuggitivo Murtagh Fitzgibbons, che i Fraser in realt\u00e0 stanno nascondendo.\nQuinta stagione.\nLa stagione mostra come Jamie e Claire costruiscono il Fraser's Ridge insieme alla loro numerosa famiglia e tutti i loro affittuari; Fergus e Marsali hanno intanto molti altri bambini.\nJamie deve per\u00f2 anche rispettare il patto fatto al Governatore Tryon e combattere contro i Regolatori, cosa che lo porter\u00e0 a scontrarsi con il suo padrino Murtagh, con conseguenze tragiche.\nNel frattempo Roger e Brianna si sposano finalmente e cercano di adattarsi a un'epoca nella quale non si sentono pienamente a loro agio ma che capiranno essere davvero il luogo a cui appartengono. Su di loro incombe anche l'ombra di Stephen Bonnet, il quale hanno scoperto essere sopravvissuto all'esplosione delle carceri. Bonnet cercher\u00e0 anche di reclamare la paternit\u00e0 del piccolo Jemmy e tutta la famiglia dovr\u00e0 lottare strenuamente per liberarsi una volta per tutte da questo pericolo e per salvare Brianna, che viene rapita.\nDurante la stagione il Giovane Ian torna al Ridge dopo aver vissuto a lungo con gli indiani e sembra tormentato da qualcosa legato a una storia d'amore.\nMa per la famiglia Fraser i problemi non finiscono qui, le prime avvisaglie della prossima Rivoluzione Americana spingono molte famiglie a farsi giustizia e proteggersi da soli: \u00e8 quando i Fraser vengono invitati ad unirsi a queste ronde che Claire si trova inaspettatamente in pericolo e viene per questo rapita, torturata e stuprata; Jamie, Fergus, Roger e Ian la salvano con l'aiuto degli altri abitanti del Ridge ma questo segna inequivocabilmente l'inizio di una nuova inimicizia con la famiglia del capo banda dei rapitori.\nEpisodi.\nLa prima stagione \u00e8 stata trasmessa in prima visione assoluta sul canale via cavo Starz dal 9 agosto 2014 al 30 maggio 2015, la seconda dal 9 aprile al 9 luglio 2016, la terza stagione dal 10 settembre al 10 dicembre 2017, la quarta dal 4 novembre 2018 al 27 gennaio 2019, la quinta dal 16 febbraio al 10 maggio 2020, la sesta verr\u00e0 trasmessa dal 6 marzo 2022.\nIn Italia la prime cinque stagioni sono andate in onda in prima visione assoluta sul canale satellitare Fox Life dal 9 marzo 2015 al 25 giugno 2020. Dalla sesta stagione \u00e8 trasmessa su Sky Serie.\nProduzione.\nLa serie, ordinata il 25 giugno 2013, \u00e8 prodotta da Starz in associazione con Sony Pictures Television. L'autrice della saga Diana Gabaldon \u00e8 stata assunta dalla produzione come consulente.\nCasting.\nIl 9 luglio 2013 Starz annunci\u00f2 il primo attore entrato nel cast: Sam Heughan nel ruolo di Jamie Fraser. L'8 agosto segu\u00ec la conferma di Tobias Menzies come interprete di Jonathan \"Black Jack\" Randall e Frank Randall. Dal 4 settembre 2013, Graham McTavish e Gary Lewis si unirono al cast nei ruoli di Dougal e Colum MacKenzie rispettivamente. Il ruolo della protagonista Claire Randall venne assegnato all'attrice Caitriona Balfe in data 11 settembre 2013. Il 16 ottobre 2013, Starz annunci\u00f2 l'entrata nel cast di Lotte Verbeek nella parte di Geillis Duncan.\nA dicembre 2015 Richard Rankin \u00e8 entrato nel cast per il ruolo di Roger Wakefield; mentre a gennaio 2016, Sophie Skelton \u00e8 stata scelta per il ruolo di Brianna Fraser.\nRiprese.\nI teatri di posa, costruiti per accomodare le esigenze della serie televisiva, si trovano nella citt\u00e0 di Cumbernauld in Scozia e le riprese si svolgono in varie \"location\" presenti su tutto il territorio scozzese. Le riprese della prima stagione sono iniziate ad ottobre 2013 e si sono prolungate fino a settembre 2014. Le riprese della seconda stagione sono iniziate a maggio 2015 e sono terminate a febbraio 2016. Le riprese della terza stagione sono iniziate ad agosto 2016 e sono terminate a giugno 2017. Le riprese della quarta stagione sono iniziate a ottobre 2017 e sono terminate a luglio 2018. Le riprese della quinta stagione sono iniziate ad aprile 2019 e sono terminate a novembre dello stesso anno. Le riprese della sesta stagione sono iniziate a gennaio 2021 e sono terminate nel giugno dello stesso anno.\nRinnovi.\nIn data 15 agosto 2014, la serie \u00e8 stata rinnovata per una seconda stagione di 13 episodi. Il 1\u00ba giugno 2016, Starz ha rinnovato la serie per una terza e una quarta stagione. Il 9 maggio 2018, Starz ha rinnovato la serie per una quinta e una sesta stagione. Il 14 marzo 2021, la serie \u00e8 stata rinnovata per una settima stagione, composta da 16 episodi.\nTrasposizione dei romanzi.\nI responsabili della produzione hanno dichiarato che ogni stagione della serie avrebbe adattato un singolo libro della saga originale.\nAl 2021 sono state ordinate sette stagioni.\nAccoglienza.\nLa prima stagione di \"Outlander\" detiene un punteggio da Metacritic di 73/100, basato su 33 recensioni generalmente favorevoli. L'aggregatore di recensioni Rotten Tomatoes riporta un consenso della critica dell'89% con un rating medio di 7,8/10 basato su 46 recensioni. Secondo il sito, l'opinione generale descrive \"Outlander\" come \"un unico, soddisfacente adattamento del libro da cui \u00e8 tratta, portato alla vita da uno scenario lussureggiante e una potente chimica tra i suoi protagonisti\".\n\"The Huffington Post\" ha descritto il primo episodio come \"un capolavoro di una profondit\u00e0 impressionante... \u00c8 fantastico!\" \"Entertainment Weekly\" ha votato la premi\u00e8re con una A-, scrivendo che l'episodio \u00e8 \"sexy, intelligente ed eccitante\". Anche Matt Zoller Seitz del \"New York\" magazine ha lodato la serie, definendola \"provocatoriamente un proprio insieme di fantasy romantico, viaggi nel tempo e dramma in tempo di guerra (ambientata in due periodi di tempo)\". Sonia Saraiya di \"The A.V. Club\" ha dato alla prima stagione una A, scrivendo che la serie \"rappresenta della Scozia del 1743 quello che \"Downton Abbey\" rappresenta dell'Inghilterra del 1912\" e aggiungendo che \"\"Outlander\" riesce egregiamente nel suo intento... Essa si rifiuta di sedersi comodamente in alcun genere\".\nColonna sonora.\nLa colonna sonora di \"Outlander\" \u00e8 composta da Bear McCreary.\n\"Outlander (Original Television Soundtrack)\".\nVolume 1.\nIl 10 febbraio 2015 venne pubblicata digitalmente la colonna sonora della prima parte della prima stagione della serie televisiva.\nEdizioni musicali Madison Gate Records\nVolume 2.\nIl 25 settembre 2015 venne pubblicata digitalmente la colonna sonora della seconda parte della prima stagione della serie televisiva.\nEdizioni musicali Madison Gate Records\n\"Outlander - Season 2 (Original Television Soundtrack)\".\nIl 28 ottobre 2016 venne pubblicata digitalmente la colonna sonora della seconda stagione della serie televisiva.\nEdizioni musicali Madison Gate Records\n\"Outlander - Season 3 (Original Television Soundtrack)\".\nIl 9 febbraio 2018 venne pubblicata digitalmente la colonna sonora della terza stagione della serie televisiva.\nEdizioni musicali Madison Gate Records\n\"Outlander - Season 4 (Original Television Soundtrack)\".\nIl 31 maggio 2019 venne pubblicata digitalmente la colonna sonora della quarta stagione della serie televisiva.\nEdizioni musicali Madison Gate Records\n\"Outlander - Season 5 (Original Television Soundtrack)\".\nIl 15 maggio 2020 venne pubblicata digitalmente la colonna sonora della quinta stagione della serie televisiva.\nEdizioni musicali Madison Gate Records"}
