{"id": "4709203", "revid": "287204", "url": "https://it.wikipedia.org/wiki?curid=4709203", "title": "Storia dell'Unione Sportiva Savoia 1908", "text": "Questa pagina tratta la storia dell'Unione Sportiva Savoia 1908 dal 1908 al terzo millennio.\nStoria.\n1908 - La fondazione.\nIl gioco del calcio, a Torre Annunziata fece la sua comparsa sulle banchine del porto cittadino. Furono per primi i marinai della \"Canopic\" nave della compagnia inglese Cunard Line, i pionieri del calcio torrese, agli albori del XX secolo. La prima societ\u00e0 sportiva fu la \"Torrese\" fondata nel 1906 dal \"maestro d'armi e di ginnastica\", Carlo Conte. Siccome in molti comuni del circondario napoletano erano sorti nei primissimi anni del Novecento, i primi club sportivi dediti alla nuova moda del calcio, a Torre Annunziata un gruppo di industriali dei locali molini e pastifici, fond\u00f2 l\"Unione Sportiva Savoia\". L'incontro tra i soci avvenne nei locali del cinema-teatro \"Savoia\" di Torre Annunziata. L'origine del nome non \u00e8 nota. Una prima ipotesi \u00e8 l'incitamento dei soldati sabaudi \"Avanti Savoia\", di cui i soci fondatori avevano fatto parte e combattuto per la Casa Reale. Un'altra ipotesi, \u00e8 un omaggio alla casata regnante. L'ultima, il nome \u00e8 quello del locale dove \u00e8 avvenuta la fondazione. Il colore sociale fu il bianco, lo stesso della materia prima utilizzata dai fondatori nelle loro industrie: la farina. Questi i nomi dei pionieri dell\"'Unione Sportiva Savoia\":\"Ciro Ilardi\" (sar\u00e0 anche il primo presidente), \"Michele Di Paola, Andrea Bonifacio, Renato Zurlo, Mario De Gennaro, Salvatore Jovine, Luciano Saporito, Italo Moretti, Gennaro Fiore, Willy Fornari\" (sar\u00e0 il primo allenatore), \"Ciccio Carlucci, Alberto Saporetti, Leonida Bertone e Giovanni Calabrese\".\nDagli albori agli anni venti.\nDopo alcuni anni dedicati a podismo e ciclismo, l\"'Unione Sportiva Savoia\" nel 1915 si affili\u00f2 alla FIGC. Nonostante l'Italia fosse in guerra, l'attivit\u00e0 della societ\u00e0 non si ferm\u00f2 e il 21 novembre 1915, a Napoli, sul \"\u201dCampo Marte\u201d\", gioc\u00f2 la sua prima partita, un'amichevole contro il \"Vito Fornari\", che fin\u00ec 0-0. Questo il primo undici sceso in campo nella storia biancoscudata: \"Cozzolino, Bernando, De Meo, Caputo, Cristiano I, Ambiguo, Buonamano, Cristiano II, Grimaldi, Ronconi, Guarino.\"\nIl 1916 inizi\u00f2 con quattro amichevoli, tre contro il Naples e una contro il Puteoli. Dal 9 aprile al 16 maggio partecip\u00f2 al primo torneo ufficiale, la \"Coppa Internazionale\", giocata in Campania, un girone di cinque squadre composto da Naples, Puteoli, Bagnolese, Internazionale e appunto \"U.S. Savoia\". In partite di sola andata, termin\u00f2 al terzo posto, con tre punti in quattro gare. Tra l'ottobre 1916 e il marzo 1917 gioc\u00f2 altre sei amichevoli tra cui un derby contro la \"Torrese\" vinto per 2-1, ed uno contro la Stabiese vinto per 3-0 a Castellammare di Stabia. In questo periodo vinse anche il campionato Campano di terza categoria battendo in finale, andata e ritorno, il \"Cant\u00f9 Napoli\", per 3-2 e 6-1.\nFinita la prima guerra mondiale, nel maggio del 1919, partecip\u00f2 al \"Trofeo Corriere di Napoli\", ritirandosi per\u00f2 dalla competizione a due gare dal termine. Il 3 novembre 1919 perse lo spareggio per l'ammissione alla Prima Categoria, contro la Pro Caserta, quindi il primo campionato ufficiale a cui partecip\u00f2 \u00e8 quello di Promozione 1919-1920, all'epoca il secondo livello del calcio italiano. Termin\u00f2 il campionato al terzo posto del girone B del raggruppamento Campano. Colse le uniche due vittorie del campionato nei derby stracittadini contro la Pro Italia, squadra torrese fondata nel 1913, ma per l'allargamento dei quadri viene comunque ammesso alla Prima Categoria.\nIl Lustro d'oro.\nIl primo quinquennio degli anni venti, sar\u00e0 per il Savoia quello che rester\u00e0 nella leggenda del club. Partecip\u00f2 consecutivamente, per un lustro appunto, a cinque campionati nella massima divisione calcistica nazionale, riuscendo ad arrampicarsi fin quasi alla conquista dello scudetto nel 1924.\nIl 13 giugno 1920, fu inaugurato il Campo Oncino, contro la partita persa per 1-0. Nello stesso periodo il Savoia assorb\u00ec la Pro Italia, e grazie anche all'allargamento dei quadri da parte della Federazione, venne ammesso alla Prima Categoria 1920-1921 sfumata appena un anno prima.\nNel girone Campano, vinto dalla Puteolana, termin\u00f2 terzo con cinque punti in sei incontri. Nella seconda met\u00e0 del 1920 gioc\u00f2 anche otto amichevoli, tra cui una con la Fortitudo, antesignana dell'odierna Roma, e vinse la \"Coppa Giordano\" battendo in finale la 2-1.\nNel 1921 il Savoia partecip\u00f2 al campionato di Prima Divisione organizzato dalla CCI, a cui partecipavano i club pi\u00f9 forti della Penisola. Termin\u00f2 il girone Campano al secondo posto alle spalle dei \"Diavoli Rossi\" della Puteolana. La squadra mise a segno la bellezza di trentacinque reti in nove partite disputate, tra cui una vittoria per 0-8 in trasferta contro la Bagnolese. Goleador del girone fu Giulio Bobbio con quindici reti.\nIl 1922 fu l'anno della riconciliazione tra FIGC e CCI. Al via il Savoia presentava in rosa alcune stelle della fallita Puteolana, tra cui Cassese. Stravinse il girone Campano, lasciando un solo punto sul campo dell'Internaples, laureandosi per la prima volta nella sua storia \"Campione Campano\". Nelle semifinali di Lega Sud, nel girone A, termin\u00f2 al primo posto con 10 punti in sei partite, davanti ad Alba Roma ed Anconitana. Nella doppia finale di Lega Sud venne eliminato dalla Lazio, pareggiando a Torre Annunziata per 3-3 e venendo sconfitta per 4-1 a Roma, con tripletta di Fulvio Bernardini per i romani. Durante questo campionato si svolsero anche alcune amichevoli di lusso contro Pro Vercelli, Bologna e Ute Budapest.\nAll'inizio della stagione 1923-1924, vi fu alla presidenza il passaggio di consegne tra \"Pasquale Fabbrocino\" e \"Teodoro Voiello\", industriale torrese del pastificio omonimo. Per il secondo anno consecutivo, il Savoia domin\u00f2 nel girone campano, composto da sei squadre, lasciando un solo punto sul campo della Stabiese, con ventuno gol all'attivo e solo due al passivo e sette punti di distacco sulla seconda Internaples, confermandosi \"campione campano\".\nNelle semifinali di Lega Sud, in un girone composto da Lazio, Ideale Bari e Anconitana, il Savoia fin\u00ec primo, con un punto di vantaggio sui laziali. Fondamentale la rete realizzata all'87\u00ba da Nicola Cassese a Roma che sanc\u00ec il pareggio definitivo per 2-2. Nelle finali di Lega Sud, il Savoia affront\u00f2 l'Alba Roma. In casa fin\u00ec 2-0 con doppietta di Giulio Bobbio, mentre in trasferta ad avere la meglio furono i romani (1-0). Poich\u00e9 a parit\u00e0 di punti in classifica (due punti a testa) non contava la differenza reti (favorevole al Savoia, avendo segnato nel duplice confronto due gol contro uno dell'Alba) fu necessaria una bella in campo neutro: tuttavia, sul neutro di Livorno si present\u00f2 solo il Savoia, ed il giudice sportivo assegn\u00f2 ai bianchi la vittoria a tavolino per 2-0. Il Savoia venne cos\u00ec proclamato Campione dell'Italia Centromeridionale, unico titolo ad oggi nella bacheca dei biancoscudati, ottenendo l'onore di affrontare il Genoa nella finale nazionale per l'assegnazione dello scudetto.\nVicecampioni d'Italia.\nFino a quell'anno i Campioni dell'Italia Centromeridionale avevano sempre perso contro le squadre settentrionali. Puntualmente, ci\u00f2 si verific\u00f2 anche nella partita di andata tra Genoa e Savoia, disputatasi a Genova il 31 agosto 1924. Il punteggio finale fu di 3-1 per i rossobl\u00f9.\nL'incontro di ritorno si disput\u00f2 al Campo Oncino di Torre Annunziata il 7 settembre 1924. Qui il fu accolto tra l'entusiasmo generale dei tifosi, e furono ricevuti anche dal Sindaco Francesco Galli de' Tommasi. Tutto si decise nel secondo tempo, quando Moruzzi realizz\u00f2 un gol fantasma su una corta respinta di Visciano dopo un tiro dalla distanza di Catto. Passati appena due minuti, arriv\u00f2 il pari dei biancoscudati con Mombelli, che su passaggio di Bobbio fulmin\u00f2 il portiere della Nazionale De Pr\u00e0. Il Savoia fin\u00ec l'incontro all'attacco alla ricerca della vittoria, che avrebbe dato la bella in campo neutro ai bianchi. Con questo risultato il Savoia entr\u00f2 nella storia del calcio italiano, in quanto fu la prima squadra dell'Italia centromeridionale a terminare invitta con una squadra dell'Italia settentrionale. In seguito, l'arbitro del \"match\" Augusto Rangone riconobbe che la rete di Moruzzi non andava convalidata e che l'aveva concessa soltanto perch\u00e9 non riteneva il Savoia capace di costringere il Genoa allo spareggio.\nEcco il tabellino dei due incontri di finale:\nSeconda met\u00e0 degli anni venti.\nNel campionato del 1924-1925, il Savoia vinse ancora una volta il girone campano, confermandosi per il terzo anno consecutivo \"campione campano\", ma venne eliminato nel girone semifinale di Lega Sud, vinto dall'Anconitana.\nNel 1926, problemi finanziari costrinsero il Presidente Voiello a lasciare le redini della societ\u00e0, che sospese l'attivit\u00e0 agonistica nazionale. Rifondata il 20 maggio 1926 da alcuni benestanti torresi, con a capo ancora il Presidente Voiello, la societ\u00e0 prese parte al campionato di Seconda Divisione, divenuta nel frattempo il terzo livello nazionale, per le riforme del calcio italiano, che porteranno alla creazione di l\u00ec a poco del girone unico. Dopo aver vinto il girone campano, arriv\u00f2 primo a pari merito con il Terni. Perse lo spareggio di Roma del 17 luglio 1927 per 1-0, ma venne promosso ugualmente in Prima Divisione dal Direttorio Divisioni Superiori, per meriti sportivi, in seguito all'allargamento dei quadri societari. L'inaspettata promozione, aggrav\u00f2 la gi\u00e0 precaria situazione finanziaria dei \"bianchi\", in quanto la societ\u00e0 dovette affrontare trasferte pi\u00f9 lunghe, Firenze, Bari, Foggia e Taranto, cio\u00e8 l'\u00e9lite del calcio centro-meridionale d'allora. Alla presidenza c'era il duo Fabbrocino-De Nicola, che per allestire una rosa competitiva, richiamarono Giulio Bobbio, che nella stagione precedente aveva giocato nel Napoli. Ma, nonostante tutto, pot\u00e9 fare poco per mantenere a galla il vessillo biancoscudato. Quella fu la sua ultima stagione a Torre Annunziata in cui segn\u00f2 cinque gol in tre partite, per un totale in maglia bianca di quarantasette gol, primato tuttora imbattuto.\nA seguito dei fatti dell'11 dicembre 1927, tentativo di combine nella gara interna giocata contro la , la FIGC commin\u00f2 al Savoia 4 500 lire di multa che portarono al fallimento della societ\u00e0. Nel 1928-1929 la societ\u00e0 disput\u00f2 solo qualche amichevole a carattere locale.\nGli anni trenta.\nNel primo anno dell'istituzione del girone unico, a seguito della riforma dei quadri, il Savoia partecip\u00f2 al campionato di Terza Divisione Campana, quinto ed ultimo livello del calcio italiano, centrando subito la promozione in Seconda Divisione Campana, divenendo per la quarta volta \"campione campano\", e sar\u00e0 ripescato addirittura in Prima Divisione dalla FIGC per meriti sportivi. La prima stagione in terza serie fu per\u00f2 disastrosa per la societ\u00e0 oplontina che arriv\u00f2 ultima nel girone E, evitando la retrocessione in Seconda Divisione solo per allargamento del campionato. Nel campionato 1931-1932 invece il club sfior\u00f2 l'accesso ai gironi finali arrivando terzo nel \"girone F\" dietro solo a e Messina.\nDopo altri due buoni campionati (terzo nel 1932-1933 e quinto nel 1933-1934) il Savoia nella stagione 1934-1935 arriv\u00f2 sesto nel \"girone H\" a pari merito con la Bagnolese. Con la riforma dei campionati voluta dalla FIGC e la costituzione della Serie C a partire dalla stagione 1935-1936, le prime sei classificate sarebbero state ammesse al nuovo campionato. Fu dunque necessario uno spareggio tra le due formazioni campane che fu vinto dalla Bagnolese per 2-1. Il Savoia venne poi ripescato dalla FIGC in C dove arriv\u00f2 nono. Ma durante l'estate la squadra fall\u00ec, e nel 1936-1937 assunse la denominazione di \"A.C. Torre Annunziata\", partecipando al campionato di Prima Divisione-Direttorio XIII-zona Campania.\nNel torneo di Prima Divisione 1937-1938 assunse la denominazione di \"Spolettificio Torre Annunziata\" e domin\u00f2 il campionato con quattordici vittorie in sedici incontri, ottenendo la promozione in Serie C. Dopo aver assunto la nuova denominazione di \"U.S. Savoia\", ottenne un lusinghiero secondo posto nel 1938-1939, mentre nella stagione successiva termin\u00f2 al nono posto, raggiungendo i sedicesimi di finale in Coppa Italia.\nGli anni quaranta e la Serie B.\nIl nuovo decennio si apr\u00ec con un quinto, un undicesimo e un terzo posto prima dell'interruzione nel periodo bellico. Nel 1944 assunse il nome di \"Torrese\" partecipando alla Coppa della Liberazione. L'anno successivo partecip\u00f2 al campionato campano misto dove si classific\u00f2 nono. Alla ripresa dei campionati la Torrese, che nel frattempo cambi\u00f2 denominazione in \"Ilva Torrese\" ottenne un quarto posto nel 1945-1946, piazzamento che valse la promozione in Serie B. Dopo un ottimo sesto posto nel 1946-1947, che rappresenter\u00e0 il punto pi\u00f9 alto raggiunto dalla societ\u00e0 biancoscudata dall'istituzione del girone unico, nella stagione successiva non riusc\u00ec a ripetersi e, anche a causa di una riforma dei campionati voluta dalla FIGC, al termine della stagione 1947-1948 venne retrocessa in Serie C, che conserver\u00e0 fino al 1950-1951.\nLa rifondazione del 1955.\nRifondata nel 1955, la risalita port\u00f2 il Savoia a giocare 3 campionati di Serie C, e poi a giocare dal 1978-1979 in poi tra Serie C1 e Serie C2 (con l'eccezione del periodo 1982-1990). Dopo la retrocessione in Serie D nel 1992-1993 in uno spareggio con il decaduto Licata fortunatamente cassata da un ripescaggio, la promozione in terza serie risale al 1994-1995.\nIl ritorno tra i cadetti.\nDopo quattro stagioni in C1, arriv\u00f2 la trionfale promozione del 1998-99. La stagione in Serie B non fu brillante anche se rappresenta uno dei momenti pi\u00f9 importanti della storia calcistica dal dopoguerra: il Savoia fin\u00ec al 19\u00ba posto retrocedendo, ma ottenendo alcuni risultati di rilievo quali le vittorie casalinghe contro e (entrambe per 1-0), la vittoria esterna (1-3) contro la ed il pareggio contro il al San Paolo e il Brescia al Rigamonti.\nL'anno dopo, in C1 il Savoia tent\u00f2 nuovamente la scalata tra i cadetti, sfiorando gli spareggi-promozione.\nDeclino e rinascita.\nI fallimenti del 2001 e del 2009.\nAlla fine della stagione, il Presidente Moxedano annunci\u00f2 la cessione della societ\u00e0 ad un imprenditore sorrentino, tale Antonino Pane, tuttavia quest'ultimo si rese subito colpevole di numerose irregolarit\u00e0 finanziarie sancendo la mancata iscrizione al campionato di serie C1 e il fallimento della societ\u00e0. Per tali vicende Antonino Pane \u00e8 stato in seguito giudicato e condannato a sei anni di carcere, mentre per Mario Moxedano le indagini sono ancora in corso.\nIl Football Club Intersavoia, nato dal connubio durato due anni con un'altra storica formazione campana, l'Internapoli, ripart\u00ec dall'Eccellenza e risal\u00ec in Serie D, dove ha militato per 8 stagioni con il nome di Football Club Savoia 1908. Si \u00e8 messa subito in mostra con diverse lotte al titolo per ambire ai campionati superiori. Infatti nelle stagioni 2003-2004, 2004-2005 e 2006-2007 il Savoia ha disputato i play-off, arrivando in finale nelle prime due occasioni con e , e nel 2007 contro il , perdendo in tutte e tre le occasioni.\nLa squadra, dopo ben 8 anni di serie D, \u00e8 retrocessa nel campionato regionale di Eccellenza, dove disputa la stagione 2009-2010 e dal quale si ritira il 14 novembre.\nLa rinascita del Savoia.\nLa storica squadra di Torre Annunziata viene rifondata il 19 giugno 2010, quando dalle ceneri dell'Atletico Savoia, la seconda squadra cittadina, viene fondata una nuova societ\u00e0 che assume la denominazione di \"Associazione Sportiva Dilettantistica Calcio Savoia\". La nuova societ\u00e0, formata da diversi soci locali, ritorna quindi in campo nella stagione 2010-2011 dopo quasi un anno dal fallimento e viene inserita nel campionato di Promozione campana.\nIl 30 novembre 2010, l'allora presidente Giuseppe Caiazzo rassegna le proprie dimissioni dal suo incarico, assunto il 6 dicembre 2010 da Raffaele Verdezza, fino a quel momento uno degli investitori della societ\u00e0.\nIl 17 febbraio 2011 la societ\u00e0 acquista, tramite un'asta tenutasi presso il Tribunale di Torre Annunziata, lo storico marchio \"Associazione Calcio Savoia 1908\", depositato fino a quel momento, dopo il fallimento del 2001 proprio nel tribunale di Torre Annunziata.\nIl triplo salto di categoria.\nIn concomitanza all'acquisto dello storico brand \"A.C. Savoia 1908\", la societ\u00e0 ottiene ottimi successi anche nell'ambito del calcio giocato. La prima stagione dell'ormai ritrovato Savoia infatti, si conclude con una promozione, a seguito di una cavalcata trionfale. Il 19 marzo 2011, la squadra viene promossa matematicamente in Eccellenza con ben 5 giornate di anticipo. Il 14 aprile si conclude il campionato e l Savoia termina imbattuto con 25 vittorie e 5 pareggi. La squadra di mister Vitter, dimostra durante tutto il corso della stagione di essere nettamente superiore agli avversari, distanziando di ben 21 punti la seconda in classifica. Vengono stabiliti diversi record come il numero di vittorie consecutive (17), il maggior numero di punti realizzati in un campionato (80 punti), il maggior numero di vittorie in un campionato (25) e il primato di goleador di Luca Balzano (28 goal).\nNella stagione successiva il Savoia viene inserito nel girone A dell'Eccellenza Campania. Anche quest'annata si rivela trionfale per la squadra torrese. Dopo un'accattivante lotta a distanza con i casertani del Gladiator, il Savoia si aggiudica il campionato e il 1\u00ba febbraio 2012 i bianchi conquistano il trofeo \"Carmine Rea\" (fase regionale della Coppa Italia Dilettanti) vincendo per 2-1 la finale contro l'U.S. Agropoli, disputatasi allo Stadio Partenio di Avellino.\nIl giorno 22 aprile 2012 con il pareggio per 1-1 con il Napoli Sanit\u00e0, e il contemporaneo pareggio del Gladiator con lo Stasia, il Savoia conquista con una giornata di anticipo la promozione in Serie D.\nL'8 giugno 2013, il socio di maggioranza Sergio Contino cede il 70% delle quote societarie da lui possedute, a Lazzaro Luce che diviene il nuovo presidente. Il 26 giugno i soci di minoranza, con in testa il presidente uscente Raffaele Verdezza, cedono il rimanente 30% delle quote, rendendo Luce padrone al 100%.\nNella stagione 2013-2014 il Savoia \u00e8 considerata la squadra da battere e, guidata da Vincenzo Feola, resta in testa alla classifica dalla prima all'ultima giornata. La vittoria del 17 aprile 2014 per 7-2 sul , decreta il ritorno dei biancoscudati nel calcio professionistico dopo 13 anni, ottenendo la terza promozione in quattro anni. Inoltre, vincendo tutte le partite casalinghe disputate in campionato, fu l'unica squadra italiana insieme alla Juventus a riuscirci nel corso della stagione.\nIl ritorno tra i professionisti e il nuovo fallimento.\nIl 3 ottobre 2014 il club pass\u00f2 dalle mani della cordata capeggiata dalla famiglia Luce, a quelle del \"Consorzio Stabile Segesta\" capeggiato da Quirico Manca. Il club, nel frattempo, disputa un campionato di basso livello e si ritrova dapprima a disputare i playout e poi, a seguito della cancellazione della penalizzazione ai danni della , all'ultimo posto, che sancisce la retrocessione diretta in Serie D. Il 6 maggio 2015 l'amministratore unico Alfonso Piantoni presenta in tribunale l'istanza di fallimento per il club.\nNel giro di pochi giorni il club, pesantemente indebitato, fallisce e viene radiato dai campionati nazionali; l'avvocato napoletano Arnaldo Todisco opta pertanto per trasferire a Torre Annunziata il titolo sportivo del Campania Ponticelli, fondendo tale club con la Futsal Oplonti. Viene cos\u00ec costituita l'A.S.D. Oplonti Pro Savoia, che rileva la tradizione sportiva biancoscudata e si iscrive all'Eccellenza Campania 2015-2016, conclusa al sesto posto in classifica. L'anno seguente cambia nuovamente la presidenza, con Ciro Altea che rileva il club e con Ciro Immobile che diventa presidente onorario. Dopo un campionato tra alti e bassi, la squadra si classifica al terzo posto e perde la finale play-off. Nell'estate del 2017 avviene il terzo avvicendamento consecutivo in tre anni: Antonio Nuzzo \u00e8 il nuovo presidente del Savoia. Il 30 agosto 2017 ha cambiato ufficialmente denominazione in \"A.S.D. Savoia 1908\". Il 13 settembre 2017 il Savoia stabilisce il proprio record di gol segnati in Coppa Italia Dilettanti Campania, grazie alla vittoria per 14-0 contro il Casamarciano. Il 15 febbraio 2018 il Savoia vince per la seconda volta il trofeo \"Carmine Rea\" (fase regionale della Coppa Italia Dilettanti) vincendo per 5-3 ai tiri di rigore la finale contro il . Il 18 marzo la squadra batte per 2-0 la Frattese e vince matematicamente il campionato di Eccellenza. La squadra vince per la terza volta il massimo campionato regionale, stabilendo un nuovo record, e con 130 gol fatti termina la stagione col miglior attacco di sempre..&lt;br&gt;\nIl 21 novembre 2018 il club ha celebrato 110 anni di attivit\u00e0."}
{"id": "4709207", "revid": "1666804", "url": "https://it.wikipedia.org/wiki?curid=4709207", "title": "Marco Valerio Messalla Corvino (console 61 a.C.)", "text": "Biografia.\nFu pretore nel 63 a.C., l'anno del consolato di Cicerone; fu poi console nel 61 a.C., l'anno in cui Publio Clodio viol\u00f2 i misteri della Bona Dea. Nel 55 a.C. fu censore assieme a Vatia Isaurico, e l'anno successivo, sempre in carica, tentarono di regolare lo straripamento del Tevere. Non tennero il \"lustrum\"."}
{"id": "4709208", "revid": "287204", "url": "https://it.wikipedia.org/wiki?curid=4709208", "title": "Lega Nazionale B 1969-1970", "text": "La Lega Nazionale B 1969-1970, campionato svizzero di seconda serie, si concluse con la vittoria del FC Sion.\nClassifica.\nLegenda:\n\u00a0\u00a0\u00a0\u00a0\u00a0 Promossa in Lega Nazionale A 1970-1971.\n\u00a0\u00a0\u00a0\u00a0\u00a0 Retrocessa in Prima Lega 1970-1971.\nNote:"}
{"id": "4709209", "revid": "599013", "url": "https://it.wikipedia.org/wiki?curid=4709209", "title": "Suore carmelitane del Sacro Cuore di Ges\u00f9", "text": "Le Suore Carmelitane del Sacro Cuore di Ges\u00f9 (in spagnolo \"Hermanas Carmelitas del Sagrado Coraz\u00f3n de Jes\u00fas\") sono un istituto religioso femminile di diritto pontificio: le suore di questa congregazione pospongono al loro nome la sigla H.C.S.C.J.\nStoria.\nLa congregazione fu fondata da Asunci\u00f3n Soler Jimeno: suora della congregazione delle carmelitane di Orihuela, nel 1921 fu invitata da Manuel Gonz\u00e1lez Garc\u00eda, vescovo di Malaga, a riformare la piccola congregazione delle carmelitane di San Giovanni di Dio, fondate nel 1882, alla quale nel 1919 erano stati uniti i beateri di \u00c1lora e Almog\u00eda.\nIl 13 maggio 1934 la Soler Jimeno diede inizio a Malaga a una nuova congregazione, dedicata al Sacro Cuore di Ges\u00f9, nella quale confluirono le carmelitane di San Giovanni di Dio.\nL'istituto, aggregato all'ordine carmelitano dal 7 giugno 1947, ottenne il pontificio decreto di lode il 2 febbraio 1955 e l'approvazione definitiva della Santa Sede il 16 giugno 1964.\nAttivit\u00e0 e diffusione.\nLe suore si dedicano al servizio in seminari e residenze ecclesiastiche e nelle carceri, all'assistenza ai poveri e agli ammalati e all'educazione dell'infanzia.\nOltre che in Spagna, sono presenti a Cuba, nella Repubblica Dominicana, in Mozambico, in Portogallo e in Venezuela; la sede generalizia \u00e8 a Madrid.\nAlla fine del 2008 la congregazione contava 159 religiose in 30 case."}
{"id": "4709210", "revid": "61921848", "url": "https://it.wikipedia.org/wiki?curid=4709210", "title": "Suore Carmelitane del Sacro Cuore di Ges\u00f9", "text": ""}
{"id": "4709214", "revid": "61921885", "url": "https://it.wikipedia.org/wiki?curid=4709214", "title": "Teen Wolf (film)", "text": ""}
{"id": "4709215", "revid": "599013", "url": "https://it.wikipedia.org/wiki?curid=4709215", "title": "Suore carmelitane della Divina Provvidenza", "text": "Le suore carmelitane della Divina Provvidenza (in portoghese \"Irm\u00e3s Carmelitas da Divina Provid\u00eancia\") sono un istituto religioso femminile di diritto pontificio: le suore di questa congregazione pospongono al loro nome la sigla C.D.P.\nStoria.\nLa congregazione fu fondata da Rita de C\u00e1ssia Aguiar che il 2 dicembre 1899, nella chiesa dei carmelitani di Rio de Janeiro, vest\u00ec l'abito carmelitano e prese il nome di suor Maria della Neve.\nL'8 settembre 1907 Jo\u00e3o Francisco Braga, vescovo di Petr\u00f3polis, diede alla comunit\u00e0 della Aguiar lo statuto di congregazione religiosa di diritto diocesano.\nLa casa madre ebbe sede inizialmente a Saquarema, poi a Campos, quindi a Cataguases, a Mariana e, dal 1963, a Belo Horizonte.\nL'istituto, aggregato all'ordine carmelitano dal 9 settembre 1913, ricevette il pontificio decreto di lode il 7 dicembre 1954.\nAttivit\u00e0 e diffusione.\nLe suore si dedicano all'istruzione e all'educazione dell'infanzia e della giovent\u00f9 e all'assistenza a poveri e ammalati.\nOltre che in Brasile, sono presenti in Argentina ed Ecuador; la sede generalizia \u00e8 a Belo Horizonte.\nAlla fine del 2008 la congregazione contava 249 religiose in 46 case."}
{"id": "4709218", "revid": "61921896", "url": "https://it.wikipedia.org/wiki?curid=4709218", "title": "Satira sulla morte di Claudio", "text": ""}
{"id": "4709219", "revid": "61921898", "url": "https://it.wikipedia.org/wiki?curid=4709219", "title": "Suore Carmelitane della Divina Provvidenza", "text": ""}
{"id": "4709221", "revid": "61921920", "url": "https://it.wikipedia.org/wiki?curid=4709221", "title": "Ludus de morte Claudii", "text": ""}
{"id": "4709222", "revid": "599013", "url": "https://it.wikipedia.org/wiki?curid=4709222", "title": "Suore carmelitane del Corpus Christi", "text": "Le suore carmelitane del Corpus Christi (in inglese \"Carmelite sisters of \"Corpus Christi\"\") sono un istituto religioso femminile di diritto pontificio: le suore di questa congregazione pospongono al loro nome la sigla O.Carm.\nStoria.\nLa congregazione fu fondata da Clara Ellerker: convertitasi al cattolicesimo all'et\u00e0 di sedici anni, organizz\u00f2 a una comunit\u00e0 di terziarie domenicane di vita comune ma senza voti con l'intento di lavorare per l'unit\u00e0 dei cristiani.\nSu invito di Robert Brindle, vescovo di Nottingham, il 16 luglio 1908 apr\u00ec una scuola secondaria a Leicester; la seconda casa della congregazione sorse a Trinidad nel 1919 e nel 1920 si ebbe una fondazione in Minnesota.\nL'istituto, aggregato all'ordine carmelitano dal 28 aprile 1928, ricevette il pontificio decreto di lode il 25 novembre 1946.\nAttivit\u00e0 e diffusione.\nLe suore si dedicano principalmente all'insegnamento del catechismo, alla preparazione di ragazzi e adulti ai sacramenti e alla visita agli ammalati, ma anche al lavoro in scuole e parrocchie.\nSono presenti a Grenada, in Guyana, nel Regno Unito, a Saint Vincent, a Saint Lucia, negli Stati Uniti d'America, a Trinidad e Tobago; la sede generalizia \u00e8 a Tunapuna.\nAlla fine del 2008 la congregazione contava 81 religiose in 21 case."}
{"id": "4709223", "revid": "61921936", "url": "https://it.wikipedia.org/wiki?curid=4709223", "title": "Suore Carmelitane del Corpus Christi", "text": ""}
{"id": "4709227", "revid": "741067", "url": "https://it.wikipedia.org/wiki?curid=4709227", "title": "The Mollycoddle (film 1920)", "text": ""}
{"id": "4709230", "revid": "562499", "url": "https://it.wikipedia.org/wiki?curid=4709230", "title": "Pallacanestro Trieste", "text": ""}
{"id": "4709232", "revid": "599013", "url": "https://it.wikipedia.org/wiki?curid=4709232", "title": "Suore di Nostra Signora del Monte Carmelo (Lacombe)", "text": "Le Suore di Nostra Signora del Monte Carmelo (in inglese \"Sisters of Our Lady of Mount Carmel\") sono un istituto religioso femminile di diritto pontificio: le suore di questa congregazione pospongono al loro nome la sigla O.Carm.\nStoria.\nGli inizi della congregazione risalgono al 1824, quando il sacerdote Charles-Fran\u00e7ois Boutelou fond\u00f2 a Tours una comunit\u00e0 di Figlie di Nostra Signora del Monte Carmelo. La comunit\u00e0 si trasfer\u00ec presto a Bourgueil ma, per problemi economici, si dissolse dopo il 1830.\nIntanto Boutelou aveva lasciato la Francia e, su invito di Louis Dubourg, vescovo di New Orleans, si era stabilito negli Stati Uniti d'America: venne poi raggiunto da alcune religiose di Bourgueil, guidate da madre Th\u00e9r\u00e8se Chevrel, e nel 1833 la congregazione si ricostitu\u00ec a Platteville.\nNel 1838 la comunit\u00e0 si trasfer\u00ec a New Orleans, dove le suore assunsero la direzione di una scuola cattolica per ragazze di colore, e si ebbero presto altre fondazioni (nel 1846 a Lafayette, nel 1855 a Thibodaux, nel 1857 ad Algiers).\nL'istituto, aggregato all'ordine carmelitano dal 28 maggio 1930, ricevette il pontificio decreto di lode nel 1957.\nAttivit\u00e0 e diffusione.\nLe suore si dedicano all'istruzione e all'educazione cristiana della giovent\u00f9 e alle opere di servizio sociale.\nOltre che negli Stati Uniti d'America, sono presenti nelle Filippine; la sede generalizia \u00e8 a Lacombe.\nAlla fine del 2008 la congregazione contava 80 religiose in 27 case."}
{"id": "4709234", "revid": "110157", "url": "https://it.wikipedia.org/wiki?curid=4709234", "title": "Harlem Nocturne", "text": "Harlem Nocturne \u00e8 il tredicesimo album di Edgar Winter, pubblicato nel 1990 dall'etichetta Thunderbolt Records."}
{"id": "4709235", "revid": "599013", "url": "https://it.wikipedia.org/wiki?curid=4709235", "title": "Suore carmelitane di San Giuseppe (Barcellona)", "text": "Le Suore Carmelitane di San Giuseppe (in spagnolo \"Hermanas Carmelitas de San Jos\u00e9\") sono un istituto religioso femminile di diritto pontificio: le suore di questa congregazione pospongono al loro nome la sigla H.C.S.J.\nStoria.\nLa congregazione fu fondata da Jos\u00e9 Morgades y Gili. Eletto vescovo di Barcellona nel 1899, pens\u00f2 di istituire in diocesi una congregazione di suore per la cura di orfani, anziani e ammalti: si rivolse alle Suore Giuseppine della Carit\u00e0, che aveva conosciuto quando era vescovo di Vich, e tre religiose accolsero l'invito.\nRosa Ojeda Creus, gi\u00e0 superiora della comunit\u00e0 delle giuseppine di El Masnou, fu la capofila del gruppo di 28 suore che, il 10 ottobre 1900, diede inizio a Barcellona alla nuova famiglia religiosa.\nL'istituto \u00e8 aggregato all'ordine dei carmelitani scalzi dal 14 gennaio 1915.\nAttivit\u00e0 e diffusione.\nLe suore si dedicano all'assistenza a bambini, anziani e ammalati.\nOltre che in Spagna, sono presenti im Colombia, Italia e Messico; la sede generalizia \u00e8 a Barcellona.\nAlla fine del 2008 la congregazione contava 110 religiose in 19 case."}
{"id": "4709237", "revid": "61922075", "url": "https://it.wikipedia.org/wiki?curid=4709237", "title": "La guerra di Giugurta", "text": ""}
{"id": "4709238", "revid": "61922087", "url": "https://it.wikipedia.org/wiki?curid=4709238", "title": "Suore Carmelitane di San Giuseppe (Barcellona)", "text": ""}
{"id": "4709240", "revid": "61922104", "url": "https://it.wikipedia.org/wiki?curid=4709240", "title": "Storia della natura (Plinio il Vecchio)", "text": ""}
{"id": "4709243", "revid": "599013", "url": "https://it.wikipedia.org/wiki?curid=4709243", "title": "Suore carmelitane delle Grazie", "text": "Le suore carmelitane delle Grazie sono un istituto religioso femminile di diritto pontificio: le suore di questa congregazione pospongono al loro nome la sigla C.S.C.d.G.\nStoria.\nLa congregazione fu fondata da Caterina Mazzoni: dopo la morte del marito e di tre delle sue figlie, decise di entrare nel terz'ordine carmelitano e il 15 ottobre 1723 vest\u00ec l'abito religioso nella chiesa di Santa Maria delle Grazie a Bologna e, in omaggio a santa Maria Maddalena de' Pazzi, prese il nome di Maria Maddalena.\nRiun\u00ec poi una piccola comunit\u00e0 per l'educazione delle bambine bisognose e l'8 maggio 1724, insieme con cinque o sei compagne, diede inizio al \"Piccolo Carmelo\" o \"Carmelino di Maria\".\nLa comunit\u00e0 fu approvata da Prospero Lambertini, arcivescovo di Bologna, l'8 febbraio 1735; il 15 aprile 1744 papa Benedetto XIV introdusse la clausura, tolta da papa Benedetto XV nel 1911, quando il monastero divenne casa madre per altre fondazioni.\nL'aggregazione della congregazione all'ordine carmelitano \u00e8 stata rinnovata il 16 settembre 1900.\nAttivit\u00e0 e diffusione.\nLe suore si dedicano all'istruzione e all'educazione cristiana della giovent\u00f9.\nSono presenti in varie localit\u00e0 emiliane; la sede generalizia \u00e8 a Bologna.\nAlla fine del 2008 la congregazione contava 20 religiose in 5 case."}
{"id": "4709244", "revid": "61922157", "url": "https://it.wikipedia.org/wiki?curid=4709244", "title": "Suore Carmelitane delle Grazie", "text": ""}
{"id": "4709245", "revid": "729019", "url": "https://it.wikipedia.org/wiki?curid=4709245", "title": "Coppa del Mondo di short track 2014", "text": "La Coppa del Mondo di short track 2014 (chiamata anche \"Samsung ISU World Cup Short Track\" per motivi di sponsorizzazione) \u00e8 iniziata il 26 settembre 2013 ed \u00e8 terminata il 14 novembre 2013. La competizione \u00e8 stata organizzata dalla ISU. Le ultime due tappe valevano come qualificazione ai XXII Giochi olimpici invernali."}
{"id": "4709246", "revid": "709565", "url": "https://it.wikipedia.org/wiki?curid=4709246", "title": "Ciclo dei Sogni", "text": "Il Ciclo dei Sogni (o Opere oniriche) \u00e8 il ciclo letterario che si riferisce alla produzione dal carattere onirico e fantastico dello scrittore statunitense Howard Phillips Lovecraft. Le storie appartenenti al Ciclo dei Sogni sono ambientate nel Mondo dei Sogni, una dimensione a cui si pu\u00f2 accedere soltanto attraverso i sogni. Questa dimensione presenta una sua geografia e una sua cultura. Per l'elaborazione di questo \"corpus letterario\", Lovecraft si ispir\u00f2 principalmente alle opere di Lord Dunsany.\nIl Ciclo dei Sogni presenta alcune caratteristiche in comune (ad esempio le divinit\u00e0) con il ben pi\u00f9 famoso insieme di opere scritto da Lovecraft, il Ciclo di Cthulhu. Nonostante questo si differenzia dai racconti dei Miti di Cthulhu, in quanto questi ultimi sono fantascientifici, mentre le storie oniriche appartengono pi\u00f9 propriamente al genere fantasy. Entrambi i cicli, infine, come la maggior parte delle storie scritte da Lovecraft, appartengono al genere horror.\nOpere del ciclo.\nLe informazioni presenti in questa sezione sono tratte da Gianni Pilo e Sebastiano Fusco (a cura di), Lovecraft - Tutti i romanzi e i racconti, 2\u00aa edizione, Newton Compton Editori, 2009, pp. 1907\u20131912.\nAppartengono al Ciclo dei Sogni i seguenti racconti, oltre che la Saga di Randolph Carter (vista nella sezione successiva):\nLa saga di Randolph Carter.\nLa saga di Randolph Carter \u00e8 l'insieme delle storie oniriche che hanno per protagonista Randolph Carter, una sorta di alter ego di Lovecraft. La saga \u00e8 composta da due racconti brevi, due racconti lunghi e un romanzo:"}
{"id": "4709249", "revid": "247222", "url": "https://it.wikipedia.org/wiki?curid=4709249", "title": "I'm Not a Kid Anymore", "text": "I'm Not a Kid Anymore \u00e8 il quattordicesimo album di Edgar Winter, pubblicato dalla Thunderbolt Records nel febbraio del 1994 e prodotto da Edgar Winter.\nIn alcune copertine reca il titolo \"I'm Not a Kid Anymore\", in altre, \"Not a Kid Anymore\"."}
{"id": "4709252", "revid": "741067", "url": "https://it.wikipedia.org/wiki?curid=4709252", "title": "The Habit of Happiness", "text": ""}
{"id": "4709254", "revid": "61922284", "url": "https://it.wikipedia.org/wiki?curid=4709254", "title": "Le vite degli uomini illustri (Cornelio Nepote)", "text": ""}
{"id": "4709255", "revid": "61922295", "url": "https://it.wikipedia.org/wiki?curid=4709255", "title": "Le vite degli uomini illustri (Svetonio)", "text": ""}
{"id": "4709256", "revid": "2130303", "url": "https://it.wikipedia.org/wiki?curid=4709256", "title": "Chiesa di Santa Maria Assunta (La Villa, Badia)", "text": "La chiesa di Santa Maria Assunta a Badia \u00e8 la chiesa parrocchiale della frazione di La Villa. Fu costruita a partire dal 1516 e ampliata a pi\u00f9 riprese nel 1888 e nel 1953.\nDescrizione.\nPresenta una semplice facciata con oculo centrale. L'interno ha una volta a botte con lunette e costoloni, con decorazioni malta. L'abside \u00e8 a tre lati. i dipinti sul soffitto, risalenti al 1897, sono un'opere giovanile di Johann Matthias Pescoller (1875-1951).\nLa chiesa \u00e8 affiancata da una snella torre campanaria cuspidata."}
{"id": "4709257", "revid": "61922305", "url": "https://it.wikipedia.org/wiki?curid=4709257", "title": "Democrazia in America", "text": ""}
{"id": "4709258", "revid": "61922312", "url": "https://it.wikipedia.org/wiki?curid=4709258", "title": "Vite degli uomini illustri (Svetonio)", "text": ""}
{"id": "4709260", "revid": "47767", "url": "https://it.wikipedia.org/wiki?curid=4709260", "title": "Serenity Prayer", "text": ""}
{"id": "4709261", "revid": "61922330", "url": "https://it.wikipedia.org/wiki?curid=4709261", "title": "Vite degli uomini illustri (Cornelio Nepote)", "text": ""}
{"id": "4709262", "revid": "110157", "url": "https://it.wikipedia.org/wiki?curid=4709262", "title": "Shaitan (Alloni)", "text": "Shaitan \u00e8 un romanzo dello scrittore e giornalista italiano Marco Alloni. "}
{"id": "4709264", "revid": "61922346", "url": "https://it.wikipedia.org/wiki?curid=4709264", "title": "Vita di Terenzio", "text": ""}
{"id": "4709266", "revid": "61922362", "url": "https://it.wikipedia.org/wiki?curid=4709266", "title": "Vite degli uomini illustri (San Gerolamo)", "text": ""}
{"id": "4709267", "revid": "61922371", "url": "https://it.wikipedia.org/wiki?curid=4709267", "title": "Le vite degli uomini illustri (San Gerolamo)", "text": ""}
{"id": "4709268", "revid": "61922390", "url": "https://it.wikipedia.org/wiki?curid=4709268", "title": "Vite degli uomini illustri (Petrarca)", "text": ""}
{"id": "4709273", "revid": "600229", "url": "https://it.wikipedia.org/wiki?curid=4709273", "title": "Sinfonia n. 0 (Bruckner)", "text": ""}
{"id": "4709274", "revid": "260676", "url": "https://it.wikipedia.org/wiki?curid=4709274", "title": "Machaca", "text": "La machaca \u00e8 una ricetta tipica del Sud America, meglio ancora del Messico.\nConsiste in una preparazione di \"carne asada\" (ovvero carne grigliata che precedentemente \u00e8 stata fatta marinare) essiccata e poi saltata in padella con olio o burro, cipolla, peperoncini jalape\u00f1o e puebla tagliati a striscioline sottili o macinati e uova sbattute.\nQuesta preparazione pu\u00f2 essere consumata tal quale oppure con tacos e altri ingredienti nella chimichanga."}
{"id": "4709276", "revid": "741067", "url": "https://it.wikipedia.org/wiki?curid=4709276", "title": "Manhattan Madness", "text": ""}
{"id": "4709286", "revid": "70217", "url": "https://it.wikipedia.org/wiki?curid=4709286", "title": "JESC", "text": ""}
{"id": "4709289", "revid": "70217", "url": "https://it.wikipedia.org/wiki?curid=4709289", "title": "JESC 2013", "text": ""}
{"id": "4709297", "revid": "1632387", "url": "https://it.wikipedia.org/wiki?curid=4709297", "title": "Paul Langton", "text": "Ha recitato in 50 film dal 1943 al 1964 ed \u00e8 apparso in quasi cento produzioni televisive dal 1951 al 1972.\nBiografia.\nPaul Langton nacque a Salt Lake City, nello Utah, il 17 aprile 1913.\nDebutt\u00f2 nel 1943, non accreditato, nel film \"Sacrificio supremo\" e in televisione nell'episodio \"The Call\" della serie televisiva \"Suspense\", andato in onda il 5 giugno 1951. Interpret\u00f2 poi il ruolo di Leslie Harrington in 218 puntate della soap opera \"Peyton Place\" dal 1964 al 1968. Il ruolo gli diede un buon livello di celebrit\u00e0. Continu\u00f2 comunque a recitare per la televisione in ruoli secondari fino agli inizi degli anni settanta.\nMor\u00ec a Burbank, in California, il 15 aprile 1980."}
{"id": "4709298", "revid": "729019", "url": "https://it.wikipedia.org/wiki?curid=4709298", "title": "Battaglia di Coronea (394 a.C.)", "text": "La battaglia di Coronea, che si svolse nel 394 a.C., fu una battaglia della guerra di Corinto, in cui gli Spartani ed i loro alleati comandati dal re Agesilao II sconfissero un esercito di Tebani e Argivi che tentava di bloccare la loro marcia verso il Peloponneso.\nAntefatto.\nLa guerra di Corinto inizi\u00f2 nel 395 a.C. quando Tebe, Argo, Corinto e Atene, con aiuti e finanziamenti persiani, si unirono in opposizione all'intervento spartano nella Locride e Focide. All'inizio della guerra Agesilao si trovava in Ionia e stava conducendo una campagna contro i Persiani. Quando iniziarono le ostilit\u00e0 fu richiamato insieme al suo esercito e inizi\u00f2 una marcia via terra attraverso la Tracia e la Grecia centrale per tornare al Peloponneso. Entrato nella Beozia, per\u00f2, trov\u00f2 l'opposizione di un esercito composto principalmente da Tebani, Beoti alleati e Argivi.\nLe milizie provenienti dall'Asia agl'ordini di Agesilao erano composte in gran parte da peltasti, truppe di fanteria delle citt\u00e0 greche d'oltre mare, un contingente di Neodamodi, reparti traci e tessali e gli uomini di \"Eurippa\" a cui si aggregarono altre compagnie provenienti dalla Focide e da Orcomeno, nonch\u00e9 una mora di Spartiati proveniente dall'istmo. Nella pianura ai piedi del monte Elicona c'era un esercito formato da Beoti, Ateniesi, Argivi, Corinzi, Euboici e Locresi. In tutto gli alleati contavano probabilmente su 20.000 opliti; Agesilao invece aveva a disposizione 15.000 opliti. Le forze di cavalleria delle due schiere erano quasi uguali ma Agesilao disponeva decisamente di pi\u00f9 peltasti.\nPrima della battaglia alcuni uomini dell'esercito di Agesilao furono turbati dal ricordo di un presagio a cui avevano assistito alcuni giorni prima, quando il sole era apparso a forma di mezzaluna. Per rassicurare i suoi uomini, Agesilao per prima cosa fece ricordare la recente vittoria spartana a Nemea. Poi disse loro che il navarco spartano Pisandro era stato ucciso in una battaglia vittoriosa contro la flotta persiana; in realt\u00e0, come Agesilao sapeva, Pisandro era stato ucciso dopo aver subito una pesante sconfitta a Cnido. Queste rassicurazioni, tuttavia, riportarono alto il morale del suo esercito permettendogli di cominciare la battaglia.\nL'esercito alleato riunitosi ai piedi del monte Elicona attendeva l'esercito del re spartano e mosse le sue file verso la pianura di Coronea; dopo la sconfitta patita a Nemea Argivi e Corinzi dubitavano della loro forza, mentre negli Ateniesi era ancora troppo vivo il ricordo della lunga e disastrosa guerra contro Sparta ed il fatto che i Persiani volessero cambiare le alleanze non li incoraggiava molto. Solo i Beoti sembravano sicuri della vittoria finale.\nSvolgimento.\nL'enfasi con la quale Senofonte narra la battaglia \u00e8 dovuta alla sua presenza nelle file lacedemoni, egli presenta l'armata al comando di Agesilao cos\u00ec disposta: all'estremo fianco destro del suo schieramento i veterani dei Diecimila, accanto gli Spartani, i Greci asiatici e le truppe di Eurippa al centro, poi venivano i Focesi, e i soldati di Orcomeno all'estrema sinistra. Gli alleati disposero: i Tebani a destra, quindi si trovarono ad affrontare gli Orcomeni; gli Ateniesi assieme alle truppe corinzie, eniane, euboiche e locresi al centro a fronteggiare gli asiatici, mentre gli Argivi all'estrema sinistra si trovavano di fronte gli Spartani.\nEntrambi gli eserciti avanzarono in totale silenzio. A circa 200 metri i Tebani lanciarono il loro grido di guerra e cominciarono a correre. A circa 100 metri i veterani dei Diecimila (comandati dallo Spartiata Erippida) ed i Greci asiatici caricarono alla corsa le truppe di fronte a loro. I veterani e gli asiatici presto accerchiarono le truppe di fronte a loro. Gli Argivi si diedero al panico ancora prima che gli Spartani potessero iniziare a combattere e fuggirono sul monte Elicona.\nI mercenari vicino ad Agesilao proclamarono che la battaglia era finita e gli porsero una ghirlanda per commemorare la sua vittoria. Proprio in quel momento arriv\u00f2 la notizia che, dall'altro versante, i Tebani avevano sfondato la linea degli Orcomeni ed erano gi\u00e0 arrivati alle salmerie, saccheggiando il bottino catturato in Asia. Agesilao immediatamente fece ruotare la sua falange e si diresse verso i Tebani. In quel momento i Beoti si accorsero della fuga dei loro alleati sul monte Elicona, provando quindi disperatamente di sfondare le linee di Agesilao per ricongiungersi al resto del loro esercito.\nAgesilao decise di opporsi a loro posizionando la sua falange proprio nel loro tragitto, invece di colpirli una volta lasciati passare alle spalle o sul fianco, una decisione che potrebbe essere stata influenzata dall'ostilit\u00e0 dimostrata dai Tebe nei confronti della sua campagna di guerra in Asia..Ci\u00f2 che segu\u00ec fu evidentemente uno dei peggiori bagni di sangue della storia delle battaglie oplitiche. \nUna tattica pi\u00f9 accorta avrebbe risparmiato un inutile carneficina dei suoi uomini, tant'\u00e8 che dopo essere stato ripetutamente ferito decise di lasciare ai tebani un corridoio nel quale passare e successivamente inseguirli e decimarli. Alla fine pochi Tebani arrivarono al monte Elicona, ma, come sappiamo dalle parole di Senofonte: Solo 80 di loro riuscirono a scampare al massacro rifugiandosi nei pressi del tempio di Atena Itonia ottenendo salva la vita grazie al valore dimostrato. Il giorno seguente dopo i rituali per la consegna dei cadaveri se ne contarono 600 tra le file dell'alleanza e 350 nel contingente del re spartano. Agesilao ordin\u00f2 al polemarco Gilis di schierare l'esercito in formazione di battaglia e una volta consacrata una decima parte del bottino ad Apollo, lo invi\u00f2 in Locride per effettuare saccheggi, ma venne ucciso assieme a 18 spartiati.\nConseguenze.\nL'uccisione del polemarco evidenziava come la guerra fosse cambiata; uno scontro vittorioso non garantiva pi\u00f9 la disfatta degli avversari, perci\u00f2 Agesilao si vide costretto a ricondurre il proprio esercito nel Peloponneso, dove Sparta proseguiva la politica di assedio, simile a quello imposto qualche anno prima ad Atene, nei confronti di Corinto. La situazione di stallo costrinse la citt\u00e0 lacedemone a stringere alleanza con la Persia, infatti il suo ruolo in Asia minore era venuto meno da tempo, quindi dichiarando legittima l'autorit\u00e0 achemenide sulle citt\u00e0 ionie pot\u00e9 avere a disposizione le risorse necessarie per risolvere il conflitto."}
{"id": "4709300", "revid": "61922759", "url": "https://it.wikipedia.org/wiki?curid=4709300", "title": "Passione di Perpetua e Felicita", "text": ""}
{"id": "4709308", "revid": "122739589", "url": "https://it.wikipedia.org/wiki?curid=4709308", "title": "Carlo di Nassau-Usingen", "text": "Famiglia.\nCarlo era il figlio di Guglielmo Enrico di Nassau-Usingen e della Contessa Carlotta Amalia di Nassau-Dillenburg.\nSuo padre mor\u00ec nel 1718, quando era ancora minore. Sua madre funse da reggente per Carlo e suo fratello minore Guglielmo Enrico II. Nel 1728, eredit\u00f2 le contee di Nassau-Ottweiler, Nassau-Idstein, e Nassau-Saarbr\u00fccken dal cugino di secondo grado Federico Luigi. Queste contee furono poi aggiunte alla sua contea di Nassau-Usingen.\nNel 1734, fu dichiarato adulto dall'Imperatore Carlo VI. Nel 1735, lui e Guglielmo Enrico II divisero la loro eredit\u00e0. Carlo ricev\u00e9 Usingen, Idstein, Wiesbaden e Lahr; Guglielmo Enrico II ricev\u00e9 Nassau-Saarbr\u00fccken e alcuni territori pi\u00f9 piccoli. Si trasfer\u00ec poi dalla sua residenza di Usingen nel Taunus al Castello di Biebrich a Biebrich e continu\u00f2 le politiche progressiste di sua madre.\nCarlo mor\u00ec nel 1775 e fu succeduto da suo figlio Carlo Guglielmo.\nMatrimonio e figli.\nIl 26 dicembre 1734 Carlo spos\u00f2 la Duchessa Cristiana Guglielmina di Sassonia-Eisenach (1711 - 1740), una figlia di Giovanni Guglielmo di Sassonia-Eisenach. Dal loro matrimonio nacquero quattro figli:\nSpos\u00f2 poi, morganaticamente, Magdalene Gross (1714 - 1787). Da questo matrimonio ebbe ulteriori quattro figli:"}
{"id": "4709312", "revid": "729019", "url": "https://it.wikipedia.org/wiki?curid=4709312", "title": "Lublin R-VIII", "text": "Il Lublin R-VIII fu un bombardiere leggero ed aereo da ricognizione, monomotore e biplano, sviluppato dall'azienda aeronautica polacca E. Plage i T. La\u015bkiewicz nei tardi anni venti.\nStoria del progetto.\nNell'estate del 1926 il governo del generale J\u00f3zef Pi\u0142sudski incaric\u00f2 il Dipartimento dell'Aeronautica di procedere all'acquisto di nuovi velivoli destinati ad equipaggiare la Lotnictwo Wojska Polskiego. Il responsabile dell'ufficio tecnico della ditta E. Plage i T. La\u015bkiewicz di Lublino, ingegnere Jerzy Rudlicki, coadiuvato da Jerzy D\u0105browski, present\u00f2 il progetto del Lublin R-VIII, un velivolo da bombardamento leggero e ricognizione, che rispondeva ad una specifica emessa nel corso del 1926 dal Wojska Polskiego, l'esercito polacco. L'aereo si presentava come un biplano di costruzione lignea, dotato di un propulsore in linea Farman 12 WL a 12 cilindri a W, raffreddato ad acqua, erogante tra 550 e 750\u00a0hp.\nTale velivolo ottenne, nell'inverno 1926-27, un contratto (nr 49/27) per la produzione di due prototipi e una cellula per le prove statiche. I test strutturali sull'apposita cellula furono compiuti tra il 10 e il 19 febbraio 1928, ed indicarono un fattore di sicurezza pari a 12. Il primo esemplare, designato R-VIII/1, vol\u00f2 per la prima volta nel marzo 1928 nelle mani del collaudatore, maggiore Wac\u0140aw Macowski.\nTecnica.\nIl Lublin R-VIII era un biplano, di costruzione mista in legno e metallo. La fusoliera aveva sezione rettangolare, costruita in legno. La zona anteriore era rivestita in duralluminio, mentre il resto in compensato e tela. La parte terminale della fusoliera era realizzata in legno rivestito di compensato. L'impennaggio di coda era del tipo classico monoderiva, dotato di piani orizzontali controventati, rivestiti in compensato, mentre il timone era rivestito in tela. La configurazione alare era biplano-sesquiplana, ovvero con ala superiore di maggior apertura dell'inferiore, realizzate con struttura mista e ricoperte in tela. Le due ali, rivestite in tela e compensato, erano collegate tra loro con una coppia di montanti, rinforzati da cavi d'acciaio, la superiore montata alta a parasole e l'inferiore bassa sulla fusoliera.\nIl carrello d'atterraggio era un triciclo classico a V, fisso, dotato anteriormente di gambe di forza ammortizzate ed integrato posteriormente da un pattino d'appoggio. Nella versione idrovolante a scarponi R-VIIIbis vi erano due galleggianti metallici Short.\nBi-triposto, dotato di due-tre abitacoli in tandem, l'anteriore per il pilota, dotato di parabrezza, ed i posteriori per l'osservatore e/o per il mitragliere, equipaggiati con adeguata strumentazione e doppi comandi.\nLa propulsione era affidata ad un motore Lorraine-Dietrich 18 Kd, a 18 cilindri a W raffreddati a liquido, erogante la potenza di 760 hp azionante un'elica bipala Levasseur di 4,4 m di diametro. La capacit\u00e0 massima del serbatoio, a svuotamento rapido in caso di incendio, posizionato dietro al motore, era pari a 1\u00a0200 litri di combustibile.\nL'armamento difensivo si basava su una o due mitragliatrici brandeggiabili Lewis calibro 7,7\u00a0mm installate su un supporto ad anello nella postazione difensiva posteriore. Il carico offensivo massimo trasportabile era pari a 1\u00a0000 kg, o un siluro da 800\u00a0kg.\nImpiego operativo.\nDopo il successo del primo volo l'aereo venne mandato presso l'I.B.T.L. (Instytut Bada\u0144 Tecnicznych Lotnictwa) di Varsavia per effettuare le prove militari. Durante tali collaudi il velivolo raggiunse una velocit\u00e0 massima di 180\u00a0km/h al livello del mare.\nIl secondo prototipo, leggermente modificato e completamente equipaggiato, disponeva di un motore Lorraine-Dietrich 18Kd a 18 cilindri a W, raffreddato ad acqua, che forniva tra 650 e 785\u00a0hp. Dopo il primo volo l'aereo effettu\u00f2 un tour nella capitali della Piccola Intesa, in particolare stazionando a Praga nella seconda settimana dell'agosto 1928, dove venne esaminato dalle autorit\u00e0 militari cecoslovacche. Durante i voli di prova effettuati dal maggiore Macowski, avendo come osservatore Wiktor Szandorowski, l'aereo raggiunse una velocit\u00e0 massima di 220,1\u00a0km/h.\nVisti i buoni risultati ottenuti dal secondo prototipo il Dipartimento dell'Aviazione (Departament Aeronautyki M.S, Wojsk) ordin\u00f2 cinque esemplari di preserie, due con motore Lorraine-Dietrich e tre con motore Hispano-Suiza 12Lb da 650-740\u00a0hp. Tali velivoli disponevano di un carrello di atterraggio dotato di ammortizzatori oleopneumatici Aerol. Il primo esemplare vol\u00f2 nel corso del 1929. Con i cinque velivoli, coadiuvati da un Potez 25, nel 1930 venne costituita la prima pattuglia acrobatica nazionale, che si esib\u00ec nel corso dell'anno durante un tour delle capitali dei paesi della Piccola Intesa, e in varie manifestazioni nazionali. Purtroppo si registrarono diversi incidenti di vario genere, che portarono al danneggiamento di alcuni velivoli per cui, al termine dell'anno, la pattuglia venne sciolta. Gli aerei furono portati a Lublino per essere trasformati in idrovolanti in vista dell'assegnazione all'aviazione di marina.\nLa versione idrovolante.\nNel corso dell'agosto 1929 il Kierownictwo Marynarki Wojennej (Comando della marina polacca) aveva richiesto alla E. Plage i T. La\u015bkiewicz la trasformazione di alcuni bombardieri terrestri Fokker VIIb-3m in idrovolanti da bombardamento. Al fine di addestrare gli equipaggi destinati a tali velivoli il Morsky Dyon Lotniczy richiese la consegna di alcuni esemplari da addestramento, con secondarie capacit\u00e0 di ricognizione ed aerosiluramento. Nell'aprile 1930 la Lublin propose una nuova versione idrovolante a scarponi dello R-VIIIa, designata R-VIIIbis. Vennero prescelte le migliori quattro cellule esistenti di R-VIIIa, che furono trasformate in idrovolanti tramite la rimozione del carrello di atterraggio e l'applicazione di due galleggianti metallici Short. Gli aerei ebbero anche uno specifico equipaggiamento per i voli sul mare, trattamento anticorrosione, e motorizzazione standardizzata sul Lorraine-Dietrich 18Kd. Il primo di essi fu trasferito sul lago di Lumbart\u00f3w, vicino a Lublino, per effettuare le prove di flottaggio per passare poi sulla base navale di Puck, dove esegu\u00ec i collaudi militari nel corso del luglio 1932. Gli altri tre esemplari vennero convertiti a partire dal marzo 1933, presso la subcontraente CWA, ricevendo anche una tinta mimetica standard. Le consegne vennero completate entro la met\u00e0 dell'anno. I velivoli rimasero in servizio presso il Morsky Dyon Lotniczy fino al 1938, volando con la Eskadrze Dalekiego Wywiadu per missioni di ricognizione e compiti di bombardamento. Due esemplari di questa versione risultavano ancora in servizio presso la Marynarka Wojenna, la marina militare polacca, allo scoppio della seconda guerra mondiale, il 1\u00ba settembre 1939, ma andarono persi l'8 settembre, per mano dell'aviazione tedesca, nella regione Cha\u0142upy sulla penisola di Hel."}
{"id": "4709314", "revid": "767487", "url": "https://it.wikipedia.org/wiki?curid=4709314", "title": "Ky\u014dgen", "text": "Il ky\u014dgen (\u72c2\u8a00, lett. \"parole della follia\") \u00e8 un tipo di teatro giapponese risalente al XIV secolo. Essendosi sviluppato assieme al n\u014d ( \u80fd ) ed essendo rappresentato sullo stesso palcoscenico, come pausa tra un n\u014d e l'altro, viene anche chiamato n\u014d-ky\u014dgen. I suoi contenuti sono tuttavia diversi rispetto a quelli del teatro n\u014d\":\" il ky\u014dgen \u00e8 una forma comica, il cui scopo \u00e8 produrre nel pubblico il \"warai\" (\u7b11\u3044 lett. \"riso, risata\").\nOrigine del nome.\nIl termine deriva da \"ky\u014dgen kigo\" (\u72c2\u8a00\u7dba\u8a9e lett. \"parole folli e linguaggio ornato\"), espressione con cui il poeta cinese Bai Juyi \u767d\u5c45\u6613 (772-846) design\u00f2 la propria poesia al fine di conciliare la sua arte con i principi del Buddhismo. In Giappone l'espressione di Bai Juyi venne ripresa nel \"Fukuro no s\u014dshi\" di Fujiwara no Kiyosuke (1108-1177) e nel \"Shasekish\u016b,\" un \"setsuwa\" \u8aac\u8a71\",\" collezione di storie raccontate, ad opera del monaco Muj\u016b (XIII secolo), al fine di legittimare i vari generi di finzione letteraria, dalla poesia al monogatari, e difenderli dalle accuse di trasgressione dei precetti buddhisti. Nelle due opere viene narrato l'aneddoto del monaco Genshin (942-1017), noto per il suo disprezzo nei confronti della poesia in quanto \"ky\u014dgen kigo,\" che dopo aver udito alcuni versi scritti da uno dei suoi studenti, cambia la sua opinione, realizzando che la poesia pu\u00f2 invece avere un valore sacro.\nDal periodo Nanboku-ch\u014d in poi, il termine \"ky\u014dgen\" verr\u00e0 utilizzato con il significato di \"arti dello spettacolo\". Dal periodo Meiji (1868-1912) il ky\u014dgen, assieme al n\u014d, far\u00e0 parte del teatro \"n\u014dgaku (\"\u80fd\u697d); \u00e8 ancora possibile che ai nostri giorni si eseguano entrambi in uno stesso programma. \nIl \"ky\u014dgen\" viene talvolta messo a confronto con la forma comica italiana della commedia dell'arte poich\u00e9 presenta caratteristiche o personaggi simili. Condivide inoltre alcuni elementi con la satira greca, spettacolo comico breve che intervalla le tragedie.\nSviluppo del ky\u014dgen.\nOrigini.\nSi pensa che il ky\u014dgen derivi da una forma di intrattenimento cinese di matrice popolare, il sangaku\",\" importata in Giappone intorno all'ottavo secolo. Durante il periodo Heian (794-1185) diviene nota come sarugaku (\u733f\u697d, lett. \"musica e divertimento delle scimmie\") e comprende sia la tragedia che la commedia. Fu proprio l'attore della compagnia di sarugaku di Yamato, Kan'ami Kiyotsugu \u89b3\u963f\u5f25\u6e05\u6b21 (1333-1384), assieme al figlio Zeami Motokiyo \u4e16\u963f\u5f25\u5143\u6e05 (1363-1443), ad eseguire per la prima volta uno spettacolo di n\u014d alla presenza dello sh\u014dgun Ashikaga Yoshimitsu \u8db3\u5229\u7fa9\u6e80 (1358-1408), presso il tempio di Imagumano di Ky\u014dto, nel 1375. Lo sh\u014dgun rimase talmente impressionato dalla bravura del giovane Zeami che prese gli artisti sotto la sua protezione. Nel XIV secolo le due forme artistiche del n\u014d e nel ky\u014dgen andarono progressivamente differenziandosi: la prima, concentrata su danza e canto, era particolarmente gradita alle classi alte, mentre la seconda, pi\u00f9 incline all'uso dei dialoghi colloquiali e della comicit\u00e0, basati su semplici canovacci, si impose maggiormente fra i ceti popolari. In virt\u00f9 della loro comune origine rimasero comunque fra loro interdipendenti, condividendo lo stesso palcoscenico: la struttura del programma teatrale che alternava nella stessa rappresentazione n\u014d e ky\u014dgen, \u00e8 descritta dall'attore e drammaturgo Zeami nel suo saggio \"Sh\u016bd\u014dsho\" (1430).\nDurante il periodo Kamakura (1185-1333) si costituirono in gran parte del territorio giapponese le \"za,\" compagnie teatrali di sarugaku, dalla principale di Yamato, a quelle di \u014cmi, Ise, Settsu, Uji, Tanba. Durante il periodo Edo (1603-1868) si formarono scuole come quella di \u014ckura \u5927\u8535 e, successivamente, Sagi \u9dfa e Izumi \u548c\u6cc9. Con il loro avvio si impose la necessit\u00e0 di trascrivere i testi drammatici, fino ad allora tramandati oralmente, in precisi repertori, per consentirne la trasmissione alle nuove generazioni di artisti. \nNel 1642 \u014ckura Toraakira (figlio di Torakiyo \u5927\u8535\u864e\u6e05, 1566-1646), primo teorico di ky\u014dgen, scrisse gli otto volumi del \"Wakiky\u014dgen no rui\" (\u8107\u72c2\u8a00\u4e4b\u985e), con l'intento di tramandare i testi teatrali su cui la scuola \u014ckura avrebbe dovuto basarsi in futuro. Il primo trattato teorico di ky\u014dgen riconosciuto, il \"Waranbegusa\", venne da lui composto intorno al 1651; in questo testo Toraakira espose la storia e la filosofia del ky\u014dgen, offrendo suggerimenti pratici per l'esecuzione, la formazione e i metodi di drammaturgia, e cerc\u00f2 di affermare la natura distinta, anche se complementare, del kyogen rispetto al n\u014d. \nLa scuola Izumi, dipendente dalla corte imperiale di Ky\u014dto, raccolse il proprio repertorio nel \"Ky\u014dgen rikugi (\"\u72c2\u8a00\u516d\u7fa9), mentre la scuola Sagi, al servizio del governo shogunale, nel 1716 stil\u00f2 il suo repertorio sulla base dei testi drammatici di Sagi Den\u2019emon (\u4f1d\u53f3 \u885b\u9580). In questo periodo la comicit\u00e0 del ky\u014dgen si svincol\u00f2 dai tratti pi\u00f9 profondamente satirici, dissacranti e volgari della forma originale. Questi ultimi aspetti influenzarono invece lo sviluppo successivo del teatro kabuki: dopo aver bandito le danze pi\u00f9 sensuali del \"wakash\u016b-kabuki\" nel 1652, che avevano causato disordini tra la classe samuraica, il governo permise l'istituzione del nuovo \"yar\u014d kabuki\" (kabuki degli uomini), giustificandone la sconcezza proprio perch\u00e9 ispirato al ky\u014dgen.\nDopo la restaurazione Meiji.\nIl n\u014d, in quanto forma di intrattenimento ufficiale del periodo Edo, ricevette finanziamenti dal governo. Il ky\u014dgen, rappresentato insieme al n\u014d, riscosse il medesimo sostegno economico sia dal governo che dalle classi sociali pi\u00f9 abbienti. Tuttavia, in seguito alla Restaurazione Meiji che segn\u00f2 l'apertura del Giappone all'Occidente, tale sostegno termin\u00f2 e gli esponenti delle scuole di n\u014d e ky\u014dgen, che sotto la protezione dello shogunato avevano acquisito quasi lo status sociale della classe samuraica, attraversarono una fase di crisi e progressivo declino, aggravata dalla preferenza accordata dal pubblico a forme di arte pi\u00f9 sperimentali. Dalla seconda met\u00e0 dell'Ottocento, il ky\u014dgen, come il n\u014d, torn\u00f2 alla ribalta, sotto la spinta di un paese che cercava di affermare la propria identit\u00e0 come nazione anche a livello culturale. Tuttavia, gli intellettuali del tempo preferirono al n\u014d il ky\u014dgen, considerato pi\u00f9 solenne e drammatico. Sempre pi\u00f9 frequenti infatti erano gli spettatori che, durante gli intermezzi di ky\u014dgen, conversavano ad alta voce, senza prestare attenzione al dramma in atto. \nIl n\u014d continu\u00f2 a godere del sostegno imperiale e dell'interessamento da parte della nobilt\u00e0 e di esponenti della classe politica, come Iwakura Tomomi (1825-1883), e di intellettuali occidentali quali Paul Claudel, Ezra Pound e Ernest Francisco Fenollosa. Inoltre, nel 1879 l'allora presidente degli Stati Uniti Ulysses S. Grant e la moglie, durante un viaggio in Giappone, espressero il loro interesse per l'arte del n\u014d e del ky\u014dgen. Furono i primi statunitensi ad assistere a spettacoli di n\u014d e ky\u014dgen e proprio questo loro interesse sembrerebbe aver riacceso l'attenzione dei giapponesi verso tali forme di intrattenimento. Alla valorizzazione del repertorio del n\u014d contribu\u00ec anche Yoshida T\u014dgo\u5409\u7530\u6771\u4f0d (1864-1918), con la pubblicazione nel 1909 dei trattati attribuiti a Zeami (\"Zeami j\u016brokubush\u016b\").\nSia il n\u014d che il ky\u014dgen subirono un processo di rinnovamento attraverso l'adattamento di opere occidentali, la ripresa di opere tradizionali e la creazione di forme teatrali sperimentali. Ad essi si ispir\u00f2 il dramma kabuki, allora in fase di rinnovamento, producendo il \"matsubame mono\" (\u677e\u7fbd\u76ee\u7269), in cui venivano ripresi scenografia, temi e costumi dei due drammi. A differenza del ky\u014dgen, pi\u00f9 incentrato sul dialogo, nel \"matsubame mono\" la danza \u00e8 protagonista assoluta. Tale forma di intrattenimento permise l'elevazione del kabuki al rango di arte, e rese al contempo popolari le nobili forme del n\u014d e del ky\u014dgen. \nNel 1922, verso la fine del periodo Taish\u014d (1912-1926), si estinse la scuola Sagi, le cui tradizioni continuano ancora ad essere preservate da specialisti nelle prefetture di Yamaguchi, Niigata e Saga. Attualmente sono ancora attive due scuole: la scuola \u014ckura \u5927\u8535 di Kyoto e la scuola Izumi \u548c\u6cc9 di Tokyo. \nDal secondo dopoguerra.\nDal secondo dopoguerra il ky\u014dgen\",\" come genere di teatro classico, riesce a svincolarsi dallo stretto rapporto con l'arte teatrale del \"n\u014d\" tramite la sperimentazione di forme di intrattenimento che prendono in prestito elementi del teatro occidentale: i brani tradizionali si mescolano \"con la tragedia greca, con il teatro d\u2019avanguardia, con la musica contemporanea, con il cinema\". Al tempo stesso, si cerca di recuperare e valorizzare il vastissimo repertorio dei grandi maestri del passato, come Kan\u2019ami ed il figlio Zeami. \nQuesto periodo vede la nascita di celebri attori ky\u014dgen di enorme spessore come Yamamoto T\u014djir\u014d IV \u5c71\u672c\u6771\u6b21\u90ce, Nomura Man \u91ce\u6751\u842c e Nomura Mansaku II\u91ce\u6751\u4e07\u4f5c, figli rispettivamente di Nomura Manz\u014d \u91ce\u6751\u4e07\u8535 e Nomura Mansai II \u91ce\u6751\u842c\u658e. Quest'ultimo diventer\u00e0 famoso grazie a collaborazioni con Ninagawa Yukio in \"Oidipus \u014d\" \u30aa \u30a4\u30c7\u30a3\u30d7\u30b9\u738b (Edipo re, 2002), in \"Amleto\" (1990), con la trasposizione di Shakespeare in chiave ky\u014dgen (\"La commedia degli inganni\", 2001) e anche nel cinema, comparendo nel celebre \"Ran\" \u4e71 (1985) di Kurosawa Akira (\u9ed2\u6fa4\u660e). \nDagli anni Cinquanta in poi si assiste ad un vero boom del ky\u014dgen; nelle principali citt\u00e0 vengono realizzate numerose rappresentazioni - solitamente costituite da tre spettacoli - da parte di singoli attori o famiglie che, in genere, si esibiscono durante i \"matsuri\" presso santuari o scuole. Fra le pi\u00f9 importanti famiglie di attori ky\u014dgen si annoverano gli Shigeyama (\u8302\u5c71) di Kyoto della scuola \u014ckura, e i Nomura (\u91ce\u6751) della scuola Izumi di Tokyo, prima scuola ad aver accettato donne artiste, escluse dal teatro dopo l'editto shogunale del 1629.\nAi nostri giorni il ky\u014dgen viene rappresentato regolarmente nelle citt\u00e0 pi\u00f9 grandi come Tokyo e Osaka, sia come intermezzo tra i drammi n\u014d che da solo, in un programma dai tre ai cinque spettacoli. Si continuano a produrre nuovi spettacoli ky\u014dgen anche se pochi vengono inseriti nel repertorio. In questo senso, particolarmente significativo \u00e8 \"Susugigawa\" (\u6fef\u304e\u5ddd, \"Il bucato al fiume\"), scritto e diretto da Tetsuji Takechi nel 1953. Basato sulla farsa francese, questo spettacolo \u00e8 il primo ky\u014dgen ad essere incluso nel repertorio da un secolo a questa parte. Ci sono anche rari casi di ky\u014dgen bilingui o fusione di ky\u014dgen con forme di intrattenimento occidentali. Ne \u00e8 un esempio il gruppo \"Mei-no-kai\" di attori di ky\u014dgen, n\u014d e \"shingeki\" che hanno eseguito \"Aspettando Godot\" di Samuel Beckett nel 1973. Nel 1981 il gruppo di artisti \"Noho Theatre Group\" di Kyoto, sotto la direzione dello studioso Jonah Salz e con la partecipazione speciale dell'attore Akira Shigeyama, ha rappresentato per la prima volta una versione bilingue in giapponese e inglese di \"Susugigawa (The Henpecked Husband),\" con opere di Samuel Beckett, in particolare l\"'Atto senza parole I\", recitato da attori ky\u014dgen in stile teatrale giapponese. Nell'adattare Beckett alla cultura giapponese, il personaggio senza nome, che contempla l'idea del suicidio, anzich\u00e9 puntare le forbici alla gola le dirige verso lo stomaco, come se stesse simulando un \"harakiri.\" \nLa precisa dizione degli attori di ky\u014dgen \u00e8 stata impiegata anche nel cinema d'animazione: il doppiaggio dei personaggi del film A Country Doctor (\u30ab\u30d5\u30ab \u7530\u820e\u533b\u8005 Kafuka: Inaka Isha) di K\u014dji Yamamura, basato su Un medico di campagna di Franz Kafka, \u00e8 stato infatti eseguito dai membri della famiglia Shigeyama (\u8302\u5c71). \nGli spettacoli realizzati all'estero di attori ky\u014dgen, a partire da quelli della famiglia di Nomura Manz\u014d nel 1963, hanno permesso a questa forma teatrale di riscattare la posizione di secondo rango mantenuta nei confronti del n\u014d; hanno inoltre promosso l'interesse al ky\u014dgen da parte di un pubblico internazionale, e la scrittura di testi teatrali in lingua inglese. \nCos\u00ec come \u00e8 accaduto per il n\u014d, molti giapponesi ma anche stranieri si stanno avvicinando al ky\u014dgen grazie alle attivit\u00e0 organizzate dai club universitari, a corsi promossi da teatri internazionali, a spettacoli trasmessi alla televisione, o workshop: un esempio \u00e8 rappresentato dal Traditional Theater Training a Kyoto, organizzato da Salz e sponsorizzato dal Kyoto Arts Center.\nCaratteristiche.\nStruttura e temi.\nGli spettacoli del ky\u014dgen, rappresentati tra i vari atti del n\u014d, durano circa dieci minuti e contengono spesso due o tre ruoli fissi. Tra i pi\u00f9 celebri si possono ricordare \"Tar\u014d kaja\" (\u592a\u90ce\u51a0\u8005 lett. \"servitore primogenito\"), \"Jir\u014d kaja\" (\u6b21\u90ce\u51a0\u8005 lett. \"servitore secondogenito\") e lo \"shujin\" (\u4e3b\u4eba lett. \"padrone\"). Sia i programmi che i singoli spettacoli n\u014d e ky\u014dgen mantengono la struttura dello \"johakyu\", ossia introduzione-esposizione-finale rapido. Ogni spettacolo presenta una sezione \"jo,\" tre sezioni \"ha\" ed una sezione \"kyu\"\".\" Attualmente il ky\u014dgen viene rappresentato come intermezzo dei drammi n\u014d, o singolarmente. Secondo la canonica distinzione funzionale del ky\"\u014dgen,\" contenuta anche negli scritti di Zeami (prima met\u00e0 del XV secolo), esso pu\u00f2 assumere tre forme: ky\u014dgen comico tra due n\u014d, detto \"honky\u014dgen\" (\u672c\u72c2\u8a00 \"ky\u014dgen vero e proprio\"), eseguito indipendentemente; intervallo tra la prima e la seconda parte del n\u014d, detto \"aiky\u014dgen\" (\u9593\u72c2\u8a00, \"in mezzo al kyogen); \"betsuky\u014dgen\" (\u5225\u72c2\u8a00, \"ky\u014dgen particolare\"), collocato all'interno della danza \"Okina\", in cui viene svolto il \"Sanbas\u014d\", la danza del vecchio, che riproduce, mimando la scimmia, i gesti della semina come rito propiziatorio..\nDiversamente dal n\u014d, eseguito sulla base di un testo scritto, il ky\u014dgen si basa su di un canovaccio, e privilegia l'improvvisazione e la comicit\u00e0. Gli elementi principali sono due: il primo \u00e8 l'elocuzione, ossia le forme augurali ed espressioni tipiche dei sermoni buddhisti che permettevano di attirare l'attenzione del pubblico meno abbiente: scherzi, giochi di parole o racconti di carattere didattico-religioso che semplificavano i precetti del Buddhismo. Secondo la scuola \u014ckura, infatti, il ky\u014dgen sarebbe stato fondato dal monaco buddhista Gen'e, suggerendo un legame tra questa forma teatrale e \"l'arte declamatoria sviluppata dai monaci nei loro sermoni\". Il secondo elemento \u00e8 la danza, a carattere propiziatorio-augurale, connessa con pratiche rituali volte a favorire raccolti abbondanti. I movimenti, derivati dal sarugaku e dal dengaku, riproducono i gesti della semina o alludono ad atti sessuali che suscitano il \"warai,\" la risata. \nNumerose sono le parodie di rituali religiosi buddhisti e shintoisti o versioni semplificate di drammi n\u014d, derivanti da racconti popolari. Gli elementi estremamente satirici, comici, nonch\u00e9 volgari e farseschi si trovano in pressoch\u00e9 tutti i ky\u014dgen. \u014ckura Toraaki, primo teorico del ky\u014dgen, sostiene che il n\u014d trasforma \"l\u2019irreale in reale, il ky\u014dgen il reale in irreale\u201d, risultando quest'ultimo la rappresentazione teatrale comica di un \"mondo vividamente reale e assolutamente umano\". Il ky\u014dgen tratta vicende della quotidianit\u00e0, ricorrendo ad un linguaggio che riflette il gergo delle classi sociali del tempo. L'umorismo \u00e8 ottenuto attraverso giochi di parole, gestualit\u00e0, utilizzando danza e canto, riti propiziatori dalla funzione apotropaica. Molti i temi legati all'inganno, alla sopravvivenza, al conflitto fra moglie e marito, servo e padrone; frequenti i personaggi presi dalle classi sociali meno abbienti, tra cui ladri o briganti, finora ignorati dalla letteratura cortese, e la critica al potere.\nGli attori.\nI principali attori sono lo \"shite\" (principale) e l\"'ado\" (interlocutore), una sorta di spalla con cui il primo battibecca o discute, solitamente durante lo \"honky\u014dgen.\" Gli attori erano anche chiamati da Zeami \"okashii\" (\u53ef\u7b11\u3057\u3044 lett. \"divertente\"), termine che indicava gli artisti che si esibivano durante gli intermezzi comici. Nella danza cerimoniale \"Okina\" gli attori eseguono la danza \"Sanbas\u014d\". Nell'aiky\u014dgen, ossia l'intervallo tra la prima e la seconda parte del n\u014d, l'attore principale del n\u014d, lo \"shite,\" lascia il palcoscenico e viene sostituito dall'attore del ky\u014dgen o \"ky\u014dgen-kata\" (\u72c2\u8a00\u65b9 lett. \"persona del ky\u014dgen\"), che poi spiega lo spettacolo al pubblico. In alcuni casi \u00e8 anche possibile che l'attore del ky\u014dgen interagisca con gli attori del n\u014d.\nCome nel n\u014d, i personaggi sono presenti in numero ridotto e gli attori, generalmente uomini, si cimentano anche nel ruolo di donne e giovani. Se fino al periodo Muromachi (1336-1573) anche alle donne era permesso recitare e vi erano persino troupes di attrici professioniste, l'editto shogunale del 1629 proib\u00ec a queste ultime di esibirsi. La prima scuola ad aver accettato artisti donne \u00e8 stata la scuola Izumi di Tokyo. Attualmente \u00e8 possibile trovare donne che vestono i panni dei personaggi di drammi n\u014d, ma solo come apprendiste: non \u00e8 infatti concesso loro di ottenere il ruolo di attrice professionista di n\u014d o ky\u014dgen.\nTra le famiglie pi\u00f9 importanti di attori ky\u014dgen si annoverano gli Shigeyama (\u8302\u5c71) di Kyoto della scuola \u014ckura, e i Nomura (\u91ce\u6751) della scuola Izumi. Nel periodo post bellico parteciparono al ky\u014dgen come esecutori amatoriali anche attori stranieri. Nel 1956, per esempio, il noto saggista e lamatologo Donald Keene esegu\u00ec una performance nello spettacolo \"Chidori\" (\u5343\u9ce5, \"Charandriinae\"), assieme a Tetsuji Takechi, nel ruolo del proprietario di un negozio di sake, davanti ad un pubblico che includeva personaggi di spicco come Jun'ichir\u014d Tanizaki, Yasunari Kawabata e Yukio Mishima. Egli ha raccontato la sua esperienza in una serie di saggi dal titolo \"Chronicles of My Life in the 20th Century\" (2009) che hanno poi ispirato il titolo dell'antologia delle sue opere \"The Blue-Eyed Tarokaja: A Donald Keene Anthology,\" curata da J. Thomas Rimer. Nel 1984 \u00e8 stato inaugurato un programma estivo intensivo (originariamente di sei settimane, ora di tre) di ky\u014dgen per principianti presso il Kyoto Art Center, fondato da Akira Shigeyama e dallo studioso di teatro giapponese Jonah Salz.\nCome nel mondo del n\u014d, gli esecutori professionisti nascono in famiglie di artisti e si esibiscono gi\u00e0 in tenera et\u00e0; al contrario, chi non nasce all'interno di famiglie d'arte deve intraprendere un percorso didattico presso il liceo o altre scuole specialistiche.\nI costumi.\nA differenza del n\u014d, gli attori del ky\u014dgen si esibiscono generalmente senza maschera, ad eccezione di quando devono inscenare parodie del n\u014d, o drammi classici in cui compaiono le figure della volpe (\u72d0, \"kitsune\"), presente solo in \"Tsurigitsune,\" o della scimmia (\u733f, \"saru\"), alcune divinit\u00e0 (\"Noborihige\"), demoni (\"Buaku),\" donne poco attraenti \"(Oto)\" o altri ruoli animali. In alcune versioni del \"Sanbas\u014d\", gli attori eseguono una scena di \"fury\u016b\" (\u98a8\u6d41, eleganza), indossando una maschera e dei costumi particolarmente sfarzosi, e si lanciano in una danza propiziatoria impersonando personaggi augurali, come \"la divinit\u00e0 Daikoku, uno dei sette geni della felicit\u00e0, o gli spiriti di gru, tartarughe e formiche\".\nLe maschere del n\u014d e del ky\u014dgen venivano tramandate di famiglia in famiglia ma, dopo la Restaurazione Meiji e la perdita del sostegno economico dello shogunato, gli artisti dovettero venderle a musei o collezionisti. Le maschere sono attualmente conservate all'interno di musei internazionali quali il Mus\u00e9e Gimet di Parigi o il Victoria and Albert Museum di Londra, e presso il Mitsui Memorial Museum di Tokyo.\nPer quanto riguarda i costumi, gli esecutori solitamente indossano i \"kamishimo\", un indumento del periodo Edo composto dal \"kataginu,\" una veste indossata spesso da Tar\u014d kaja (il servitore primogenito), e dagli \"hakama.\" Quasi tutti i personaggi femminili indossano il \"nuihaku,\" una sottoveste, ed il \"binan-boshi,\" un cappello confezionato con una stoffa bianca lunga cinque metri che viene arrotolata intorno alla testa. Inoltre, a differenza dei \"tabi\" bianchi utilizzati dagli attori del n\u014d, gli attori del ky\u014dgen indossano \"tabi\" gialli o marroni. \nLa lingua.\nIl ky\u014dgen usa il linguaggio colloquiale, specialmente quello in uso nel periodo Muromachi in cui si \u00e8 sviluppato. Inoltre, essendo stati trasmessi oralmente fino al periodo Edo, quando vennero sistematizzati per iscritto, gli spettacoli ky\u014dgen riflettono molte variazioni linguistiche. Del linguaggio del periodo Muromachi restano alcuni elementi, rintracciabili ad esempio nell'utilizzo di certe formule del \"keigo\", il linguaggio onorifico, soprattutto nei dialoghi tra servo e padrone. Oltre a ci\u00f2, per dare pi\u00f9 eleganza al discorso, si utilizzano suffissi causativi e potenziali come nel caso di \"mataseraruru\" al posto di \"matsu\", \"aspettare\"; \u00e8 assai pi\u00f9 frequente l'uso dei pronomi personali rispetto al giapponese moderno, come per esempio \"konata\" (tu). Spesso le frasi terminano con \"gozaru,\" forma elegante di \"aru\" (\"essere, esistere\"). Oltre al parlato si ricorre anche al \"butaigo\", \"parole di palco\", ossia termini particolari o modi di dire riprodotti sul palco per la resa scenica dello spettacolo.\nMusica e danza.\nCome nel n\u014d e in varie arti marziali, gli attori del ky\u014dgen si muovono attraverso il \"suriashi\" (\u647a\u308a\u8db3), ossia facendo scorrere i piedi sulla superficie del palco, evitando di compiere passi che potrebbero risuonare. Durante la camminata, il corpo sembra rimanere allo stesso livello. Gli spettacoli di ky\u014dgen di secondo tipo, o \"daimy\u014d ky\u014dgen,\" includono anche brevi danze tradizionali chiamate \"k\u014dmai\" (\u5c0f\u821e, lett. \"piccola danza\"), accompagnate dal \"ji,\" il coro che indossa abiti da cerimonia. I brani cantati rispecchiano sia la struttura che lo stile e, talvolta, anche la trama dei drammi n\u014d. Si pone maggior accento sul dialogo e sull'azione piuttosto che sulla musica o la danza, generalmente esagerati, per agevolare la comprensione delle azioni che si svolgono durante l'esibizione. Infatti sia nei dialoghi parlati che nel canto, gli attori scandiscono le parole secondo \"un ritmo peculiare che ne rende percepibile ogni parola, ogni sillaba\". Tuttavia, essendo il linguaggio dei testi nonch\u00e9 il modo di cantare arcaici, il pubblico contemporaneo pu\u00f2 avere difficolt\u00e0 a comprendere il significato delle parole. \nIl ky\u014dgen si mette in scena con accompagnamento musicale di flauto, percussioni e gong. I momenti di musica solo strumentale caratterizzano l'entrata e l'uscita di scena dei personaggi, i \"maigoto\" (le danze) e gli \"hatarakigoto,\" (momenti di azione).\nIl palcoscenico.\nIl ky\u014dgen \u00e8 generalmente messo in scena sul palco del n\u014d. Il palco \u00e8 parte rilevante dello spettacolo per il modo in cui reagisce ai colpi o facilita il cosiddetto \"suriashi\" (\u647a\u308a\u8db3), cio\u00e8 lo scorrimento dei piedi. Per ottenere tale effetto, esso viene realizzato con tavole di legno di cipresso \"hinoki\" e levigato finemente. Il palco somiglia ad un santuario e presenta quattro colonne che sorreggono il tetto, ciascuna con un nome e una funzione diversa. Sullo sfondo vi \u00e8 il \"kagami ita,\" la \"tavola specchio\" su cui viene raffigurato un albero di pino \"matsu\" (\u677e). Sempre in fondo al palcoscenico vi \u00e8 l'area \"ato za,\" dove si collocano i musicisti assieme agli assistenti di scena; vi \u00e8 poi il \"jiutai-za\", \"il posto a sedere del coro\", in cui si siede il coro in due file; lo \"hashigakari\" invece permette l'entrata e l'uscita dei personaggi che passano sotto l\"'agemaku,\" la tenda multicolore.\nIl repertorio.\nAttualmente il repertorio del ky\u014dgen comprende le circa 260 opere ancora eseguite dalle rimanenti due scuole. Si contano 254 opere per la scuola Izumi e 180 per la scuola \u014ckura, di cui 177 sono in comune. I criteri di classificazione delle opere di ky\u014dgen variano a seconda delle tradizioni di ciascuna scuola. Uno spettacolo spesso citato nei libri di testo \u00e8 \"Busu\" (\u9644\u5b50, \"Il Veleno Delizioso\"), in cui i servitori Tar\u014d kaja e Jir\u014d kaja ricevono dal padrone dello zucchero che non devono mangiare perch\u00e9 avvelenato. Naturalmente i due lo mangiano, contravvenendo a quanto ordinato loro dal padrone. \nGeneralmente le opere sono classificate in base al ruolo dello \"shite,\" l'attore protagonista, nei seguenti gruppi:"}
{"id": "4709315", "revid": "61922985", "url": "https://it.wikipedia.org/wiki?curid=4709315", "title": "Al servizio segreto di Sua Maest\u00e0 (film)", "text": ""}
{"id": "4709317", "revid": "61922996", "url": "https://it.wikipedia.org/wiki?curid=4709317", "title": "007 - Al servizio segreto di Sua Maest\u00e0", "text": ""}
{"id": "4709318", "revid": "529641", "url": "https://it.wikipedia.org/wiki?curid=4709318", "title": "The Real Deal", "text": "The Real Deal \u00e8 il quindicesimo album di Edgar Winter pubblicato originariamente dalla Intersound Records nel luglio del 1996."}
{"id": "4709329", "revid": "801854", "url": "https://it.wikipedia.org/wiki?curid=4709329", "title": "Prenomi cechi", "text": ""}
{"id": "4709331", "revid": "801854", "url": "https://it.wikipedia.org/wiki?curid=4709331", "title": "Prenomi rumeni", "text": ""}
{"id": "4709350", "revid": "253269", "url": "https://it.wikipedia.org/wiki?curid=4709350", "title": "Don C. Harvey", "text": "Ha recitato in oltre cento film dal 1945 al 1963 ed \u00e8 apparso in oltre 80 produzioni televisive dal 1950 al 1963. \u00c8 stato accreditato anche con i nomi Donald Harvey e Don Harvey.\nBiografia.\nDon C. Harvey nacque a Council Grove, in Kansas, il 12 dicembre 1911.\nDebutt\u00f2 nel 1945, non accreditato, nel film \"Stanotte t'ho sognato\" nel ruolo di Kirkpatrick e in televisione nell'episodio \"The Poisoned Waterhole\" della serie televisiva \"Le avventure di Gene Autry\", andato in onda l'8 ottobre 1950, nel ruolo di Reese. Interpret\u00f2 poi il ruolo di Collins in 14 episodi della serie televisiva \"Gli uomini della prateria\" dal 1959 al 1962 (pi\u00f9 un altro episodio del 1959 in un altro ruolo).\nSpos\u00f2 l'attrice Jean Harvey (1900-1966). Mor\u00ec a Studio City, in California, il 23 aprile 1963 e fu seppellito all'Hollywood Forever Cemetery di Hollywood."}
{"id": "4709352", "revid": "61923385", "url": "https://it.wikipedia.org/wiki?curid=4709352", "title": "Nocciola Piemonte", "text": ""}
{"id": "4709365", "revid": "767487", "url": "https://it.wikipedia.org/wiki?curid=4709365", "title": "Douglas superstizioso", "text": "Douglas superstizioso (\"When the Clouds Roll By\") \u00e8 un film muto del 1919 diretto da Victor Fleming.\n\u00c8 anche conosciuto in Italia coi titoli alternativi Quando le nuvole se ne vanno e Quando le nuvole volano via.\nTrama.\nL'amabile newyorkese Daniel Boone Brown diventa la vittima degli esperimenti psicologici di uno scienziato pazzo. Per diversi giorni il dottor Ulrich Metz scombina la vita di Daniel, provocandogli malessere, sonno agitato, un carattere nervoso e irritabile, ritardo per il lavoro, e superstizioni che causano preoccupazione e paura. Diversi mesi dopo il calvario, uno dei tirapiedi di Metz, assunto come autista di Daniel, gli d\u00e0 come spuntino di mezzanotte cipollotti, aragosta, crostini al formaggio e torta natalizia. \u00c8 visibile il contenuto del suo stomaco che provoca a Daniel dolore e angoscia, nonch\u00e9 incubi nitidi e surreali. Riuscir\u00e0 Metz a portare Daniel al suicidio?\nDistribuzione.\nVenne distribuito nei cinema statunitensi il 28 dicembre 1919 distribuito dalla United Artists, stessa casa che lo distribu\u00ec in Italia nel 1924."}
{"id": "4709366", "revid": "287204", "url": "https://it.wikipedia.org/wiki?curid=4709366", "title": "Sciaenochromis", "text": "Sciaenochromis \u00e8 un genere di pesci di acqua dolce appartenenti alla famiglia Cichlidae e dalla sottofamiglia Pseudocrenilabrinae.\nDistribuzione.\nSono specie endemiche del Lago Malawi.\nSpecie.\nIn questo genere sono riconosciute 4 specie:"}
{"id": "4709367", "revid": "144796", "url": "https://it.wikipedia.org/wiki?curid=4709367", "title": "P\u00ebtr Petrovi\u010d Konovnicyn", "text": "Biografia.\nEra figlio di P\u00ebtr Petrovi\u010d Konovnicyn, e di sua moglie, Anna Rodzianka. Ricevette un'ottima educazione in casa.\nCarriera.\nNel 1785 entr\u00f2 nel Reggimento Sem\u00ebnovskij e ricevette il suo battesimo del fuoco durante la guerra russo-svedese (1788-1790). Nel 1791 divenne aiutante di campo di Grigorij Aleksandrovi\u010d Pot\u00ebmkin durante la guerra contro la Turchia. A Ia\u0219i incontr\u00f2 e fece amicizia con Michail Illarionovi\u010d Kutuzov.\nDopo la conclusione della guerra contro i turchi con il grado di tenente colonnello, partecip\u00f2 alle operazioni militari contro i confederati polacchi, dove il suo reggimento prese parte alla battaglia di Che\u0142m.\nNel 1797 venne promosso al grado di maggior generale, divenne comandante del 5\u00ba reggimento dei granatieri e, in seguito, del 63\u00ba reggimento di fanteria. Nel 1798 si ritir\u00f2 nella sua tenuta a Kjarov, fuori San Pietroburgo.\nNel 1806, con lo scoppio delle Guerre napoleoniche, P\u00ebtr fu nominato, da Alessandro I, capo della milizia nazionale della polizia della provincia di San Pietroburgo.\nGrazie alla sua partecipazione alla conquista di Svartholm e di Suomenlinna, P\u00ebtr venne nominato tenente generale.\nNel gennaio 1813 fu nominato comandante del reggimento dei granatieri. La prima battaglia, alla quale partecip\u00f2 nel reggimento dei granatieri, fu la battaglia di L\u00fctzen.\nIl 12 dicembre 1815 \u00e8 stato nominato alla carica di ministro della guerra. Nel dicembre 1817 venne promosso al grado di generale di fanteria. L'11 maggio 1819 fu costretto a chiedere ad Alessandro I il congedo per cure mediche.\nMatrimonio.\nSpos\u00f2, il 17 aprile 1801, Anna Ivanovna Korsa\u010dova (1769-1843). Ebbero cinque figli:\nMorte.\nNel 1819 fu elevato al titolo di conte. Mor\u00ec il 22 agosto 1822 e fu sepolto nella tenuta di famiglia"}
{"id": "4709368", "revid": "1573940", "url": "https://it.wikipedia.org/wiki?curid=4709368", "title": "Sciaenochromis ahli", "text": "Sciaenochromis ahli () \u00e8 un pesce di acqua dolce appartenente alla famiglia Cichlidae ed alla sottofamiglia Pseudocrenilabrinae.\nHabitat e Distribuzione.\n\u00c8 diffusa in tutta l'area del Lago Malawi, nell'Africa orientale.\nDescrizione.\nPresenta un corpo compresso lateralmente, abbastanza allungato e non particolarmente alto. La colorazione \u00e8 uniforme su tutto il corpo ed \u00e8 di un blu molto intenso. La pinna dorsale \u00e8 alta ed allungata, pi\u00f9 chiara del corpo e con delle macchie nere al termine, mentre la pinna anale \u00e8 alta come quella dorsale, ma pi\u00f9 corta e bordata di arancione o di giallastro. La pinna caudale \u00e8 a delta e non biforcuta. Non supera i 20 cm.\nBiologia.\nComportamento.\nQuesto pesce abita le fessure e gli anfratti delle rocce. Il maschio \u00e8 molto territoriale ed attacca anche pesci pi\u00f9 grandi di lui. Quando un maschio \u00e8 in atteggiamento difensivo, lungo il suo corpo si intensificano delle bande blu verticali\nAlimentazione.\n\u00c8 una specie principalmente carnivora, e si nutre di altri pesci, per esempio gli mbuna pi\u00f9 piccoli.\nRiproduzione.\n\u00c8 oviparo e la fecondazione \u00e8 esterna. Questo ciclide \u00e8 un incubatore orale ed infatti la femmina prende le uova in bocca.\nAcquariofilia.\nA causa del temperamento molto aggressivo non \u00e8 comune negli acquari, ma a volte viene tenuto da appassionati."}
{"id": "4709369", "revid": "741067", "url": "https://it.wikipedia.org/wiki?curid=4709369", "title": "Quando le nuvole se ne vanno", "text": ""}
{"id": "4709370", "revid": "741067", "url": "https://it.wikipedia.org/wiki?curid=4709370", "title": "Quando le nuvole volano via", "text": ""}
{"id": "4709372", "revid": "599013", "url": "https://it.wikipedia.org/wiki?curid=4709372", "title": "Alimony", "text": ""}
{"id": "4709375", "revid": "2012839", "url": "https://it.wikipedia.org/wiki?curid=4709375", "title": "Lamb (album)", "text": "Lamb \u00e8 il primo album discografico del gruppo musicale inglese Lamb, pubblicato il 30 settembre 1996. Il singolo di lancio \"Gorecki\" ottiene un ottimo successo."}
{"id": "4709382", "revid": "287204", "url": "https://it.wikipedia.org/wiki?curid=4709382", "title": "Live in Japan (Edgar Winter)", "text": "Live in Japan \u00e8 il sedicesimo album di Edgar Winter pubblicato nell'ottobre del 1998 dalla Eagle Records."}
{"id": "4709384", "revid": "110157", "url": "https://it.wikipedia.org/wiki?curid=4709384", "title": "Fear of Fours", "text": "Fear of Fours \u00e8 il secondo album discografico del gruppo musicale inglese Lamb, pubblicato il 17 maggio 1999."}
{"id": "4709387", "revid": "1305772", "url": "https://it.wikipedia.org/wiki?curid=4709387", "title": "Bullet with Butterfly Wings", "text": "Bullet with Butterfly Wings \u00e8 un singolo del gruppo alternative rock statunitense The Smashing Pumpkins, il primo estratto dal doppio album \"Mellon Collie and the Infinite Sadness\" del 1995.\nIl brano.\nLa strofa del brano \u00e8 stata scritta dal leader Billy Corgan durante le sessioni di registrazione di \"Siamese Dream\" nel 1993 mentre il ritornello, scritto durante la registrazione della cover di \"Landslide\", \u00e8 stato aggiunto nel 1995.\nIl brano ha vinto un Grammy Award nel 1997 per la miglior \"Hard Rock Performance\" ed \u00e8 stato il primo della band a entrare nella Top 40 statunitense, piazzandosi al 22\u00ba posto nella Billboard Hot 100. \u00c8 stato inoltre nominato come 91\u00aa miglior canzone hard rock di tutti i tempi da VH1 e classificato al numero 70 nella lista \"100 Greatest Guitar Songs of All Time\" di \"Rolling Stone\".\nIl brano arriv\u00f2 secondo nella classifica \"Triple J Hottest 100, 1995\", ed \u00e8 anche stato votato al numero 33 nella \"Triple J Hottest 100 of All Time, 2008\" e al numero 51 della \"Triple J Hottest 100 of All Time, 2009\".\nVideo.\nIl video musicale, diretto da Samuel Bayer, si ispira al lavoro del fotografo brasiliano Sebasti\u00e3o Salgado sulle miniere di diamanti. Le scene contrastano con il nuovo look glam usato dalla band, in particolare Corgan indossa una maglietta nera con la scritta \"Zero\" argentata e pantaloni dello stesso colore. Il video \u00e8 anche l'ultima apparizione filmata di Billy prima della decisione di radersi la testa.\nCover.\nLa band Ill Ni\u00f1o ha inserito una cover di questa canzone all'interno del suo album \"Dead New World\"."}
{"id": "4709394", "revid": "767487", "url": "https://it.wikipedia.org/wiki?curid=4709394", "title": "Angelfish", "text": "Gli Angelfish sono stati un gruppo alternative rock originario di Edimburgo, in Scozia.\nStoria.\nNoto soprattutto per la presenza di Shirley Manson, poi entrata nei Garbage, il gruppo era stato fondato come progetto parallelo ai Goodbye Mr. Mackenzie e aveva un contratto con la Radioactive Records. Si scolse dopo l'abbandono la partenza della Manson, mentre i Goodbye Mr. Mackenzie continuarono per un altro anno prima di sciogliersi.\nIl loro brano di maggior successo fu \"Suffocate Me\", pubblicato nel giugno 1993, il cui video musicale era stato diretto da Cameron Casey e fu aggiunto alla rotazione del programma di MTV \"120 Minutes\" nell'agosto dello stesso anno. Nonostante il singolo non fosse riuscito a entrare in nessuna classifica \"Billboard\", divenne uno dei pi\u00f9 richiesti nelle radio universitarie statunitensi. Il loro unico album, \"Angelfish\", fu pubblicato nel febbraio 1994 e vendette circa diecimila copie tra Europa, Nordamerica e Giappone."}
{"id": "4709397", "revid": "110157", "url": "https://it.wikipedia.org/wiki?curid=4709397", "title": "What Sound", "text": "What Sound \u00e8 il terzo album discografico del gruppo musicale inglese Lamb, pubblicato l'8 ottobre 2001. Oltre ai due componenti del gruppo, al disco partecipano diversi musicisti tra cui Jimi Goodwin dei Doves.\nIl disco contiene la hit \"Gabriel\"."}
{"id": "4709398", "revid": "253269", "url": "https://it.wikipedia.org/wiki?curid=4709398", "title": "Ed Nelson", "text": "Ha recitato in oltre 40 film dal 1952 al 2003 ed \u00e8 apparso in oltre 140 produzioni televisive dal 1957 al 1995. \u00c8 stato accreditato anche con i nomi Edward Nelson, Edwin Stafford Nelson e Edwin Nelson.\nBiografia.\nEd Nelson nacque a New Orleans, in Louisiana, il 21 dicembre 1928.\nInterpret\u00f2, tra gli altri, il ruolo di Michael Rossi in 436 puntate della soap opera \"Peyton Place\" (1964-1969) e di Ward Fuller in 15 episodi della serie \"The Silent Force\" (1970-1971). In Italia \u00e8 anche conosciuto per aver interpretato il ruolo del senatore Mark Denning nella soap opera \"Capitol\" (1983-1984)."}
{"id": "4709401", "revid": "729019", "url": "https://it.wikipedia.org/wiki?curid=4709401", "title": "Carlo Guglielmo di Nassau-Usingen", "text": "Era il maggiore dei figli del Principe Carlo di Nassau-Usingen e di sua moglie, Cristiana Guglielmina, figlia del Duca Giovanni Guglielmo III di Sassonia-Eisenach.\nNel 1770, Carlo Guglielmo divent\u00f2 luogotenente generale nell'esercito olandese. Nel 1789, egli fu promosso a generale e nel 1790 a colonnello del reggimento Vallone e capitano dei granatieri.\nNel 1775, succedette a suo padre come Principe di Nassau-Usingen. Nel 1783, concluse un trattato di eredit\u00e0 con i principi di Nassau-Saarbr\u00fccken, Nassau-Weilburg e Nassau-Dietz (cio\u00e8 Orange-Nassau), in cui acconsentiva che le terre di Nassau erano indivisibili e che sarebbe stata osservata la primogenitura.\nNel 1797, il Principe Enrico Luigi di Nassau-Saarbr\u00fccken mor\u00ec senza figli e Carlo Guglielmo eredit\u00f2 il suo principato. Tuttavia, in base al Trattato di Lun\u00e9ville, i territori sulla riva sinistra del Reno andarono persi in favore della Francia. Il Reichsdeputationshauptschluss del 1803 compens\u00f2 Carlo Guglielmo con territori presi dall'Elettorato di Magonza, l'Elettorato di Colonia, l'Elettorato del Palatinato e all'Assia.\nCarlo Guglielmo mor\u00ec in quello stesso anno. Dato che non aveva eredi maschi, gli succedette suo fratello minore Federico Augusto.\nMatrimonio e figli.\nCarlo Guglielmo Spos\u00f2 la Contessa Carolina Felicita di Leiningen-Dagsburg, figlia di Cristiano Carlo Reinardo di Leiningen-Dachsburg-Falkenburg-Heidesheim. Carlo Guglielmo e Carolina Felicita ebbero quattro figli:"}
{"id": "4709404", "revid": "110157", "url": "https://it.wikipedia.org/wiki?curid=4709404", "title": "Between Darkness and Wonder", "text": "Between Darkness and Wonder \u00e8 il quarto album discografico del gruppo musicale inglese Lamb, pubblicato il 3 novembre 2003."}
{"id": "4709410", "revid": "1543377", "url": "https://it.wikipedia.org/wiki?curid=4709410", "title": "Gran Bretagna ai Giochi della XIX Olimpiade", "text": "Il Regno Unito (sotto il nome di Gran Bretagna) partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di 225 atleti impegnati in 16 discipline per un totale di 133 competizioni. Portabandiera fu il gallese Lynn Davies, gi\u00e0 medaglia d'oro a nel salto in lungo. Il bottino della squadra britannica, sempre presente ai Giochi, fu di cinque medaglie d'oro, cinque d'argento e tre di bronzo, che valsero il tredicesimo posto nel medagliere complessivo. I maggiori successi vennero dall'equitazione, dove la squadra britannica conquist\u00f2 il primo posto nel medagliere davanti alla Germania Ovest."}
{"id": "4709411", "revid": "400694", "url": "https://it.wikipedia.org/wiki?curid=4709411", "title": "Amityville - A New Generation", "text": ""}
{"id": "4709417", "revid": "709406", "url": "https://it.wikipedia.org/wiki?curid=4709417", "title": "Ansa (chimica)", "text": ""}
{"id": "4709421", "revid": "33751", "url": "https://it.wikipedia.org/wiki?curid=4709421", "title": "Podosfairikos Syllogos \u012a Kalamata", "text": "Il Podosfairikos Syllogos \u012a Kalamata (in greco: \u03a0\u03bf\u03b4\u03bf\u03c3\u03c6\u03b1\u03b9\u03c1\u03b9\u03ba\u03cc\u03c2 \u03a3\u03cd\u03bb\u03bb\u03bf\u03b3\u03bf\u03c2 \u0397 \u039a\u03b1\u03bb\u03b1\u03bc\u03ac\u03c4\u03b1) \u00e8 una societ\u00e0 calcistica greca di Calamata. Milita nella Souper Ligka Ellada 2, la seconda divisione del campionato greco di calcio.\nStatistiche e record.\nStatistiche nelle competizioni UEFA.\nTabella aggiornata alla fine della stagione 2018-2019."}
{"id": "4709423", "revid": "73843", "url": "https://it.wikipedia.org/wiki?curid=4709423", "title": "Nadene Elrick", "text": "Biografia.\n\u00c8 sposata col calciatore Adrian Elrick e madre del rugbista Jon.\nNazionale.\nNadene Elrick \u00e8 stata nella squadra che ha inaugurato la storia delle Football Ferns il 25 agosto 1975, con l'esordio in AFC Women's Asian Cup. La Nuova Zelanda vinse poi quell'edizione (la prima) della manifestazione.\nLa coppa d'Asia 1975 resta la sua unica esperienza in nazionale."}
{"id": "4709426", "revid": "1543377", "url": "https://it.wikipedia.org/wiki?curid=4709426", "title": "Bernard Lietaer", "text": "Biografia.\nLaureatosi presso il Massachusetts Institute of Technology nel 1971 con una tesi sul funzionamento del sistema monetario fiat nell'ambito del mercato valutario moderno, egli riceve improvvisamente l'attenzione del mondo accademico allorquando il sistema a cambio fisso stabilito con gli accordi di Bretton Woods \u00e8 abbandonato per via della decisione dell'allora presidente statunitense Richard Nixon di lasciare il dollaro USA in libera fluttuazione sui mercati valutari. In precedenza il sistema a cambio variabile era adottato solo in una parte dell'America Latina e sino ad allora tale sistema aveva ricevuto scarsa attenzione in ambito accademico. Lietaer, che aveva basato il suo studio proprio sull'analisi del funzionamento del sistema a cambio variabile nell'America Latina, si ritrova dunque al centro dell'attenzione del mondo dell'economia avendo descritto nella sua ricerca il sistema ora adottato da tutte le pi\u00f9 importanti valute del mondo.\nDiviene quindi membro della Banca Nazionale del Belgio in qualit\u00e0 di suo rappresentante presso la Banca dei Regolamenti Internazionali e successivamente rivolge il suo studio teorico allo sviluppo dello strumento finanziario della moneta complementare in qualit\u00e0 di mezzo di commutazione con cui \u00e8 possibile scambiare beni e servizi (affiancando il denaro ufficiale, rispetto al quale \u00e8 complementare). Durante il periodo 1987-91 la migliore performance a livello mondiale per un fondo valutario \u00e8 ottenuta dal fondo (Gaia Hedge II) da lui gestito. Di conseguenza, nel 1992 la rivista statunitense Business Week lo nomina in qualit\u00e0 di miglior trader valutario del mondo.\nLietaer muore il 4 febbraio 2019 nella sua casa a Hoherhagen, in Germania."}
{"id": "4709428", "revid": "135224", "url": "https://it.wikipedia.org/wiki?curid=4709428", "title": "Metampicillina", "text": "La metampicillina \u00e8 un antibiotico di origine semisintetica, appartenente alla classe dei \u03b2-lattamici e pi\u00f9 precisamente al gruppo dei derivati sintetici dell'acido-6-amminopenicillanico, caratterizzato da un ampio spettro d'azione. La struttura e le propriet\u00e0 della molecola, \"in vitro\", sono sostanzialmente simili a quelle dell'ampicillina, da cui deriva.\nFarmacocinetica.\nLa somministrazione di metampicillina per via orale nell'uomo non comporta il riscontro di questo farmaco nel sangue o nelle urine.\nNei fluidi di questi soggetti viene invece rilevata la presenza di ampicillina. Le concentrazioni plasmatiche di ampicillina che si vengono a produrre a seguito della somministrazione orale di metampicillina risultano un poco pi\u00f9 basse di quelle ottenibili con dosi equivalenti di ampicillina.\nFarmacodinamica.\nLa metampicillina si distingue dall'ampicillina per la sua lunga durata d'azione. Entrambi i composti vengono inattivati da ceppi batterici produttori di penicillinasi.\nIl farmaco presenta attivit\u00e0 di tipo battericida ed inibisce la sintesi e la riparazione della parete batterica.\nUsi clinici.\nL'antibiotico trova indicazione nelle faringiti, sinusiti, otiti medie acute, infezioni delle alte vie respiratorie, bronchiti e polmoniti, infezioni della cute e dei tessuti molli, infezioni del tratto genito-urinario, dell'apparato gastrointestinale, sostenute da germi sensibili.\nPu\u00f2 essere inoltre utilizzato in caso di meningite, endocardite, febbre tifoide e gonorrea.\nEffetti collaterali e indesiderati.\nI principali effetti collaterali sono rappresentati da fenomeni di ipersensibilit\u00e0.\nPossono verificarsi eruzioni cutanee quali l'eritema multiforme o l'eritema maculopapuloso, prurito, reazioni orticariodi. In casi eccezionali possono verificarsi reazioni di tipo anafilattico anche molto gravi (ad esempio shock anafilattico). Tale evenienza \u00e8 pi\u00f9 frequente a seguito di somministrazione parenterale.\nRaramente, a carico dell'apparato gastrointestinale, possono verificarsi glossite e/o stomatite. In particolare a seguito della somministrazione orale si registrano nausea, vomito e talvolta diarrea. In alcuni soggetti, eccezionalmente, si verificano rialzi transitori delle transaminasi (AST ed ALT).\nControindicazioni.\n\u00c8 controindicata in caso di ipersensibilit\u00e0 nota verso il principio attivo oppure uno qualsiasi degli eccipienti della formulazione farmaceutica. Controindicata anche in caso di ipersensibilit\u00e0 verso altre sostanze strettamente correlate dal punto di vista chimico, ed in particolar modo verso le penicilline e le cefalosporine.\nNon deve essere somministrata in caso di infezioni sostenute da microrganismi produttori di beta-lattamasi.\nIn presenza di concomitanti infezioni virali (ad esempio mononucleosi, infezione da citomegalovirus ed altre), forme leucemiche e sarcomi, la somministrazione di metampicillina determina un aumentato rischio di eruzioni cutanee generalizzate.\nChimica.\nLa metampicillina viene preparata facendo reagire l'ampicillina con la formaldeide, successivamente viene idrolizzata in soluzione acquosa."}
{"id": "4709429", "revid": "1428919", "url": "https://it.wikipedia.org/wiki?curid=4709429", "title": "Anatole Chabouillet", "text": "Biografia.\nNel 1832 entra al Cabinet des M\u00e9dailles della Biblioth\u00e8que nationale de France dove rimane per pi\u00f9 di 58 anni, periodo nel quale il duc de Luynes fa la donazione delle sue collezioni.\nNel 1858 diviene segretario della sezione archeologia del comitato dei lavori storici delle \"Soci\u00e9t\u00e9s savantes\"; mantiene questa funzione fino al 1883, avendone anche ricoperto la carica di vicepresidente.\nL'anno successivo, nel 1859 diviene conservatore del d\u00e9partement des monnaies, m\u00e9dailles et antiques de la Biblioth\u00e8que nationale de France fino al suo ritiro, nel 1890, quando verr\u00e0 sostituito da Henri Lavoix.\nDal 1861 al 1884 \u00e8 membro residente della Soci\u00e9t\u00e9 nationale des antiquaires de France e dal 1868 \u00e8 membro dell'associazione per l'incoraggiamento degli studi greci in Francia."}
{"id": "4709431", "revid": "1728", "url": "https://it.wikipedia.org/wiki?curid=4709431", "title": "Pierre Marie Anatole Chabouillet", "text": ""}
{"id": "4709434", "revid": "729019", "url": "https://it.wikipedia.org/wiki?curid=4709434", "title": "Xiang Yu", "text": "Fu un importante figura politica, leader della rivolta che rovesci\u00f2 la dinastia Qin. Un nobile di Xiaxiang (\u4e0b\u76f8, oggi Suqian, Jiangsu), Xiang Yu ricevette il titolo di \"Duca di Lu\" () da Yidi, imperatore del ribelle stato di Chu nel 208 a.C. L'anno seguente, guid\u00f2 le forze ribelli vincendo alla battaglia di Julu l'esercito Qin di Zhang Han. Dopo la caduta della dinastia Qin, Xiang Yu si proclam\u00f2 \"Re egemone dei Chu Occidentali\" e governava su una vasta area che copriva gli odierni Shanxi, Henan, Hubei, Hunan e Jiangsu, con capitale Pengcheng (oggi Xuzhou, Jiangsu). Avvi\u00f2, insieme al suo luogotenente Liu Bang, il fondatore della dinastia Han, una lunga lotta per il potere, conosciuta come guerra Chu-Han, che si concluse con la sua sconfitta nella battaglia di Gaixia. Pose fine alla sua vita sulla sponda del fiume Wu. Xiang Yu \u00e8 raffigurato nel Wu Shuang Pu di Jin Guliang (\u7121\u96d9\u8b5c, Tavola degli eroi incomparabili).\nNomi e titoli.\nIl nome alla nascita di Xiang Yu era Xi\u00e0ng J\u00ed () e il suo z\u00ec era Y\u01d4 ().\nXiang Yu \u00e8 popolarmente conosciuto come \"X\u012b Ch\u01d4 B\u00e0 W\u00e1ng\" (), variamente tradotto come \"Re egemone dei Chu occidentali\", \"Re dei re dei Chu settentrionali\" e con altre rese. Questo titolo \u00e8 talvolta semplificato in B\u00e0 W\u00e1ng (). Nel corso della vita di Xiang Yu, il titolo \"B\u00e0 W\u00e1ng\" veniva utilizzato specificatamente per riferirsi a lui. I suoi subalterni si rivolgevano a lui con Xi\u00e0ng W\u00e1ng ().\nBiografia.\nFamiglia.\nVi sono due resonti sul contesto familiare di Xiang Yu. Il primo afferma che egli provenisse dal casato di M\u01d0 (\u7f8b), la famiglia reale dello stato di Chu durante la dinastia Zhou. Il re di Chu assegn\u00f2 ai suoi antenati il feudo di Xi\u00e0ng (\u9805), e da allora adottarono \"Xi\u00e0ng\" come cognome. Secondo l'altro resoconto Xiang Yu sarebbe disceso dalla nobilt\u00e0 dello stato di Lu e la sua famiglia avrebbe ricoperto incarichi militari dello stato di Chu per generazioni. Il nonno di Xiang Yu, Xiang Yan, era un noto generale che guid\u00f2 d'esercito Chu nella resistenza contro l'invasione dello stato di Qin capeggiata da Wang Jian, e mor\u00ec in battaglia quando lo stato di Qin conquist\u00f2 Chu nel 233 a.C.\nXiang Yu avrebbe avuto una doppia pupilla in un occhio, come il mitico imperatore Shun e il duca Wen di Jin. Era, perci\u00f2, considerato una persona straordinaria dato che la doppia pupilla era ritenuta, nella tradizione cinese, segno distintivo d'un re o d'un saggio. Xiang Yu era poco pi\u00f9 alto di 8 ch\u01d0 (circa 1,85 m) e possedeva un'inusuale forza fisica, tanto da poter sollevare un \"ding\" (un antico tipo di vaso bronzeo cinese, simile a un grande calderone tripode).\nGiovent\u00f9.\nXiang Yu venne istruito alle arti erudite e alla scherma ma non riusc\u00ec a padroneggiare ci\u00f2 che gli fu insegnato, e di conseguenza suo zio Xiang Liang non era molto soddisfatto di lui. Xiang Yu disse \"I libri sono utili solo a ricordarmi il mio nome. La padronanza della scherma mi permette di affrontare solo un avversario, quindi non vale la pena impararla. Voglio invece apprendere come sconfiggere migliaia di nemici.\" Pertanto, suo zio tent\u00f2 di insegnargli la strategia e le arti militari, ma Xiang Yu termin\u00f2 l'apprendimento quando comprese le nozioni principali; Xiang Liang rimase deluso da suo nipote, che non mostrava alcun segno di motivazione o apparente talento, eccetto la sua notevole forza fisica, dunque lasci\u00f2 decidere Xiang Yu sul suo futuro.\nNel corso della giovinezza di Xiang Yu, Xiang Liang commise un omicidio e dovette scappare dalle autorit\u00e0 rifugiandosi a W\u00fa (\u5433, corrispondente all'odierno Jiangsu). Nel medesimo periodo, Qin Shi Huangdi stava effettuando un giro d'ispezione nell'area e venne visto da Xiang Yu e da suo zio durante la propria processione. Xiang Yu espresse in quel momento il desiderio di sostituirlo dalla carica d'imperatore. Xiang Liang fu sconvolto da quelle parole e immediatamente copr\u00ec con la propria mano la bocca del nipote. Da allora, Xiang Liang inizi\u00f2 a considerare in una diversa ottica suo nipote."}
{"id": "4709437", "revid": "123585650", "url": "https://it.wikipedia.org/wiki?curid=4709437", "title": "Aksel Hennie", "text": "Ha lavorato i numerosi film di successo norvegesi, ricevendo diversi premi.\nBiografia e carriera.\nHennie \u00e8 cresciuto nel Lambertseter a Oslo. Nella tarda adolescenza, \u00e8 stato condannato per aver fatto dei graffiti, ed \u00e8 diventato un emarginato nella sua comunit\u00e0 per averlo confessato alla polizia. Questa storia personale ha contribuito molto come sfondo per il film \"Uno\". La condanna contro Hennie \u00e8 stata infatti uno dei primi casi in Norvegia. Hennie \u00e8 stato ammesso all'Accademia nazionale di teatro norvegese dopo quattro prove di ammissione. Si \u00e8 laureato nel 2001, e da allora ha lavorato sia al teatro \"Teatret V\u00e5rt\" a Molde (2001-2002), che al teatro \"Teatret Nye\" di Oslo (2002\u2013), dove \u00e8 stato in commedie come \"Amleto\", e \"Kvinnen som giftet seg med en kalkun\" (La donna che spos\u00f2 un tacchino).\nIl suo successo principale, tuttavia, \u00e8 stato come attore cinematografico. Ha fatto il suo debutto da protagonista nel film \"Jonny Vang\" nel 2003. Anche se il regista, Jens Lien, all'inizio aveva pensato che Hennie fosse troppo giovane per il ruolo, l'attore lo convinse che era l'uomo giusto per il film. Lo stesso anno ha anche recitato nei film \"Buddy\" e \"Ulvesommer\", e l'anno successivo ha fatto il suo debutto come regista e scrittore con il film \"Uno\", in cui ha anche recitato. Per questo film Hennie, e la sua co-protagonista Nicolai Cleve Broch, hanno dovuto allenarsi duramente per sei mesi per svolgere in maniera convincente il ruolo di bodybuilder.\nHa vinto il premio Amanda Award, il principale premio cinematografico norvegese, come Miglior regista per il film \"Uno\" nel 2005, e quello stesso anno \u00e8 stato anche tra i candidati come Miglior attore e Miglior film. Ha anche vinto un premio Amanda Award come Miglior attore per il film \"Jonny Vang\" nel 2003. Ha ricevuto la nomination tra i film europei \"Shooting Stars\" da European Film Promotion nel 2004. Nel 2001 \u00e8 stato premiato come \"Theatre talent of the year\" dal quotidiano norvegese Dagbladet.\nNel 2008 Hennie ha recitato nel film \"Max Manus\", dove ha interpretato il ruolo di un eroe di guerra norvegese. Il film ha raggiunto un incasso di notevoli proporzioni per gli standard norvegesi, ed \u00e8 stato accolto con grandi aspettative. Nel 2011 \u00e8 uscito \"Age of Heroes\", un film della seconda guerra mondiale svoltasi in Inghilterra girato principalmente in Norvegia, recitando al fianco di Sean Bean e Danny Dyer. Il 30 agosto 2013 \u00e8 uscito il film \"Pioner\", dove Hennie ha il ruolo principale di un subacqueo nel Mare del Nord durante il 1970 a sostegno dell'industria petrolifera. Nel 2014 recita nel film di successo internazionale \"\" nel ruolo di Tideo."}
{"id": "4709439", "revid": "461603", "url": "https://it.wikipedia.org/wiki?curid=4709439", "title": "Kalamata F.C.", "text": ""}
{"id": "4709442", "revid": "1728", "url": "https://it.wikipedia.org/wiki?curid=4709442", "title": "Henri Lavoix", "text": ""}
{"id": "4709449", "revid": "287204", "url": "https://it.wikipedia.org/wiki?curid=4709449", "title": "Dionigi Galletto", "text": "Socio nazionale dell'Accademia dei Lincei, \u00e8 considerato il fondatore-riorganizzatore della scuola di Fisica matematica di Torino del secondo dopoguerra.\nBiografia.\nInizi\u00f2 i suoi studi universitari a Roma come allievo di Severi. Gli studi vennero interrotti dal servizio militare che lo port\u00f2 a Padova, dove si laure\u00f2 con lode nel 1960 sotto la guida di Giuseppe Grioli, con una tesi \"sulla teoria dei continui con stress asimmetrico\". Nel 1968, in seguito ad un concorso a cattedra, venne nominato Professore Straordinario di Meccanica Razionale presso l'Universit\u00e0 di Palermo. Nel 1970 si trasfer\u00ec all'Universit\u00e0 di Torino, ancora come Professore Straordinario di Meccanica Superiore presso la Facolt\u00e0 di Scienze MFN e dall'anno successivo divenne Professore Ordinario di Fisica Matematica fino al 2007, anno di collocamento a riposo. Oltre al corso di Fisica Matematica Galletto tenne per incarico vari corsi del suo settore. Nel 2008 venne nominato Professore Emerito.\nAgli inizi della sua produzione scientifica, Galletto, sotto ancora l'influenza di Grioli, si occup\u00f2 di continui con caratteristiche di tensione asimmetriche, ma presto trov\u00f2 una sua via autonoma con lavori pionieristici che preludevano alla cosiddetta teoria dei continui generalizzati, caratterizzati, tra l'altro dalla propriet\u00e0 che il tensore degli sforzi non \u00e8 pi\u00f9 il tensore di Cauchy (o analoghi), tensore doppio simmetrico, ma un tensore asimmetrico che lo generalizza, con ulteriori importanti peculiarit\u00e0 strutturali.\nFu socio corrispondente dell'Accademia delle Scienze di Torino dal 1974 e socio nazionale residente della medesima dal 1980. Fu socio anche dell'Accademia nazionale di scienze, lettere e arti di Modena e membro corrispondente dell'Istituto lombardo di scienze e lettere. Fu anche socio corrispondente della New York Academy of Sciences. Dal 1990 fu socio corrispondente dell'Accademia dei Lincei della quale, nel 1990, divenne socio nazionale.\nOpere.\nMatematico, fu autore di ricerche nel campo dell'analisi matematica, la geometria differenziale, la teoria delle matrici, la geometria simplettica, la meccanica dei corpi rigidi, la teoria delle deformazioni finite, la teoria matematica dell'elasticit\u00e0, la storia della matematica e della meccanica, la meccanica celeste extragalattica, la cosmologia. Fu tra i suoi allievi Mauro Francaviglia."}
{"id": "4709452", "revid": "287204", "url": "https://it.wikipedia.org/wiki?curid=4709452", "title": "Lacombe (Louisiana)", "text": "Lacombe \u00e8 una citt\u00e0 degli Stati Uniti d'America, nella parrocchia di Saint Tammany, nello stato della Louisiana.\nVi si trova la casa-madre delle Suore di Nostra Signora del Monte Carmelo."}
{"id": "4709454", "revid": "1318658", "url": "https://it.wikipedia.org/wiki?curid=4709454", "title": "Fluorocarburi", "text": "I fluorocarburi, a volte detti perfluorocarburi (PFC), sono composti chimici formati solo da fluoro e carbonio. Il legame carbonio\u2013fluoro \u00e8 il pi\u00f9 forte legame singolo in chimica organica. Di conseguenza i fluorocarburi che contengono solo legami singoli (fluoroalcani) hanno una stabilit\u00e0 termica e un'inerzia chimica maggiore dei corrispondenti alcani, e trovano svariate applicazioni, quali: agenti di finissaggio per tessuti, componenti di agenti antincendio, bagni galvanici, oli lubrificanti, trasportatori di ossigeno per ricerche sulla respirazione liquida. I fluoroalcani hanno per\u00f2 lo svantaggio di essere potenti gas serra. I fluorocarburi contenenti doppi o tripli legami (fluoroalcheni e fluoroalchini) sono invece pi\u00f9 reattivi dei corrispondenti idrocarburi, essendo composti insaturi, e sono spesso usati come reagenti.\nNomenclatura.\nSecondo la definizione IUPAC i fluorocarburi sono \"composti costituiti interamente da fluoro e carbonio\". Anche altri composti che contengono atomi diversi da fluoro e carbonio sono a volte impropriamente chiamati fluorocarburi, perch\u00e9 hanno analoghe propriet\u00e0 e struttura simile. Tali composti vanno pi\u00f9 correttamente considerati come derivati dei fluorocarburi, e sono considerati pi\u00f9 oltre in una sezione separata.\nPropriet\u00e0 fisiche.\nI fluorocarburi liquidi sono incolori. Hanno densit\u00e0 elevata, fino ad oltre il doppio dell'acqua, dato che hanno peso molecolare elevato. All'interno del liquido le forze intermolecolari sono deboli e quindi i liquidi hanno bassa viscosit\u00e0 rispetto a liquidi con analogo punto di ebollizione. Anche i valori di tensione superficiale, calore di evaporazione e indice di rifrazione sono bassi. Non sono miscibili con solventi organici come etanolo, acetone, acetato di etile e cloroformio, ma sono miscibili con alcuni idrocarburi saturi (in alcuni casi in esano). Hanno solubilit\u00e0 molto bassa in acqua, e l'acqua vi \u00e8 pochissimo solubile (nell'ordine di 10\u00a0ppm). La maggior parte delle propriet\u00e0 fisiche \u00e8 determinata dal numero di atomi di carbonio contenuti nella molecola. Al crescere del numero di atomi di carbonio crescono punto di ebollizione, densit\u00e0, viscosit\u00e0, tensione superficiale, pressione di vapore e indice di rifrazione. Per i fluorocarburi gassosi la solubilit\u00e0 cala al crescere del numero di atomi di carbonio, mentre il punto di fusione dipende da altri fattori e non pu\u00f2 essere previsto in modo semplice.\nForze di London.\nA causa dell'alta elettronegativit\u00e0 e delle piccole dimensioni del fluoro, la nuvola elettronica attorno al fluoro \u00e8 scarsamente polarizzabile nei fluorocarburi e di conseguenza le forze di London sono deboli. Per questo motivo i fluorocarburi sono caratterizzati da deboli forze intermolecolari, e sono sia idrofobici che lipofobici. La debolezza delle forze di London rende untuoso il politetrafluoroetilene, che ha un coefficiente d'attrito molto basso. Le deboli forze intermolecolari rendono compressibili i fluorocarburi liquidi e li rendono capaci di sciogliere grandi quantit\u00e0 di gas, mentre rendono estremamente volatili i fluorocarburi pi\u00f9 piccoli. I fluoralcani gassosi sono cinque: tetrafluorometano (Tb = \u2212128\u00a0\u00b0C), esafluoroetano (Tb = \u221278,2\u00a0\u00b0C), octafluoropropano (Tb = \u221236,5\u00a0\u00b0C), perfluoro-n-butano (Tb = \u22122,2\u00a0\u00b0C) e perfluoroisobutano (Tb = \u22121\u00a0\u00b0C). Quasi tutti gli altri fluoroalcani sono liquidi a temperatura ambiente, con l'eccezione del perfluorocicloesano, che \u00e8 un solido che sublima a 51\u00a0\u00b0C.\nPropriet\u00e0 chimiche.\nStabilit\u00e0 dei fluoroalcani.\nI fluorocarburi contenenti solo legami semplici (fluoroalcani) possiedono una elevata stabilit\u00e0 in virt\u00f9 della natura e della forza del legame carbonio\u2013fluoro, che \u00e8 il pi\u00f9 forte legame singolo nella chimica organica. La forza di questo legame \u00e8 dovuta all'elettronegativit\u00e0 del fluoro che provoca una forte polarizzazione del legame carbonio\u2013fluoro impartendovi un parziale carattere ionico. Il legame viene accorciato e rafforzato dall'interazione coulombiana che si instaura tra le cariche parziali formate. Inoltre, ogni legame carbonio\u2013fluoro rafforza e stabilizza gli altri legami carbonio\u2013fluoro connessi allo stesso atomo di carbonio, dato che il carbonio assume una carica parziale sempre pi\u00f9 positiva. Per questo motivo i fluorocarburi saturi sono termicamente pi\u00f9 stabili e chimicamente pi\u00f9 inerti dei corrispondenti idrocarburi: resistono agli attacchi di acidi, basi, agenti ossidanti e riducenti fino a 600\u00a0\u00b0C.\nReattivit\u00e0 di fluoroalcheni e fluoroalchini.\nI fluorocarburi insaturi sono meno stabili e pi\u00f9 reattivi dei fluoroalcani e dei corrispondenti idrocarburi. Alcuni esempi sono i seguenti. Il pi\u00f9 semplice fluoroalchino, il difluoroacetilene, polimerizza facilmente. Il fluorofullerene, reagisce con nucleofili e si idrolizza in soluzione, avendo legami carbonio\u2013fluoro pi\u00f9 lunghi e pi\u00f9 deboli rispetto ai fluorocarburi saturi. La polimerizzazione del tetrafluoroetilene a formare PTFE \u00e8 energeticamente pi\u00f9 favorevole di quella dell'etilene.\nProduzione.\nPrima della seconda guerra mondiale i fluorocarburi potevano essere prodotti solo per reazione diretta tra fluoro e idrocarburo. Con questo procedimento altamente esotermico si potevano sintetizzare solo tetrafluorometano, esafluoroetano e ottafluoropropano; idrocarburi pi\u00f9 grandi si decompongono in queste condizioni estreme. Il Progetto Manhattan individu\u00f2 la necessit\u00e0 di ottenere alcune sostanze chimiche particolarmente inattaccabili, tra cui un maggior numero di fluororcarburi. Furono cos\u00ec sviluppati nuovi metodi di sintesi. Il cosiddetto metodo \"catalitico\" prevedeva la reazione tra fluoro e idrocarburo su un letto di trucioli di rame dorato; il metallo non agiva come catalizzatore, ma serviva a rimuovere il calore sviluppato dalla reazione e permetteva agli idrocarburi pi\u00f9 grandi di sopravvivere al processo. Tuttavia, fu il processo Fowler che permise di ottenere fluorocarburi su larga scala come richiesto dal progetto Manhattan.\nFluorurazione con fluoruri metallici.\nIn questa tecnica (processo Fowler) si usano fluoruri di cobalto per moderare la reazione. In laboratorio questo prevede due passaggi; il primo \u00e8 la fluorurazione del difluoruro di cobalto per arrivare a trifluoruro di cobalto:\nNel secondo passaggio si introduce l'idrocarburo che viene fluorurato da CoF3; quest'ultimo viene riconvertito a CoF2. Entrambi i passaggi vanno condotti a temperatura elevata. Ad esempio per produrre perfluoroesano:\nIndustrialmente i due passaggi sono combinati, ad esempio usando un reattore verticale: l'idrocarburo \u00e8 inserito dal fondo, mentre il fluoro \u00e8 introdotto a met\u00e0 altezza. Il fluorocarburo \u00e8 raccolto dalla cima.\nFluorurazione elettrochimica.\nLa fluorurazione elettrochimica (nota come processo Simons) \u00e8 una tecnica alternativa per produrre fluorocarburi; si basa sull'elettrolisi del substrato disciolto in fluoruro di idrogeno anidro. L'elettrolisi del fluoruro di idrogeno produce direttamente fluoro, ma il processo avviene in una cella singola senza liberare fluoro gassoso. La fluorurazione avviene sull'anodo con un meccanismo radicalico. La scelta del substrato \u00e8 limitata dalla necessit\u00e0 di scioglierlo in fluoruro di idrogeno. In genere si usano eteri e amine terziarie. Ad esempio, per produrre perfluoroesano si usa triesilammina:\nSi forma anche l'ammina perfluorurata:\nQuesti due composti sono prodotti dalla 3M e commercializzati nella linea Fluorinert.\nDerivati dei fluorocarburi.\nSono derivati dei fluorocarburi quei composti che contengono anche altri elementi oltre a fluoro e carbonio. Sono talvolta impropriamente chiamati fluorocarburi dato che possiedono propriet\u00e0 anche molto simili a quelle dei fluorocarburi veri e propri, e quindi si prestano ad utili applicazioni di interesse economico. Ad esempio, i surfattanti fluorurati sono pi\u00f9 efficaci dei normali tensioattivi idrocarburici nel ridurre la tensione superficiale. Infatti i fluorosurfattanti hanno una parte fluorurata che \u00e8 sia lipofobica che idrofobica, e una parte idrofila data dal gruppo funzionale polare aggiunto alla catena fluorurata. \nAltri derivati dei fluorocarburi sono usati come anestetici: possono contenere un atomo di ossigeno in un gruppo etere o atomi di cloro. Il cloro \u00e8 usato anche nei clorofluorocarburi.\nProblemi per la salute e l'ambiente.\nAlcuni fluorocarburi sono di origine naturale; ad esempio tetrafluorometano e altri idrocarburi fluorurati sono stati trovati in rocce ignee e rocce metamorfiche. Tuttavia i fluorocarburi di sintesi sono potenti gas serra. Per quanto riguarda aspetti ambientali vanno inoltre considerate le caratteristiche di bioaccumulo dei fluorocarburi, che sono sostanze estremamente stabili e possono accumularsi nel corpo di animali e umani."}
{"id": "4709456", "revid": "247222", "url": "https://it.wikipedia.org/wiki?curid=4709456", "title": "Winter Blues", "text": "Winter Blues \u00e8 il diciassettesimo album di Edgar Winter pubblicato dalla Rhino Records nel giugno del 1999 e prodotto da Edgar Winter e Monique Winter."}
{"id": "4709459", "revid": "354397", "url": "https://it.wikipedia.org/wiki?curid=4709459", "title": "Perfluorocarburi", "text": ""}
{"id": "4709463", "revid": "486946", "url": "https://it.wikipedia.org/wiki?curid=4709463", "title": "Idee I", "text": ""}
{"id": "4709467", "revid": "354397", "url": "https://it.wikipedia.org/wiki?curid=4709467", "title": "Fluorocarburo", "text": ""}
{"id": "4709470", "revid": "124123", "url": "https://it.wikipedia.org/wiki?curid=4709470", "title": "Louis Pierre Gratiolet", "text": "Dal 1862 fu docente di zoologia alla Sorbona."}
{"id": "4709471", "revid": "188116", "url": "https://it.wikipedia.org/wiki?curid=4709471", "title": "Da Hollywood a Washington", "text": ""}
{"id": "4709478", "revid": "158913", "url": "https://it.wikipedia.org/wiki?curid=4709478", "title": "Pierre Gratiolet", "text": ""}
{"id": "4709479", "revid": "108168742", "url": "https://it.wikipedia.org/wiki?curid=4709479", "title": "Tunapuna", "text": "Tanapuna \u00e8 una citt\u00e0 dello stato di Trinidad e Tobago, sull'isola di Trinidad; \u00e8 capoluogo della regione corporativa di Tunapuna-Piarco."}
{"id": "4709481", "revid": "599013", "url": "https://it.wikipedia.org/wiki?curid=4709481", "title": "Greco di Tufo Bianco", "text": "Il Greco di Tufo Bianco \u00e8 un vino DOCG la cui produzione \u00e8 consentita nella provincia di Avellino\nZona di produzione.\nVedi: Greco di Tufo DOCG\nInformazioni sulla zona geografica.\nVedi: Greco di Tufo DOCG\nStoria.\nVedi: Greco di Tufo DOCG\nPrecedentemente l'attuale disciplinare DOCG era stato:\nDisciplinare abrogato.\nIl precedente disciplinare approvato con decreto del 18/07/2003, pubblicato sulla gazzetta_ufficiale n\u00ba 180 del 05/08/2003, prevedeva:\nAbbinamenti consigliati.\nCrostacei, dentice, tutti i piatti a base di pesce e frutti di mare, formaggi non stagionati e molli, risotto ai funghi porcini.\nProduzione.\n\"Provincia, stagione, volume in ettolitri\"\nCollegamenti esterni.\nConsorzio Viticoltori degli otto Comuni del Greco di Tufo"}
{"id": "4709498", "revid": "1632387", "url": "https://it.wikipedia.org/wiki?curid=4709498", "title": "Beach House (album)", "text": "Beach House \u00e8 il primo album discografico del gruppo musicale statunitense Beach House, pubblicato nel 2006."}
{"id": "4709504", "revid": "1632387", "url": "https://it.wikipedia.org/wiki?curid=4709504", "title": "Devotion (Beach House)", "text": "Devotion \u00e8 il secondo album discografico del gruppo musicale statunitense Beach House, pubblicato nel 2008."}
{"id": "4709511", "revid": "118149318", "url": "https://it.wikipedia.org/wiki?curid=4709511", "title": "Teen Dream", "text": "Teen Dream \u00e8 il terzo album discografico del gruppo musicale statunitense Beach House, pubblicato nel gennaio 2010.\nIl disco.\nIl disco \u00e8 stato registrato nel settembre 2009 e prodotto da Chris Coady. Inoltre segna il debutto del gruppo nella Sub Pop Records.\nL'album \u00e8 stato acclamato dalla critica: 4,5/5 per AllMusic, voto 9/10 per NME e per Pitchfork.\nNel 2011 il disco \u00e8 stato inserito nel libro \"1001 Albums You Must Hear Before You Die\" (\"1001 album da ascoltare prima di morire\")"}
{"id": "4709518", "revid": "1543377", "url": "https://it.wikipedia.org/wiki?curid=4709518", "title": "Bloom (Beach House)", "text": "Bloom \u00e8 il quarto album discografico del gruppo musicale statunitense Beach House, pubblicato nel maggio 2012.\nIl disco.\nIl disco \u00e8 stato registrato presso il Sonic Ranch di Tornillo (Texas) ed \u00e8 coprodotto da Chris Coady (Yeah Yeah Yeahs, Blonde Redhead), che aveva gi\u00e0 prodotto il precedente album \"Teen Dream\" (2010). Il mixaggio \u00e8 stato effettuato agli Electric Lady Studios di New York.\nLa prima canzone pubblicata dell'album \u00e8 stata \"Myth\", resa disponibile sul sito della band il 6 marzo 2012. Due giorni dopo \u00e8 stata annunciata la data di pubblicazione del disco. Una seconda traccia, ossia \"Lazuli\", \u00e8 stata pubblicata dalla Record Store Day come singolo nel mese di aprile del 2012. Il video di questa canzone (diretto da Allen Cordell) \u00e8 stato diffuso il 6 giugno seguente. Infine il 19 marzo 2013 \u00e8 stato pubblicato un videoclip per il brano \"Whishes\", diretto da Eric Wareheim del duo comico Tim and Eric.\nPer quanto riguarda la critica, l'album \u00e8 stato accolto positivamente: ha collezionato 4/5 stelline per AllMusic, mentre \u00e8 stato recensito positivamente anche da NME (voto 7/10), molto positivamente da Pitchfork (voto 9.1/10) e PopMatters (voto 10/10).\n\"Bloom\" si \u00e8 posizionato alla prima posizione delle classifiche \"Indipendent Albums\" e \"Alternative Albums\" negli Stati Uniti. Inoltre ha debuttato alla posizione numero 7 della Billboard 200. Nel Regno Unito si \u00e8 classificato alla 15\u00aa posizione della Official Albums Chart."}
{"id": "4709519", "revid": "481666", "url": "https://it.wikipedia.org/wiki?curid=4709519", "title": "Mary Charleson", "text": "Biografia.\nNipote dell'attrice Kate Price, Mary Charleson inizi\u00f2 nel 1912 a lavorare per il cinema. Nel 1918, si spos\u00f2 con Henry B. Walthall, suo compagno di lavoro e noto attore. Dal matrimonio - che sarebbe durato fino al 1936, alla morte di Walthall - nacque una figlia, Patricia, che avrebbe intrapreso pure lei la carriera dei genitori.\nMary Charleson gir\u00f2 nella sua carriera circa un'ottantina di pellicole. Lavor\u00f2 per diverse case di produzione, tra cui la Essanay, la Selig Polyscope, la Vitagraph. Fu partner di alcuni tra gli attori pi\u00f9 popolari attori di quegli anni, tra cui Maurice Costello, Tom Santschi e suo marito Henry B. Walthall, che era stato uno degli interpreti principali di \"La nascita di una nazione\" di Griffith."}
{"id": "4709523", "revid": "838137", "url": "https://it.wikipedia.org/wiki?curid=4709523", "title": "Liceo Michelangelo", "text": ""}
{"id": "4709525", "revid": "767487", "url": "https://it.wikipedia.org/wiki?curid=4709525", "title": "Luigi Croci", "text": "Carriera.\nCresciuto nel Lecco, con la Cremonese fa l'esordio in Serie B l'11 ottobre 1942 nella partita Cremonese-Mater Roma (4-1). Con i grigiorossi disputa quattro stagioni con 67 presenze nei campionati di Serie B e 3 presenze in Coppa Italia."}
{"id": "4709530", "revid": "36426", "url": "https://it.wikipedia.org/wiki?curid=4709530", "title": "Istituto Duca d'Aosta", "text": "Il palazzo gi\u00e0 dell'Istituto duca d'Aosta \u00e8 un edificio di Firenze, sito in Via della Colonna 10. La scuola si \u00e8 trasferita nel 2008 in via Giuseppe Giusti 27.\nStoria e descrizione.\nL'esteso edificio presenta una facciata di carattere ottocentesco, come diversamente non potrebbe essere dato il suo allinearsi su una via aperta tra il 1865 e il 1870, a congiungere la nuova area urbanizzata di piazza d'Azeglio con l'antico tratto di via della Colonna, in origine sviluppata limitatamente al tratto tra la piazza della Santissima Annunziata e borgo Pinti. \nOrganizzato su tre piani per sei assi, il prospetto si caratterizza per un doppio portale centrale, segnato ai lati da semicolonne doriche e coronato da un lungo balcone servito da due finestroni. L'androne, chiuso da due porte riccamente intagliate, mostra invece un gusto proprio dei primi decenni del Novecento, con pitture murali di gusto neomedioevale (visibili limitatamente al soffitto ma presenti anche al di sotto dello scialbo delle pareti), con il giglio di Firenze e l'arme dei Savoia, da riferire al periodo nel quale l'immobile - precedentemente occupato dall'Istituto Nazionale per i Ciechi - fu destinato ad ospitare l'Istituto Tecnico Commerciale duca d'Aosta, gi\u00e0 esistente come Scuola di Commercio dal 1876 ma qui trasferito oramai assunta la nuova denominazione nel 1937. Sempre in riferimento a questa stagione sono, nell'androne, un busto di Emanuele Filiberto di Savoia duca d'Aosta e, sulla parete sinistra, due lapidi a ricordare i Caduti, \"maestri e condiscepoli\", nelle guerre 1915-1918 e 1935-1945. \nOltre quest'area otto novecentesca il complesso si sviluppa con una serie di ambienti frutto dell'adattamento della porzione del monastero di Santa Maria Maddalena de' Pazzi rimasto da questo lato della via dopo il taglio finalizzato a realizzare questo tratto di via della Colonna. \nFuso l'Istituto Tecnico Commerciale Duca d'Aosta nel 1999 con l'Istituto Tecnico per Geometri Gaetano Salvemini ed in seguito trasferito nel 2008 nella sede di via Giusti 27, l'edificio \u00e8 ora destinato a ospitare, come sede distaccata, il Liceo scientifico statale Guido Castelnuovo."}
{"id": "4709531", "revid": "22475", "url": "https://it.wikipedia.org/wiki?curid=4709531", "title": "Chinuclidina", "text": "La chinuclidina o 1-azabiciclo[2.2.2]ottano \u00e8 un'ammina terziaria biciclica, con l'atomo di azoto posto a testa di ponte. L'altra testa di ponte \u00e8 l'atomo di carbonio in posizione 4 ed entrambe sono unite da tre ponti etilenici (-CH2CH2-) e la formula si pu\u00f2 riassumere quindi come HC(CH2CH2)3N. La sua struttura biciclica \u00e8 parte del chinino, che \u00e8 un alcaloide che si ricava dalla corteccia della pianta andina Cinchona ed \u00e8 un principio attivo antimalarico. \u00c8 anche parte significativa della struttura molecolare di alcuni farmaci antimicrobici.\nIn forma pura si presenta come cristalli incolori, ma di solito giallognoli in campioni commerciali, poco solubili in acqua, che fondono a 156\u00a0\u00b0C. La molecola \u00e8 discretamente polare (\u03bc\u00a0=\u00a01,20\u00a0D). La presenza di una funzione amminica terziaria conferisce alla molecola carattere basico, che risulta superiore alla maggior parte delle ammine semplici: per l'acido coniugato (ione chinuclidinio) si ha infatti pKa\u00a0=\u00a011,15, (10,72 per la trietilammina e 9,80 per trimetilammina). L'affinit\u00e0 protonica, una misura intrinseca di basicit\u00e0 in fase gassosa, per la chinuclidina ammonta a 983,3\u00a0kJ/mol: confrontando ancora con Et3N e Me3N, abbiamo 981,8 e 948,9\u00a0kJ/mol, rispettivamente.\nReattivit\u00e0.\nLa chinuclidina reagisce con agenti alchilanti, come lo ioduro di metile, dando i corrispondenti sali di ammonio quaternario:\nHC(CH2CH2)3N + CH3-I \u2192 [HC(CH2CH2)3N+\u2013CH3] [I-] \nCome le corrispondenti ammine terziarie acicliche, la chinuclidina reagisce facilmente con gli acidi di Lewis dando addotti, ad esempio con il trifluoruro di boro:\nHC(CH2CH2)3N + BF3 \u2192 HC(CH2CH2)3N+\u2013-BF3 [\u0394\"H\"\u00b0 (in CH2Cl2) = -150 kJ/mol]\nPer reazioni esattamente analoghe, ma con Et3N e Me3N come basi, i valori di \u0394\"H\"\u00b0 sono -136\u00a0kJ/mol e -140\u00a0kJ/mol, rispettivamente; questo implica che la chinuclidina sia una base di Lewis un po' pi\u00f9 forte di entrambe e che per\u00f2 l'ordine di basicit\u00e0 di Et3N e Me3N in acqua si inverte nei confronti di BF3. Tuttavia, con trimetilborano (BMe3) come acido di Lewis, parecchio pi\u00f9 debole di BF3 e pi\u00f9 ingombrato, la chinuclidina risulta di gran lunga pi\u00f9 basica della trietilammina:\nHC(CH2CH2)3N + BMe3 \u2192 HC(CH2CH2)3N+\u2013-BMe3 [\u0394\"H\"\u00b0 = -84 kJ/mol]\nEt3N + BMe3 \u2192 Et3N+\u2013-BMe3 [\u0394\"H\"\u00b0 = -42 kJ/mol]\nLa chinuclidina reagisce con acqua ossigenata o perossidi dando il corrispondente \"N\"-ossido:\nHC(CH2CH2)3N + [O] \u2192 HC(CH2CH2)3N+\u2013O-\nQuesto risulta essere stabile rispetto a reazioni di apertura d'anello e, sottoposto a pirolisi, mostra solo deossigenazione.\nUna struttura analoga alla chinuclidina, ma con un altro azoto al posto del carbonio 4, \u00e8 l'1,4-diazabiciclo[2.2.2]ottano (DABCO), un catalizzatore basico, usato in polimerizzazioni e un ottimo nucleofilo."}
{"id": "4709533", "revid": "767487", "url": "https://it.wikipedia.org/wiki?curid=4709533", "title": "Prisoners (The Vapors)", "text": "Prisoners \u00e8 un singolo del gruppo musicale inglese The Vapors, pubblicato nel 1979 dalla United Artists Records.\nIl disco.\n\u00c8 il primo singolo della band, e sul lato b si trova \"Sunstroke\", canzone inedita inserita nella ristampa di New Clear Days su etichetta Captain Oi! del 2000."}
{"id": "4709539", "revid": "124687373", "url": "https://it.wikipedia.org/wiki?curid=4709539", "title": "Renault Talisman", "text": "La Renault Talisman \u00e8 una vettura di segmento D prodotta dalla casa francese Renault dal 2012 per il solo mercato della Cina, e che dal 2015 sostituisce in tutta l'Europa la Renault Laguna III (in vendita dal 2007), ponendosi come la nuova ammiraglia della casa.\nStoria e profilo.\nLa Talisman I.\nLa prima generazione della \"Talisman\" fu proposta unicamente per il mercato cinese, all'epoca caratterizzato da una forte espansione dal punto di vista commerciale. Questa la storia: nel 2011 la Renault Samsung Motors, Casa sudcoreana nata nel 2000 quando Renault prese il controllo della \"Samsung Motors\", lanci\u00f2 la seconda generazione della Samsung SM7, una grossa berlina nata sfruttando il pianale allungato della Samsung SM5. Le sinergie tra Renault e Nissan, gi\u00e0 attive dal 1999, fecero in modo che la base meccanica utilizzata per la \"SM7\" e la \"SM5\" fosse a sua volta la stessa utilizzata anche per la Nissan Teana, la Renault Latitude (venduta in alcuni Paesi europei e anche in alcuni mercati emergenti sotto altre denominazioni) e la ben pi\u00f9 conosciuta Laguna III, quest'ultima in commercio gi\u00e0 dal 2007.\nL'anno successivo al lancio della \"SM7\", Renault sfrutt\u00f2 il proprio marchio per proporre nel mercato cinese una \"SM7\" con il marchio della Losanga. Tale versione venne denominata \"Talisman\", riprendendo cos\u00ec il nome da quello di una concept-car Renault presentata nel 2001 al Salone di Francoforte. Questo nuovo modello fu appunto lanciato nel 2012 dopo la presentazione al Salone di Pechino. Esternamente la vettura era identica alla \"SM7\" da cui derivava e con quest'ultima condivideva anche le linee di montaggio dello stabilimento di Pusan, in Corea del Sud. Dalla \"Latitude\", la Talisman riprendeva anche il gruppo plancia-cruscotto.\nDue sono i motori previsti, entrambi con architettura V6 ed entrambi facenti parte della famiglia di motori Motore Nissan VQ:\nLa prima generazione della \"Talisman\" ottenne scarsi risultati commerciali, infatti in un mercato in forte sviluppo come quello cinese ne furono venduti solo 835 esemplari, di cui 275 nel 2014.\nIl debutto in Europa: Talisman erede della Laguna.\nIl contesto.\nA quattro anni dal debutto per il mercato cinese, nonostante i magri riscontri di vendita, Renault decide di far sbarcare la \"Talisman\" anche in Europa: questo perch\u00e9 da tempo la casa francese non ha nel proprio continente una berlina nel segmento, considerando che la Renault Laguna III, in vendita ormai dal 2007, riusciva a vendere soltanto nella sua versione wagon \"Sportour\". Una fascia di mercato, il segmento D, in cui nel frattempo tutte le case si stavano apprestando ad affrontare, con concorrenti come le Ford Mondeo, Opel Insignia, Citro\u00ebn C5 e Peugeot 508 e Hyundai i40. Pertanto Renault, che aveva speso tantissimo nella produzione di un modello sfortunato come la terza Laguna, si trovava a dover decidere se abbandonare definitivamente il segmento D, che per tanti anni \u00e8 stato il cavallo di battaglia della casa francese, o ripartire da zero costruendo un modello totalmente nuovo. Venne scelta la seconda opzione, dal momento che era in programma sia la sostituzione della \"Laguna III\", sia quella della prima generazione della \"Talisman\". La Renault aveva inoltre l'esigenza di risparmiare sui costi di produzione, avendo sacrificato molte delle proprie risorse per il lancio della Twingo III e la Captur, decidendo di puntare su un design rinfrescato e aggiornato agli stilemi europei della casa per la nuova \"Talisman\", stavolta proposta anche nei mercati europei, e che avrebbe preso il posto della \"Laguna III\" nel corso del 2015. La presentazione del nuovo modello \u00e8 avvenuta il 6 luglio 2015 a Chantilly, nella regione della Piccardia. In Europa invece la vettura \u00e8 stata presentata al Salone di Francoforte solo due mesi dopo, insieme alla versione familiare, ribattezzata \"Sporter\".\nLe linee e gli interni.\nLa \"Talisman\" prevista per l'Europa \u00e8 un'auto completamente diversa dal modello che l'ha preceduta nel solo mercato cinese. I tecnici e i progettisti Renault si sono sforzati per accrescere la qualit\u00e0 generale e per ottenere un design assai moderno. La nuova berlina medio-alta di Casa Renault nasce sulla piattaforma modulare CMF, condivisa con la quinta serie della Espace e con la crossover Kadjar. Nel complesso, il corpo vettura propone una soluzione a tre volumi, assente ormai da diversi anni in una Renault di segmento D (l'ultima Renault di questa categoria di mercato con carrozzeria a tre volumi fu la Renault 21 a 4 porte). Nuovo il frontale, che stilisticamente rappresenta un po' un'evoluzione di quello gi\u00e0 visto nella Espace V, e caratterizzato quindi da una grande calandra a listelli orizzontali che nella parte superiore si estende fino a toccare i gruppi ottici. Questi ultimi sono affiancati nella parte esterna da indicatori di direzione a forma di boomerang che si prolungano fino al di sotto del gruppo ottico stesso, il quale tra l'altro integra anche la tecnologia a LED adattativo dal disegno concentrico.\nL'abitacolo della \"Talisman II\" \u00e8 pi\u00f9 spazioso rispetto alla Laguna III: in fatto di abitabilit\u00e0 interna, la novit\u00e0 risiede nello spazio lasciato in verticale tra il sedile e il padiglione che pu\u00f2 contare su 835\u00a0mm davanti e 860\u00a0mm dietro. Quindi molto pi\u00f9 spazio che nelle precedenti berline per le gambe dei passeggeri seduti dietro. La capacit\u00e0 di carico del bagagliaio \u00e8 pari a 608 litri. La plancia, dall'impostazione pi\u00f9 lussuosa che non nel modello precedente, \u00e8 caratterizzata dalla presenza di uno schermo tattile verticale da 8,7 pollici come per l'Espace, il nuovo sistema di Infotainment R-link 2 e il Multisense per la gestione degli assetti dell'auto. Tra gli altri contenuti tecnologici vanno poi citati l'ADAS (ossia un sistema di assistenza alla guida di tipo evoluto), il park assist che parcheggia l'auto da sola e la retrocamera posteriore.\nTalisman Sporter: la familiare.\nLa \"Talisman Sporter\", presentata al Salone di Francoforte assieme alla berlina, \u00e8 lunga 4,86 metri, un solo centimetro in pi\u00f9 della berlina e anche l'altezza di 1,46 metri \u00e8 identica, ma grazie alla diversa forma del tetto, chi siede dietro ha 30\u00a0mm in pi\u00f9 per la testa mentre per i bagagli ci sono 572 litri viaggiando in 5, che cosa un po' anomala per una wagon, \u00e8 una capacit\u00e0 minore rispetto ai 608 litri della berlina, ma sono sfruttabili in modo migliore poich\u00e9 il vano di accesso ha una superficie pi\u00f9 ampia; il portellone \u00e8 elettrico e azionabile attraverso il posizionamento di un piede sotto il paraurti inferiore e la soglia di accesso \u00e8 a 57\u00a0cm e ha un vano lunga 112\u00a0cm. Abbattendo il divano 60/40 si passa rispettivamente a 1.700 litri e a 201\u00a0cm.\nLa carriera commerciale.\nCome gi\u00e0 accaduto alla prima generazione, anche la \"Talisman II\" non fu baciata dalla buona sorte per quanto riguarda le vendite. Alla fine dell'estate del 2018 le due varianti del 1.6 turbo a benzina vennero pensionate per essere sostituite rispettivamente dal nuovo motore 1.3 turbo da 159 CV e dal 1.8 turbo da 225 CV. Nello stesso periodo venne rinnovata l'intera gamma dei motori a gasolio, eliminando i precedenti 1.5 dCi e 1.6 dCi e sostituendoli con due nuovi motori da 1,7 e 2 litri e con potenze massime di 120 e 150 CV per il primo e di 160 e 200 CV per il secondo. \nNel 2020, la \"Talisman\" viene sottoposta al consueto restyling di mezza et\u00e0, un restyling molto discreto che interess\u00f2 in particolare la grigliatura della calandra, il disegno del paraurti anteriore e la grafica a LED dei gruppi ottici posteriori. Internamente viene innalzato il livello delle finiture, con inserti in radica e nuovi rivestimenti in pelle. Purtroppo, per\u00f2, la gamma comincia a essere ridotta in alcuni mercati poco ricettivi, come per esempio in Italia, dove la versione berlina scompare lasciando spazio solo alla versione \"Sporter\". Immutata la gamma motori."}
{"id": "4709540", "revid": "767487", "url": "https://it.wikipedia.org/wiki?curid=4709540", "title": "Fr\u00e9d\u00e9ric Zigante", "text": " \nNota biografica.\nNato in Francia nel 1961, cresciuto a Torino, si \u00e8 formato con Alirio Diaz, Alexandre Lagoya e Ruggero Chiesa, diplomandosi presso il Conservatorio di Milano. Ha studiato anche composizione con Carlo Pinelli, liuto e basso continuo con Evangelina Mascardi.\nHa iniziato giovanissimo una attivit\u00e0 concertistica internazionale (Gran Bretagna, Ungheria, Grecia, Spagna, Germania, Francia, Svizzera, Giappone, Olanda, Norvegia Cina, Polonia, Malesia, Slovenia, Singapore, a parte l'Italia) che lo ha portato ad esibirsi in sale quali la \"Suntory Hall\" di Tokyo e il \"Concertgebouw\" di Amsterdam.\nAd una intensa attivit\u00e0 discografica (22 compact disc per le etichette Frequenz, Arts, Stradivarius, Adda, Naxos e Brilliant) ha affiancato le registrazioni radiofoniche per la BBC, Radio France, Radio Suisse Romande e la Rai. I suoi dischi comprendono l\u2019integrale delle musiche originali per chitarra sola di Niccol\u00f2 Paganini, l\u2019integrale delle opere per liuto di Johann Sebastian Bach, due integrali delle opere per chitarra di Heitor Villa-lobos (1994 Stradivarius-2011 Brilliant) e le integrali per chitarra di Joaqu\u00edn Turina e Federico Mompou.\nSpecialista del repertorio del primo Ottocento - che suona sovente su strumenti d\u2019epoca - ha compiuto ricerche sulla prassi esecutiva e lo stile, che si sono tradotte sia in diversi studi ed articoli, sia nelle registrazioni dell'integrale per chitarra sola di Paganini (4 Cd), de \"Le Rossiniane\" di Mauro Giuliani (2 Cd), delle opere per voce e chitarra di Ludwig Spohr e di lavori inediti di Napol\u00e9on Coste.\nNon meno vivo l'interesse verso gli sviluppi della chitarra del Novecento, con prime esecuzioni assolute (\"Concerto per chitarra e archi\" di Boris Asafiev, \"Concertino pour guitare et orchestre\", \"Ballade\", \"Passacaille\" di Alexandre Tansman) e prime esecuzioni italiane (\"Po\u00e8mes de la mort\" di Frank Martin, \"Hika\" di Leo Brouwer, \"Electric conterpoint\" di Steve Reich). Si deve a lui la riscoperta del \"Concertino pour guitare et orchestre\" di Alexandre Tansman, opera del 1945 che ha suonato in prima assoluta nel 1995 e di cui ha curato in seguito la prima registrazione discografica.\nHa registrato anche l'integrale delle opere per chitarra di Villa-Lobos, compiendo per la prima volta un attento riscontro sui manoscritti. Proprio questa attivit\u00e0 di ricerca \u00e8 all\u2019origine dell\u2019incarico conferitogli dalle \u00c9ditions Max Eschig di Parigi per la realizzazione dell\u2019edizione critica dell\u2019opera omnia per chitarra di Villa Lobos. Nel lavoro preparatorio sulle fonti autografe Fr\u00e9d\u00e9ric Zigante ha portato alla luce un brano del tutto sconosciuto dell\u2019autore brasiliano, la \"Valse-Choro\", concepita per una primitiva versione della \"Suite populaire br\u00e9silienne\".\nRaggiunta la maturit\u00e0 artistica, ha dedicato molto tempo a sviluppare la sua attivit\u00e0 di ricerca sulla letteratura originale per chitarra: ha pubblicato una quarantina di volumi con le \u00c9ditions Max Eschig (Hal Leonard), Ricordi, Schott et B\u00e8rben. Dirige presso Eschig la collana \"The best of\u2026.\" con 9 volumi monografici usciti fino a oggi e dedicati a T\u00e1rrega, Sor, Giuliani, Paganini, Villa-Lobos, Tansman, Pujol, Brouwer e Rodrigo. Sempre per Eschig dirige la \"Guitar Library\" (con una importante \"Antologie de la musique fran\u00e7aise du XX\u00e8me si\u00e8cle\") e la versione per chitarra della collana \"Signature\" per la quale ha pubblicato l\u2019edizione critica delle \"Douze \u00c9tudes\" di Heitor Villa-Lobos e delle \"\u00c9tudes\" di Leo Brouwer. Per le edizioni B\u00e8rben dirige la \"Collection Ida Presti-Alexandre Lagoya\" (9 volumi pubblicati su 14 previsti). Il suo lavoro editoriale \u00e8 caratterizzato da un approccio scientifico del testo musicale.\nAll'attivit\u00e0 concertistica e di ricerca ha sempre affiancato quella didattica: vincitore di concorso a cattedre per lo Stato italiano nel 1994 \u00e8 diventato titolare al Conservatorio \u00abGiuseppe Tartini\u00bb di Trieste, rimanendovi per 14 anni. In seguito ha insegnato al Conservatorio \u00abAntonio Vivaldi\u00bb di Alessandria e attualmente \u00e8 titolare al Conservatorio \u00abGiuseppe Verdi\u00bb di Milano. Tiene numerose masterclass in Italia e in Europa ed \u00e8 stato invitato a far parte delle giurie dei pi\u00f9 prestigiosi concorsi di interpretazione."}
{"id": "4709541", "revid": "599013", "url": "https://it.wikipedia.org/wiki?curid=4709541", "title": "Free Your Mind", "text": ""}
{"id": "4709542", "revid": "61925424", "url": "https://it.wikipedia.org/wiki?curid=4709542", "title": "Dialogo di Ercole e di Atlante", "text": ""}
{"id": "4709543", "revid": "61925432", "url": "https://it.wikipedia.org/wiki?curid=4709543", "title": "Dialogo della Moda e della Morte", "text": ""}
{"id": "4709545", "revid": "61925439", "url": "https://it.wikipedia.org/wiki?curid=4709545", "title": "Dialogo di un folletto e di uno gnomo", "text": ""}
{"id": "4709552", "revid": "287204", "url": "https://it.wikipedia.org/wiki?curid=4709552", "title": "Free Your Mind (singolo)", "text": ""}
{"id": "4709553", "revid": "287204", "url": "https://it.wikipedia.org/wiki?curid=4709553", "title": "Free Your Mind (album)", "text": ""}
{"id": "4709559", "revid": "1305772", "url": "https://it.wikipedia.org/wiki?curid=4709559", "title": "Kambia", "text": ""}
{"id": "4709560", "revid": "61925571", "url": "https://it.wikipedia.org/wiki?curid=4709560", "title": "Sogno di Scipione", "text": ""}
{"id": "4709562", "revid": "61925579", "url": "https://it.wikipedia.org/wiki?curid=4709562", "title": "Il Sogno di Scipione (Cicerone)", "text": ""}
{"id": "4709565", "revid": "287204", "url": "https://it.wikipedia.org/wiki?curid=4709565", "title": "Casa di Jacopo Pontormo", "text": "La casa di Jacopo Pontormo \u00e8 un edificio di Firenze, situato in via della Colonna 29.\nStoria e descrizione.\nMolti artisti vivevano in questa zona, per la vicinanza con la Compagnia di San Luca e dell'Accademia delle arti del disegno nella Santissima Annunziata: nel giro di uno o due isolati si trovano ad esempio la casa di Andrea del Sarto, il palazzo di Federico Zuccari, la casa del Giambologna.\nAnche la casa costruita per propria abitazione da Jacopo Carucci detto il Pontormo era situata in quest'area, e qui egli mor\u00ec nel 1557. Nel proprio diario descrisse le visite di amici e colleghi, nonch\u00e9 la presenza di una scala in legno che poteva ritirare quando voleva restarsene isolato.\nSulla scorta delle notizie tratte dagli scritti di Giorgio Vasari e di Filippo Baldinucci (verificate con le fonti archivistiche), cos\u00ec Federico Fantozzi la segnalava nella sua \"Pianta geometrica della citt\u00e0 di Firenze\" del 1843: \"Iacopo di Bartolommeo da Pontormo celebre pittore, nato il 1493 in Pontedera (sic) presso Empoli, mor\u00ec di anni 65 in questa casa che si era fabbricata per abitazione e studio sopra un suolo che acquist\u00f2 dallo Spedale degl'Innocenti per fiorini 100 il 15 marzo 1529... Pervenne in seguito in un certo Chiazzola, e fu poscia abitata dal valente pittore fiorentino Gregorio Pagani nato il 1558 e qui morto il 1605\".\nAttualmente il fronte, sviluppato su quattro piani, non sembra serbare traccia di queste antiche storie, essendo stato ridisegnato probabilmente nell'Ottocento, peraltro in forme semplici."}
{"id": "4709566", "revid": "247222", "url": "https://it.wikipedia.org/wiki?curid=4709566", "title": "The Best of Edgar Winter", "text": "The Best of Edgar Winter \u00e8 il diciottesimo album di Edgar Winter, si tratta di una raccolta pubblicata nel maggio del 2002 dalla Sony Legacy.\nContiene la versione ridotta (rispetto a quella presente nell'album \"Entrance\") in studio di \"Tobacco Road\"."}
{"id": "4709567", "revid": "61925636", "url": "https://it.wikipedia.org/wiki?curid=4709567", "title": "Geografia (Pausania)", "text": ""}
{"id": "4709569", "revid": "1305772", "url": "https://it.wikipedia.org/wiki?curid=4709569", "title": "Classe Kuha", "text": ""}
{"id": "4709570", "revid": "287204", "url": "https://it.wikipedia.org/wiki?curid=4709570", "title": "Oldcastle", "text": "Oldcastle (in irlandese: \"An Seanchaisle\u00e1n\"\u00a0) \u00e8 un villaggio nella contea di Meath, in Irlanda."}
{"id": "4709571", "revid": "36426", "url": "https://it.wikipedia.org/wiki?curid=4709571", "title": "Libro mio", "text": ""}
{"id": "4709572", "revid": "33689", "url": "https://it.wikipedia.org/wiki?curid=4709572", "title": "Dum-Dum", "text": ""}
{"id": "4709573", "revid": "4175", "url": "https://it.wikipedia.org/wiki?curid=4709573", "title": "Dum dum", "text": "Dum dum, Dum Dum, Dum-Dum o Dumdum possono riferirsi a:"}
{"id": "4709575", "revid": "1543377", "url": "https://it.wikipedia.org/wiki?curid=4709575", "title": "Classe Kuha (1941)", "text": "La classe Kuha \u00e8 stata una serie di diciotto dragamine della Merivoimat, la marina militare finlandese, costruita nel 1941 per le esigenze belliche della seconda guerra mondiale. In quel periodo il Baltico era il mare con la pi\u00f9 alta concentrazione di mine al mondo con circa 60.000 mine seminate dalle parti, delle quali due terzi dai tedeschi e il resto per met\u00e0 da sovietici e finlandesi.\nStoria.\nI primi 6 vennero consegnati durante le ostilit\u00e0; altri 12 battelli vennero ordinati e costruiti tra il 1945 e il 1946 per far fronte agli impegni post-armistiziali che assegnavano lo sminamento del Baltico alla Finlandia. Tutte le unit\u00e0 furono costruite nel cantiere \"August Ekl\u00f6f Ab\" in Porvoo. Il progetto riprende quello della precedente Classe Ahven. Lo stesso nome venne dato ad una successiva classe di sei battelli nel 1974.\nNavi della classe.\nKuha 7-14.\nConsegnati nel 1945\nKuha 15-18.\nConsegnati nel 1946"}
{"id": "4709583", "revid": "61925862", "url": "https://it.wikipedia.org/wiki?curid=4709583", "title": "Vivi e lascia morire (film)", "text": ""}
{"id": "4709584", "revid": "61925867", "url": "https://it.wikipedia.org/wiki?curid=4709584", "title": "007 - Vivi e lascia morire", "text": ""}
{"id": "4709587", "revid": "1505830", "url": "https://it.wikipedia.org/wiki?curid=4709587", "title": "\u00c9ditions Larousse", "text": "\u00c9ditions Larousse \u00e8 una casa editrice francese specializzata in dizionari. Fondata da Pierre Larousse, fu acquistata da Vivendi Universal nel 1998. Vivendi ebbe grosse perdite e la vendette nel 2002 a Lagard\u00e8re Group che soddisfece l'opinione pubblica in quanto la societ\u00e0 rimase in mani francesi, malgrado l'obiezione dei piccoli editori che lamentano un monopolio virtuale dell'editore nell'editoria francese.\nFu una filiale di Hachette Livre dal 2004.\nStoria.\nIl fondatore: Pierre Larousse.\nLa casa editrice Larousse, fondata nel 1852 decolla a met\u00e0 del XIX secolo. La sua storia \u00e8 legata a quella del suo fondatore, Pierre Larousse (1817-1875), che apr\u00ec con il suo compagno Pierre-Augustin Boyer (1821-1896), anche lui insegnante, una libreria con i loro nomi nel Quartiere Latino: la Maison Larousse &amp; Boyer. L'obiettivo di questi due repubblicani anticlericali era quello di scrivere libri di testo rinnovati per le scuole primarie e secondarie, come quelli proposti da Louis Hachette dal 1833.\nI due insegnanti borgognoni (Pierre Larousse ha pi\u00f9 un ruolo creativo e Augustin Boyer quello commerciale) affittano una piccola stanza in rue Pierre-Sarrazin 2 per poi stabilirsi nel 1856 in rue Saint-Andr\u00e9-des-Arts 4910.\nNel 1856, Pierre Larousse pubblic\u00f2 con l'aiuto di Fran\u00e7ois Pillon il \"Nouveau Dictionnaire de la langue fran\u00e7aise,\" antenato del \"Petit Larousse\", un'opera che fu condannata dalla Chiesa. Successivamente, per quasi venticinque anni, svilupp\u00f2 il \"Grand dictionnaire universel du XIX\" secolo (pubblicato dal 1866 al 1877) in 17 volumi (20.500 pagine). Nel frattempo, nel 1869, Pierre si separ\u00f2 da Boyer (le due famiglie si sarebbero riunite di nuovo nel 1889), affitt\u00f2 una tipografia in rue Notre-Dame-des-Champs. Mor\u00ec all'et\u00e0 di 57 anni, esausto dal lavoro. Sua moglie Suzanne cre\u00f2 la societ\u00e0 \"Vve P. Larousse et Cie\" con suo nipote, Jules Hollier-Larousse (1842-1909). La \"Revue encyclop\u00e9dique\" \u00e8 stata prodotta da Hollier-Larousse et Cie, a Parigi tra il 1891 e il 1899.\nDal momento che Pierre Larousse non aveva avuto figli, i continuatori della Librairie Larousse furono \u00c9mile e Georges Moreau, Paul Gillon e Claude Aug\u00e9; quest'ultimo era entrato nella casa editrice come assistente contabile."}
{"id": "4709588", "revid": "1573940", "url": "https://it.wikipedia.org/wiki?curid=4709588", "title": "Neomixis striatigula", "text": "Il jery golastriata (\"Neomixis striatigula\" ) \u00e8 un uccello della famiglia Cisticolidae, endemico del Madagascar.\nTassonomia.\nSono state descritte 3 sottospecie:"}
{"id": "4709589", "revid": "486946", "url": "https://it.wikipedia.org/wiki?curid=4709589", "title": "Proiettili dum-dum", "text": ""}
{"id": "4709591", "revid": "123010670", "url": "https://it.wikipedia.org/wiki?curid=4709591", "title": "Grand Larousse encyclop\u00e9dique", "text": "La Grand Larousse encyclop\u00e9dique en dix volumes (in italiano, \"Grande enciclopedia Larousse in dieci volumi\") \u00e8 un dizionario enciclopedico francese edito da Larousse tra il febbraio del 1960 e l'agosto 1964, con due ulteriori supplementi. \u00c8 sia un dizionario, che si focalizza sugli studi e la presentazione delle parole della lingua francese, sia una enciclopedia che copre tutti i rami del sapere.\nLa collaborazione con Rizzoli Editore.\nSin dal 1965 l'editore Larousse collabora con la Rizzoli per la redazione di opere enciclopediche. La prima e la pi\u00f9 importante di queste fu appunto l\"'Enciclopedia Rizzoli - Larousse\", che era una traduzione ampliata e riveduta del \"Grand Larousse encyclop\u00e9dique\". L'opera, composta da 20 volumi, ebbe molto successo all'epoca della sua pubblicazione (1966-70) e fu seguita da diversi aggiornamenti (1975, 1982, 1987, 1992, 1997, 2002).\nSulla scia dell'enciclopedia furono pubblicati la Storia Universale (2 voll. 1967), la Geografia (4 voll. 1971) il Piccolo Larousse per ragazzi (2 voll. 1974), l'Enciclopedia Metodica (1991) e altri volumi monografici su vari argomenti. Nel 1995 l'Enciclopedia fu ripubblicata in una veste nuova e nel 1996 usc\u00ec, tra le prime in Italia, in formato CD-ROM. Nel 2001 l'enciclopedia multimediale venne completamente rinnovata e comprendeva 6 CD per argomento e 2 CD di mediateca.\nLa versione online.\nNel maggio 2008, Larousse lanci\u00f2 anche una versione per Internet. Oltre ai contenuti verificati dell'edizione cartacea si \u00e8 aperta anche a contributi esterni. Al contrario del modello di Wikipedia, ogni articolo \u00e8 firmato da un singolo autore che rimane l'unico autorizzato a poter fare modifiche."}
{"id": "4709593", "revid": "1573940", "url": "https://it.wikipedia.org/wiki?curid=4709593", "title": "Neomixis", "text": "Neomixis \u00e8 un genere di uccelli passeriformi della famiglia Cisticolidae, endemico del Madagascar.\nTassonomia.\nComprende 3 specie:"}
{"id": "4709596", "revid": "1543377", "url": "https://it.wikipedia.org/wiki?curid=4709596", "title": "Sakai Tadatsugu", "text": "Fu uno dei pi\u00f9 favoriti e migliore dei guerrieri di Tokugawa Ieyasu nel tardo periodo Sengoku. Viene ricordato come uno dei quattro guardiani del clan Tokugawa (Shitenn\u014d-Tokugawa ) assieme a Honda Tadakatsu, Ii Naomasa, e Sakakibara Yasumasa.\nBiografia.\nTadatsugu nacque nel 1527, figlio di Sakai Tadachika, un vassallo del clan Matsudaira della provincia di Mikawa. Quando Tadatsugu raggiunse la maggiore et\u00e0 inizialmente serv\u00ec il padre di Tokugawa Ieyasu, Matsudaira Hirotada. Dopo il 1560, quando Ieyasu interruppe i suoi legami con il clan Imagawa, Tadatsugu ricevette il comando del castello di Yoshida nella parte orientale di Mikawa (l'attuale Toyohashi).\nIn quel periodo si racconta che Tadatsugu abbia ucciso un cinghiale con la sua katana, guadagnandosi il nome di Inokiri ( l'uccisore di cinghiali). La lama stessa era un'opera di Masazane della scuola Tegai di Nara e una collega del famoso Muramasa (o, secondo alcune fonti, un altro nome di Muramasa). Masazane fu anche creatore di Tonb\u014dgiri ( the Dragonfly Slayer) arma preferita di Honda Tadakatsu.\nNel 1572, durante la battaglia di Mikatagahara, Tadatsugu controll\u00f2 il fianco destro dei Tokugawa, e le sue truppe vennero pesantemente sconfitte dalle forze Takeda; quando Ieyasu e i suoi uomini si ritirarono nel castello di Hamamatsu, Tadatsugu fece rullare un grande tamburo accanto al portone rimasto aperto per trarre in inganno i samurai Takeda. \nDurante la battaglia di Nagashino condusse un attacco notturno di successo sempre contro i Takeda. Nel 1567, la maggior parte dei samurai dei vari daimy\u014d fedeli ai Tokugawa furono organizzati in due armate, ciascuna con un comandante separato. Tadatsugu fu posto sopra le forze di 18 vassalli e alla sua controparte, Ishikawa Kazumasa, fu dato il comando sulle forze di altri 13 daimy\u014d. Questo dimostra inequivocabilmente il livello di fiducia che Ieyasu aveva nei confronti di Tadatsugu.\nNel 1578, il figlio di Tadatsugu, Sakai Ietsugu (1564-1619), rilev\u00f2 il ruolo del padre come ciambellano del castello di Yoshida. Il kanji iniziale del nome di \"Ietsugu\" era un onore speciale conferito da Tokugawa Ieyasu, una ricompensa speciale per i vassalli importanti, che permetteva loro di usare uno dei kanji dal suo nome \"Nanori\".\nDurante la battaglia di Komaki e Nagakute, con successo respinse una mossa di Toyotomi Hideyoshi contro il castello di Kiyosu, che era stata guidata dal comandante dei Toyotomi Mori Nagayoshi. Nel 1590, durante la campagna di Odawara, Tadatsugu ricevette l'ordine di scortare Tokugawa Hidetada, figlio ed erede di Ieyasu, a Kyoto, dove serv\u00ec come ostaggio per dimostrare la fedelt\u00e0 di Ieyasu ai Toyotomi. Dopo la battaglia Hideyoshi ordin\u00f2 al clan Tokugawa di trasferirsi dalle loro propriet\u00e0 ancestrali alla regione di Kant\u014d. Tadatsugu si ritir\u00f2 ma suo figlio Ietsugu ricevette un feudo di 30.000 \"koku\" a Usui, nella provincia di Shim\u014dsa, e Tadasugu segu\u00ec il figlio.\nTadatsugu mor\u00ec a Kyoto nell'inverno del 1596. Dopo la morte di Tadatsugu, il clan Sakai continu\u00f2 a prosperare. Nel 1604, i suoi discendenti si trasferirono nel dominio di Takasaki (50.000 \"koku\") nella provincia di K\u014dzuke; nel 1616 si trasferirono nel dominio Takata (100.000 \"koku\") nella provincia di Echigo; nel 1619 furono trasferiti nel dominio Matsushiro nella provincia di Shinano; e poi, dal 1622 al 1868, furono sistemati nel dominio di Tsurugaoka (120.000 \"koku\") nella provincia di Dewa. L'ultimo capo del clan Sakai fu nobilitato come \"conte\" dopo il rinnovamento Meiji.\nGenealogia del clan Sakai.\nIl clan Sakai si origin\u00f2 nel quattordicesimo secolo nella provincia di Mikawa, da Minamoto Arichika. Egli aveva due figi: uno di loro, Yasuchika, prese poi il nome di Matsudaira; il pi\u00f9 giovane, Chikauji, prese poi il nome di Sakai. \nSakai Hirochika, figlio di Chikauji, ebbe a sua volta due figli, ed i loro discendenti diedero vita alle due branche principali del clan Sakai. Tadatsugu divenne erede della branca principale clan."}
{"id": "4709610", "revid": "767487", "url": "https://it.wikipedia.org/wiki?curid=4709610", "title": "The Finish", "text": "The Finish \u00e8 un cortometraggio muto del 1917 diretto da Lawrence C. Windom e prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA il 4 maggio 1917."}
{"id": "4709614", "revid": "709565", "url": "https://it.wikipedia.org/wiki?curid=4709614", "title": "Maurizio Delvecchio", "text": "Biografia.\nMaurizio Delvecchio nasce a Basilea Svizzera nel 1962 da una famiglia italiana. Sin da giovane \u00e8 attratto dal disegno e dell'arte. Rientrato in Italia, con i genitori, si diploma al Liceo Artistico di Ravenna. In questo periodo inizia a dipingre e a fere le prime mostre.\nNel 1985 si diploma presso l'Accademia di Belle Arti di Ravenna. Consegue il 1\u00ba premio del mensile \"Arte\" Giorgio Mondadori, nel 1998. Nel 2011 partecipa alla 54 Biennale di Venezia, Padiglione Italia.\nVive e lavora a Cesenatico.\nAttivit\u00e0.\nLe sue opere ritraggono figure femminili con sfondi particolari, oltre a paesaggi urbani e nature morte floreali. \nMaurizio Delvecchio si esprime con le tecniche dell'olio, oltre che con l'acquarello e le matite."}
{"id": "4709615", "revid": "767487", "url": "https://it.wikipedia.org/wiki?curid=4709615", "title": "The Ham What Was", "text": "The Ham What Was \u00e8 un cortometraggio muto del 1917 diretto da Richard Foster Baker e prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company (come Black Cat).\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA il 3 maggio 1917."}
{"id": "4709623", "revid": "71433", "url": "https://it.wikipedia.org/wiki?curid=4709623", "title": "Austenland", "text": ""}
{"id": "4709635", "revid": "1632387", "url": "https://it.wikipedia.org/wiki?curid=4709635", "title": "Luigi Nava", "text": "Partecip\u00f2 alle imprese coloniali italiane nel Corno d'Africa culminate nella Battaglia di Adua, dove fu ferito e preso prigioniero dagli abissini. Divenuto Tenente generale, all'atto della mobilitazione generale del 1915 fu nominato comandante della 4\u00aa Armata, per essere destituito dal comando quattro mesi dopo l'entrata in guerra dell'Italia.\nBiografia.\nNacque a Torino il 13 giugno 1851, figlio di Giacomo Antonio e di Elisabetta Salino, entrando alla Regia Accademia Militare di Artiglieria e Genio di Torino il 22 settembre 1867, per uscirne con il grado di sottotenente dello Stato maggiore dell'artiglieria nel luglio 1870. Venne promosso tenente il 25 luglio 1872 e prest\u00f2 servizio nel 3\u00ba Reggimento artiglieria da campagna, dove divent\u00f2 aiutante maggiore in 2\u00aa. Nel 1874 inizi\u00f2 a frequentare la Scuola di guerra di Torino, per gli incarichi di Stato maggiore, da dove usc\u00ec nel 1877. Promosso capitano nell'agosto 1878, transit\u00f2 nel Corpo di Stato maggiore e prest\u00f2 servizio prima nella Divisione di Alessandria e quindi nel comando del III Corpo d'armata. Divenne maggiore nell'ottobre 1885, prestando servizio come comandante di battaglione nel 4\u00ba Reggimento di fanteria \"Piemonte\".\nLe campagne d'Africa.\nDopo la battaglia di Dogali, combattuta il 26 gennaio 1887, che termin\u00f2 con la sconfitta italiana, il nuovo capo del governo Francesco Crispi, decise di continuare le ostilit\u00e0 inviando un corpo di spedizione di 20.000 uomini, di cui egli divenne addetto al comando del corpo speciale, quale Capo di stato maggiore delle truppe d'Africa. A partire dall'ottobre dello stesso anno partecip\u00f2 ad alcune operazioni belliche nell'ambito della prima guerra d\u2019Africa, tra cui la rioccupazione del forte di Saati, come comandante del battaglione bersaglieri appartenente al 1\u00ba Reggimento \"Cacciatori d'Africa\".\nTorn\u00f2 in Italia nel maggio 1888 per prestare servizio dapprima presso il XII, e poi presso il IX Corpo d'armata. Nel novembre 1889 fu promosso tenente colonnello, prestando servizio come Capo di stato maggiore della Divisione di Milano.\nNel maggio 1890 ritorn\u00f2 in Eritrea come tenente colonnello di stato maggiore, agli ordini del generale Alessandro Asinari di San Marzano, partecipando alla campagna del 1890-91 quale ufficiale addetto al governatore. Rientr\u00f2 in Italia nell'aprile 1892 per essere promosso colonnello il 23 novembre 1893. Nel gennaio 1894 divenne comandante del 40\u00ba Reggimento di fanteria \"Bologna\", allora di stanza a Milano. Ritorn\u00f2 in Eritrea in tempo per partecipare alla guerra di Abissinia assegnato, come comandante del 5\u00ba Reggimento fanteria d'Africa, alla III Brigata del generale Giuseppe Ellena. Raggiunse il teatro di operazioni il 12 gennaio 1896, in tempo per prendere parte alla battaglia di Adua, dove cerc\u00f2 invano di sbarrare la strada all'avanzata avversaria con una Compagnia di alpini e il 16\u00ba Battaglione del 5\u00ba Reggimento fanteria. Ferito da un colpo di lancia venne fatto prigioniero da Ras Mangasci\u00e0, che prima di rilasciarlo gli riserv\u00f2 un trattamento di favore. Per la sua azione ad Adua ottenne la Croce di Cavaliere dell'Ordine militare di Savoia.\nNel dicembre 1897 divenne Aiutante di campo onorario di S.M. Re Umberto I. Terminato il periodo al servizio del Re, torn\u00f2 presso lo Stato maggiore, prestando servizio per tre anni come addetto militare all'Ambasciata italiana di Vienna. Il 19 aprile 1900 fu elevato al rango di maggiore generale, per assumere quindi, dopo un mese, il comando della Brigata \"Acqui\", che mantenne fino al settembre 1906. Assunse poi il comando della Scuola militare di Modena, e il 10 aprile 1907 fu elevato al rango di tenente generale. Nel biennio 1909-10 ebbe il comando della 15\u00aa Divisione a Firenze, e dal 30 settembre 1910, dell'XI Corpo d'armata a Bari. Dal 17 dicembre 1911 al 1\u00ba ottobre 1914 fu comandante del VI Corpo d'armata a Bologna, e il 30 agosto ricevette la designazione di eventuale comandante d'armata in caso di guerra, forte della stima di Giovanni Giolitti.\nLa prima guerra mondiale.\nCon l'entrata in guerra del Regno d'Italia, il 24 maggio 1915, assunse il comando della 4\u00aa Armata, avente Quartier generale a Vittorio Veneto, che schierava le proprie forze dal Passo Cereda al Monte Peralba (sorgenti del Piave) su un fronte di circa 75\u00a0km. Essa, negli intenti del generale Luigi Cadorna, comandante supremo del Regio Esercito, doveva passare all'offensiva generale iniziando con l'espugnazione dei forti di Sexten, Landro e Valparola, dando all'azione spiccato carattere di vigore. Il primo obbiettivo delle operazioni doveva esser quello di impadronirsi alla destra del nodo di Toblach e alla sinistra dei colli circostanti al gruppo montuoso del Sella.\nLa sua armata non riusc\u00ec a realizzare le aspettative, ed egli si segnal\u00f2, anzi, come il pi\u00f9 attendista dei comandanti d'armata italiani. Alla fine del giugno 1915 chiese l'esonero del sottoposto generale Pietro Marini, la cui colpa era di aver occupato imprudentemente la selletta del Sasso di Stria e Cadorna, che non condivideva la stima di cui il suo sottoposto era pressoch\u00e9 unanimemente accreditato, accett\u00f2 la richiesta. Tuttavia il 25 settembre dello stesso anno Cadorna esoner\u00f2 anche lui, sostituendolo con il generale Mario Nicolis di Robilant.\nLa motivazione ufficiale fu che: \"nei primi quindici giorni di operazioni non ha agito con prontezza ed energia, sfruttando la sua superiorit\u00e0 di forze, e ha esercitato il comando con insufficiente decisione\". Nel 1916 gli fu affidata la Presidenza della Commissione sanitaria centrale, che mantenne fino al febbraio 1917. Dal 1 marzo dello stesso anno fu collocato in posizione di servizio ausiliario. Nell'aprile 1918 chiese, invano, al nuovo comandante supremo dell'esercito, generale Armando Diaz, di essere riammesso al comando di un'unit\u00e0 mobilitata. La cosa si rivel\u00f2, per\u00f2, quasi impossibile visto l'incarico precedentemente svolto, e la mancanza di comandi d'armata disponibili a fronte dell'abbondanza di aspiranti a guidarle.\nLe memorie scritte nel dopoguerra.\nNel giugno 1919 lasci\u00f2 il servizio attivo, transitando nella riserva e dedicandosi alla stesura di due volumi di memorie, cui affid\u00f2 la difesa del proprio operato, in particolare contro le accuse mossegli dal generale Luigi Capello, che gli imputava l'eccessivo ritardo nelle operazioni d'attacco della 4\u00aa armata e di non aver occupato la conca di Cortina d'Ampezzo prima del 13\u00ba giorno di guerra. Alle accuse egli rispose argomentando il ritardo e l'insufficienza numerica del parco d'artiglieria d'assedio che gli era stato messo a disposizione, senza il quale era \"criminosamente velleitario\" affrontare le opere permanenti e le difese campali approntate dagli austriaci in Cadore e nell'Ampezzano.\nI due volumi, come altri scritti polemici di generali esonerati durante la prima guerra mondiale, non ebbero molta diffusione. Il 2 giugno 1921 fu definitivamente collocato a riposo per anzianit\u00e0 di servizio e iscritto nei ruoli della riserva, dove nel novembre 1924 gli giunse la nomina a generale d'armata, con anzianit\u00e0 dal 1\u00ba febbraio dell'anno precedente. Due anni dopo riusc\u00ec ad avere anche la parziale revisione del suo provvedimento di esonero, che gli riconosceva il servizio attivo dal 1\u00ba marzo 1917 all'11 giugno 1919. Si spense ad Alessandria il 9 luglio 1928."}
{"id": "4709638", "revid": "298229", "url": "https://it.wikipedia.org/wiki?curid=4709638", "title": "Premier Division 2013-2014 (Gibilterra)", "text": "La Premier Division 2013-2014 \u00e8 stata la 115\u00aa edizione della massima serie del campionato di Gibilterra di calcio. La stagione \u00e8 iniziata il 7 ottobre 2013 e si \u00e8 conclusa il 7 maggio 2014. Il Lincoln ha vinto il torneo per la diciannovesima volta nella sua storia.\nNovit\u00e0.\nQuesta \u00e8 stata la prima stagione di Gibilterra come membro della UEFA. Gibilterra ha un posto nella UEFA Champions League 2014-2015, qualora il club qualificato abbia la licenza UEFA, e un posto nella UEFA Europa League 2014-2015 per la vincitrice della Rock Cup.\nSquadre partecipanti.\nDopo la stagione 2012-2013 nessuna squadra \u00e8 retrocessa causa l'ampliamento del numero delle squadre del campionato. College Cosmos e Gibraltar Phoenix sono state promosse dalla Second Division."}
{"id": "4709640", "revid": "819238", "url": "https://it.wikipedia.org/wiki?curid=4709640", "title": "Ferrovia Avenza-Carrara", "text": "La ferrovia Avenza-Carrara era una breve linea ferroviaria che collegava il centro di Carrara con la localit\u00e0 di Avenza, ricadente nel medesimo Comune, sulla quale era ed \u00e8 ancora presente una stazione della ferrovia Genova-Pisa. Aperta all'esercizio nel 1866, la linea costitu\u00ec in seguito un elemento della ferrovia Marmifera di Carrara; dalla riapertura dopo la seconda guerra mondiale nel 1945 rimase in esercizio per il traffico merci fino alla chiusura totale al traffico nel 1969. La definitiva soppressione fu sancita dal decreto del presidente della Repubblica n. 1459 del 28 dicembre 1970.\nStoria.\nI lavori di costruzione della linea iniziarono il 17 luglio 1863 a seguito della legge 27 ottobre 1860, appena circa un anno dopo l'inaugurazione della stazione di Avenza.\nVenne ufficialmente inaugurata e aperta al traffico passeggeri e merci il 10 settembre 1866, a cura della Societ\u00e0 per le strade ferrate romane. Tre anni dopo la linea venne ceduta alla Societ\u00e0 per le Ferrovie dell'Alta Italia a causa di problemi economici da parte di SFR.\nNel 1876 la stazione di Carrara San Martino divenne di diramazione, grazie all'inaugurazione di primi due tronchi della ferrovia Marmifera che si dirigeva verso le cave di marmo di Colonnata, che sfruttava il preesistente collegamento per trasferire le merci fino alla stazione di Avenza e, da qui, verso il porto di Carrara. I treni della ferrovia Marmifera viaggiavano sulla breve linea grazie ad una convenzione stipulata tra la \"Societ\u00e0 Ferrovia Marmifera Privata di Carrara\" e le Strade Ferrate d'Alta Italia, gestore della ferrovia. Quattro anni dopo l'apertura della Marmifera, l'Ingegner Bologna, direttore di FMC, avanz\u00f2 la proposta di passare la linea sotto la gestione privata di quest'ultima a causa, a suo parere, della mala gestione di SFAI.\nCon le convenzioni ferroviarie del 1885 la linea venne ceduta alla Rete Mediterranea per poi passare, nel 1905, alle neo costituite Ferrovie dello Stato; la convenzione venne poi riadattata per FS. Nel 1918 si ipotizzava il raddoppio della linea in quanto non era caratterizzata da forti pendenze o limitata da opere d'arte.\nLa linea fu interessata nella tratta dei ponti di Anderlino a due arcate da un bombardamento nel 1945 che distrusse quest'ultimo. A seguito di quest'evento i ponti furono ricostruiti, ma il traffico viaggiatori non venne pi\u00f9 riattivato e la linea rimase attiva per il solo traffico merci fino al 29 febbraio 1969, data in cui la ferrovia venne chiusa al traffico.\nLa soppressione ufficiale fu sancita dal decreto del presidente della Repubblica n. 1459 del 28 dicembre 1970, rafforzata dalla \"Relazione annuale\" delle FS nel 1971.\nCaratteristiche.\nLa linea, esercita in DU dagli anni cinquanta, era lunga , a binario unico a scartamento ordinario di elettrificato in corrente alternata trifase non convertito in corrente continua. Contava complessivamente:\nParticolare della progressiva chilometrica era che l'origine (ossia il chilometro 0+000) era posto nella stazione di Firenze Santa Maria Novella, di conseguenza la progressiva chilometrica dell'origine vero e proprio della linea non era segnato come 0+000 da Avenza, ma 172+325,45 da Firenze, segnata anche come 147+226,05 da Pisa Centrale nella planimetria del 1\u00ba gennaio 1894 della stazione di Avenza.\nPercorso.\nLa linea si diramava dal lato ovest rispetto al fabbricato viaggiatori della stazione di Avenza, poi denominata Carrara-Avenza e, affrontata una curva in rilevato e, scavalcata l'Aurelia con i \"ponti di Anderlino\", puntava verso il centro della citt\u00e0 dei marmi.\nIl capolinea era ubicato presso la coeva stazione di Carrara San Martino, cos\u00ec chiamata dal 1939 per l'impegno profuso in tal senso dal generale carrarese Domenico Cucchiari, combattente risorgimentale che si era distinto nella battaglia di San Martino.\nTraffico.\nSe fu il traffico merci a caratterizzare la linea, grazie soprattutto al collegamento della ferrovia Marmifera e allo scalo di San Martino che di per s\u00e9 fungeva da collettore per alcune industrie lapidee, ad esso si somm\u00f2 anche, nei primi tempi di esercizio, il traffico passeggeri. Quest'ultimo nel 1933 prevedeva 4 coppie di treni misti FS che impiegavano 18 minuti a collegare le due localit\u00e0.\nNel 1942 sulla linea risultava circolare un treno misto di terza classe al giorno mentre dalla riapertura della linea nel 1945 alla sua chiusura nel 1969 il traffico viaggiatori venne interrotto, rimanendo solo quello merci relativo alla Marmifera ed FS."}
{"id": "4709641", "revid": "767487", "url": "https://it.wikipedia.org/wiki?curid=4709641", "title": "Sundaying in Fairview", "text": "Sundaying in Fairview \u00e8 un cortometraggio muto del 1917 diretto da Lawrence C. Windom e prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company (come Black Cat).\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA il 1\u00ba maggio 1917."}
{"id": "4709642", "revid": "640277", "url": "https://it.wikipedia.org/wiki?curid=4709642", "title": "Earth Similarity Index", "text": "L\u2019Earth Similarity Index (in italiano \"Indice di similarit\u00e0 terrestre\"), noto anche con la sigla \u00abESI\u00bb e chiamato anche \u00abeasy scale\u00bb (\u00abscala semplice\u00bb), \u00e8 una misura di quanto un pianeta sia fisicamente simile alla Terra.\nLa scala varia da un valore minimo di 0 fino ad un massimo di 1, che \u00e8 anche il valore associato alla Terra. Originariamente era stato progettato per i pianeti, tuttavia \u00e8 utilizzabile anche su altri corpi celesti come ad esempio i satelliti naturali. L'ESI \u00e8 una funzione che tiene conto dei fattori raggio, densit\u00e0, velocit\u00e0 di fuga e temperatura dell'oggetto in questione; in alcuni casi questi parametri sono delle stime, essendo difficile calcolarli con esattezza soprattutto per i corpi celesti pi\u00f9 lontani. A loro volta questi parametri dipendono da altri fattori: per esempio la temperatura \u00e8 influenzata dall'irradiazione, dall'effetto serra e altri.\nUn pianeta con un ESI elevato (cio\u00e8 nell'intervallo 0.8-1.0) dovr\u00e0 essere di tipo roccioso. L'ESI non \u00e8 tuttavia un indice di abitabilit\u00e0 di un pianeta anche se i due sono strettamente collegati, dato che pi\u00f9 un parametro \u00e8 simile a quello terrestre spesso anche l'abitabilit\u00e0 di quel pianeta sar\u00e0 elevata; infatti entrambi partono dalla temperatura come parametro base per calcolare il loro valore.\nSecondo questa scala, nel Sistema Solare non ci sono altri pianeti o satelliti che superano il valore 0.8 di similitudine con la Terra. Marte \u00e8 quello che si avvicina di pi\u00f9 con 0.799. D'altra parte sono stati riscontrati pianeti extrasolari che superano quel valore. Al 2022 il pianeta con l'ESI pi\u00f9 elevato \u00e8 Teegarden b, con un valore di 0.95. \nFormula.\nIl valore ESI \u00e8 definito dalla seguente relazione:\nformula_1\ndove formula_2 \u00e8 una delle propriet\u00e0 del pianeta (temperatura per esempio), formula_3 \u00e8 il corrispondente valore terrestre di un parametro preso in considerazione, formula_4 riguarda il peso che ha la variabile nella relazione; pi\u00f9 una variabile \u00e8 importante, pi\u00f9 questo valore sar\u00e0 elevato e formula_5 \u00e8 il numero totale delle propriet\u00e0 prese in considerazione.\nIl valore ESI si pu\u00f2 a sua volta dividere in due gruppi:\nEsopianeti confermati con gli ESI pi\u00f9 alti.\nI pianeti extrasolari occupano la maggior parte della lista dei pianeti con un ESI elevato. Tuttavia \u00e8 doveroso tenere conto che i metodi di individuazione dei pianeti extrasolari non possono essere precisi e di conseguenza i parametri che vengono dedotti potrebbero non rappresentare la realt\u00e0. Per esempio con il metodo dei transiti, uno dei pi\u00f9 usati, si ha una certezza importante per quanto riguarda la misura del raggio, ma non altrettanto per la densit\u00e0. Al contrario con il metodo della velocit\u00e0 radiale l'errore relativo al calcolo della massa \u00e8 limitato, ma non quello per la misura del raggio. Molti dei pianeti osservati con diversi metodi hanno un ESI elevato.\nLa seguente tabella comprende i pianeti confermati con un ESI simile o superiore a quello di Marte (0,799). In tale lista sono presenti anche quelli situati in una zona abitabile \"ottimistica\" e con massa compresa tra 5 e 10 volte quella della Terra o un raggio compreso tra 1,5 e 2,5 R\u2295.\nCorpi del sistema solare.\nIl valore ESI pu\u00f2 essere applicato, oltre ai pianeti, ad altri oggetti, come i satelliti naturali, pianeti nani, asteroidi.\nESI di corpi del sistema solare in confronto:"}
{"id": "4709645", "revid": "306856", "url": "https://it.wikipedia.org/wiki?curid=4709645", "title": "Longwood (Irlanda)", "text": "Longwood (in irlandese: \"Maigh Dearmha\u00ed\") \u00e8 un villaggio nella contea di Meath, in Irlanda."}
{"id": "4709647", "revid": "729019", "url": "https://it.wikipedia.org/wiki?curid=4709647", "title": "Castel Rundegg", "text": "Castel Rundegg (in tedesco \"Schloss Rundegg\") \u00e8 un castello che si trova a Maia Alta nel comune di Merano.\nIl suo nucleo originario risale al XIV secolo, quando era costituito da una semplice casatorre.\nNel XVII secolo fu soggetto a una estesa ristrutturazione che lo trasform\u00f2 da spartano edificio medievale in residenza patrizia. La torre fu coperta da un tetto e l'edificio principale fu esteso aggiungendo torrette laterali, giardini e un muro merlato esterno che racchiudeva la propriet\u00e0.\nNel 1978 fu trasformato in un hotel di lusso con una delle prime beauty farm d'Italia. L'albergo \u00e8 tuttora in attivit\u00e0 e spesso vengono organizzati nel castello anche concerti e altri eventi culturali."}
{"id": "4709662", "revid": "481666", "url": "https://it.wikipedia.org/wiki?curid=4709662", "title": "Rodney LaRocque", "text": ""}
{"id": "4709666", "revid": "71433", "url": "https://it.wikipedia.org/wiki?curid=4709666", "title": "The Family Tree (film)", "text": ""}
{"id": "4709667", "revid": "438678", "url": "https://it.wikipedia.org/wiki?curid=4709667", "title": "Dizionari", "text": ""}
{"id": "4709668", "revid": "71433", "url": "https://it.wikipedia.org/wiki?curid=4709668", "title": "Brittany Robertson", "text": ""}
{"id": "4709669", "revid": "110157", "url": "https://it.wikipedia.org/wiki?curid=4709669", "title": "Sfingomielina fosfodiesterasi", "text": "La sfingomielina fosfodiesterasi \u00e8 un enzima idrolasi che \u00e8 coinvolto nelle reazioni del metabolismo degli sfingolipidi.\nLa sfingomielina fosfodiesterasi appartiene alla famiglia delle DNasi I ed \u00e8 responsabile della rottura della sfingomielina in fosfocolina e ceramide. L'attivazione della sfingomielina fosfodiesterasi \u00e8 stata suggerita come una via importante per la produzione di ceramide in risposta a stress cellulari. \nCatalizza la reazione:"}
{"id": "4709670", "revid": "729019", "url": "https://it.wikipedia.org/wiki?curid=4709670", "title": "Castel Reichenbach", "text": "Castel Reichenbach (in tedesco \"Ansitz Reichenbach\") \u00e8 un castello che si trova a Maia Alta nel comune di Merano.\nLa nascita del castello si pu\u00f2 datare tra la fine del XIII e l'inizio del XIV secolo.\nNel 1429 fu di propriet\u00e0 dello svevo Jakob von Reichenbach da cui il castello prese il nome. In seguito fu residenza dei von Knillenberg, la cui ultima discendente Anna lo port\u00f2 in dote al marito Peter von S\u00f6lder.\nNel 1854 il castello fu acquistato dal famoso medico Franz Tappeiner, noto per essere stato un forte sostenitore delle propriet\u00e0 curative del clima di Merano e aver iniziato la costruzione della passeggiata che oggi porta il suo nome. Tappeiner vi visse fino alla morte nel 1902. Nel 1903 Reichenbach fu rimaneggiato, su progetto degli architetti locali Josef Musch e Carl Lun, in stile storicista improntato a un regionalismo estetico.\nNel 1860 la contessa Esterh\u00e1zy avvi\u00f2 un'opera di restauro a cui dobbiamo il suo aspetto attuale.\nOggi il castello \u00e8 di propriet\u00e0 del monastero cistercense di Stams e non \u00e8 visitabile."}
{"id": "4709671", "revid": "28592", "url": "https://it.wikipedia.org/wiki?curid=4709671", "title": "Jurij Alschitz", "text": ""}
{"id": "4709672", "revid": "729019", "url": "https://it.wikipedia.org/wiki?curid=4709672", "title": "\u0160koda 10 cm Vz. 1914/1919", "text": "Lo \u0160koda 10\u00a0cm vz. 1914/1919 o \u0160koda houfnice vz 14/19 era un obice/cannone campale prodotto dalla \u0160koda subito dopo la Grande Guerra, ottenuto modernizzando ed allungando la canna dall'obice austro-ungarico \u0160koda 10 cm Vz. 1914. Il pezzo ebbe un buon successo commerciale, diventando la bocca da fuoco campale media pi\u00f9 diffusa nell'Europa centrale.\nStoria.\nQuando, dopo la prima guerra mondiale, la \u0160koda riprese la produzione per l'esercito cecoslovacco, il \"vz. 1914\" fu il primo pezzo a rientrare in produzione. L'industria di Plze\u0148 colse l'occasione per modernizzare il pezzo: la principale miglioria fu la modifica della canna, che fu portata da 19 a 24 calibri, che trasform\u00f2 di fatto l'obice in un cannone. Questo accorgimento, oltre all'introduzione di nuovo munizionamento, aumentarono sensibilmente le prestazioni dell'arma soprattutto in termini di gittata. La nuova arma, denominata \"\u0160koda houfnice vz 14/19\", ebbe notevole successo e fu prodotta fino al 1939 in alcune migliaia di esemplari. Essa divent\u00f2 il pezzo da campagna standard dell'esercito cecoslovacco, mentre fu venduto a Ungheria, Polonia (con la denominazione \"Haubica\" wz. 1914/19) e Regno di Jugoslavia (M. 1914/19), diventando uno dei pezzi pi\u00f9 diffusi nelle armate dell'Europa centrale. Venne acquisito anche dalla Grecia, mentre il Regno d'Italia, che possedeva migliaia di 100/17 Mod. 14 di preda bellica, speriment\u00f2 la sostituzione della canna con quella del \"vz. 14/19\", che tuttavia venne ritenuta economicamente non conveniente.\nCon l'occupazione della Cecoslovacchia questi pezzi furono requisiti dalla Wehrmacht e, ridenominati 10\u00a0cm leFH 14/19(t) vennero estesamente impiegati nella campagna di Francia del maggio-giugno 1940 e nelle fasi iniziali dell'invasione dell'Unione Sovietica, nel 1941. Successivamente venne gradualmente ritirato dalla prima linea e relegato alle postazioni fisse del vallo Atlantico, dove fu impiegato fino alla fine della guerra. Ai pezzi cecoslovacchi si erano intanto aggiunti, dopo l'occupazione della Polonia, invasione della Jugoslavia e della Grecia, i pezzi requisiti ai rispettivi eserciti e ridenominati rispettivamente 10\u00a0cm leFH 318(g), 10\u00a0cm leFH 14/19(p) e 10\u00a0cm leFH 316(j).\nCon l'entrata in guerra dell'Italia nel 1940, i tedeschi cedettero al Regio Esercito una parte dei pezzi, che vennero impiegati soprattutto dal CSIR sul fronte russo. Presso gli italiani il pezzo fu denominato obice da 100/22 17 Mod. 14/19.\nTecnica.\nLa bocca da fuoco e l'affustino sono gli stessi del Mod. 14 da campagna. La bocca da fuoco era su un corpo (canna) in acciaio, dotato di 3 cerchiature con guide a zampa per lo scorrimento sulle lisce, supportate direttamente dalla culla. Questa conteneva il freno di sparo idro-pneumatico a manicotto rotante con recuperatore a molla. Le lisce erano protette da polvere ed altro sporco con strisce di lamiera avviate alle cerchiature. Il meccanismo di chiusura era dato da un otturatore a cuneo a scorrimento orizzontale, con manovra rapida semiautomatica che garantiva la chiusura grazie al bossolo in ottone della carica di lancio.\nL'affusto era a coda unica, aperta al centro per permettere il rinculo con alti angolo di tiro; sulla testata d'affusto era fissata una piastra su cui era incernierato l'affustino. L'affusto era collegato alla sala che portava ruote di legno a 12 razze, da 1\u00a0300\u00a0mm di diametro. Queste negli anni trenta vennero sostituite su alcuni pezzi da ruote metalliche con semipneumatici; anche alcuni esemplari del Regio Esercito italiano, adattati per il traino motorizzato, montavano ruote semipneumatiche in elektron. Sull'affusto erano fissati lo scudo, i seggiolini di tiro, il vomere e l'occhione per il traino. Lo scudo, costituito da un elemento inferiore e due elementi incernierati superiormente, era munito di una finestra ed una feritoria di tiro protette da portelli per i sistemi di puntamento; anteriormente ad esso erano fissati ai lati del cannone due sedili per serventi. L'affustino supportava le orecchioniere a cui era collegata la culla per mezzo di due fiancate verticali in lamiera. Inoltre all'affustino erano applicati due bracci a forcella per il supporto degli equilibratori della culla. La culla sosteneva la bocca da fuoco durante il movimento di rinculo e di ritorno. I due orecchioni su cui era imperniato l'affustino erano solidali alla culla e regolati dal congegno di elevazione a ruota dentata.\nAll'orecchione destro era applicato il congegno di regolazione del rinculo, che automaticamente variava la lunghezza del rinculo in funzione dell'inclinazione della bocca da fuoco. Il congegno di rinculo regolabile permetteva settori verticali di tiro molto ampi, sebbene l'affusto fosse a coda unica. Il puntamento era a tamburo con cannocchiale panoramico. Il munizionamento era del tipo a cartoccio bossolo, con proietto separato dalla carica di lancio, che era contenuta in un bossolo di ottone."}
{"id": "4709673", "revid": "1305772", "url": "https://it.wikipedia.org/wiki?curid=4709673", "title": "Tinakenk\u00e4tytt\u00f6 (singolo)", "text": "Tinakenk\u00e4tytt\u00f6 (finlandese: \"La ragazza dalle scarpe di stagno\") \u00e8 un singolo della cantante finlandese Kaija Koo.\nIl singolo \u00e8 entrato nelle classifiche dei singoli pi\u00f9 venduti verso la fine del 1999 e ha raggiunto la decima posizione.\nUn video musicale \u00e8 stato girato per il singolo.\nCover.\nUna cover \u00e8 stata registrata dal rapper Cheek per la compilation \"Vain el\u00e4m\u00e4\u00e4\".\nIl singolo \u00e8 entrato nelle classifiche e ha raggiunto la seconda posizione nella classifica dei singoli pi\u00f9 scaricati e la quarta posizione in quella dei singoli pi\u00f9 venduti."}
{"id": "4709674", "revid": "28592", "url": "https://it.wikipedia.org/wiki?curid=4709674", "title": "Primo ministro della Bulgaria", "text": ""}
{"id": "4709675", "revid": "1543377", "url": "https://it.wikipedia.org/wiki?curid=4709675", "title": "Makaton", "text": "Il Makaton \u00e8 un linguaggio progettato per fornire un mezzo di comunicazione alle persone che non possono comunicare in modo efficiente parlando. Il linguaggio Makaton \u00e8 efficacemente utilizzato con individui che hanno disturbi cognitivi, autismo, sindrome di Down, disturbo specifico del linguaggio, compromissione multisensoriale e disturbi neurologici acquisiti che hanno influenzato negativamente la capacit\u00e0 di comunicare, compresi i pazienti con ictus.\nIl nome \"Makaton\" deriva dai nomi di tre persone: Margaret Walker, logopedista e ricercatrice che ha progettato il Makaton, e due visitatori degli ospedali psichiatrici, di nome Katharine Johnston e Tony Cornforth, che hanno assistito l'Associazione Reale per le persone sorde.\nIl Programma di Lingua Makaton utilizza un approccio multimodale per insegnare lingua e l'alfabetizzazione, attraverso una combinazione di parole, i segni, e simboli grafici utilizzati in concomitanza o soltanto con il parlato con i segni, o soltanto con il parlato con simboli grafici, in funzione delle esigenze dell'individuo da seguire. Si tratta di un vocabolario di circa 450 concetti che vengono insegnati in un ordine specifico (ci sono 8 diversi stadi). Ad esempio, la fase 1 prevede l'insegnamento di vocaboli per i bisogni immediati, come \"mangiare\" e \"bere\". Fasi successive contengono vocaboli pi\u00f9 complessi e astratti come il tempo e le emozioni. Una volta che la comunicazione di base \u00e8 stata stabilita, lo studente pu\u00f2 progredire nell'uso del linguaggio. Inoltre, anche se il programma \u00e8 organizzato in pi\u00f9 fasi, pu\u00f2 essere modificato e adattato alle esigenze individuali."}
{"id": "4709677", "revid": "28592", "url": "https://it.wikipedia.org/wiki?curid=4709677", "title": "Vorob'\u00ebvy Gory (metropolitana di Mosca)", "text": ""}
{"id": "4709678", "revid": "28592", "url": "https://it.wikipedia.org/wiki?curid=4709678", "title": "Vorob'\u00ebvy gory", "text": ""}
{"id": "4709679", "revid": "28592", "url": "https://it.wikipedia.org/wiki?curid=4709679", "title": "Preobra\u017eenskaja Plo\u0161\u010dad'", "text": ""}
{"id": "4709680", "revid": "61927368", "url": "https://it.wikipedia.org/wiki?curid=4709680", "title": "Religione politica", "text": ""}
{"id": "4709681", "revid": "61927381", "url": "https://it.wikipedia.org/wiki?curid=4709681", "title": "Religione civica", "text": ""}
{"id": "4709682", "revid": "61927387", "url": "https://it.wikipedia.org/wiki?curid=4709682", "title": "Religione secolare", "text": ""}
{"id": "4709686", "revid": "1480390", "url": "https://it.wikipedia.org/wiki?curid=4709686", "title": "Casa delle Chimere", "text": "La Casa delle Chimere (, \"Budynok z khymeramy\"; , \"Dom s khimerami\") conosciuta anche come Casa Gorodeckij dal nome del suo progettista, \u00e8 un edificio in stile liberty di Kiev in Ucraina.\nStoria.\nL'edificio venne eretto tra il 1901 e il 1902 secondo il progetto dell'architetto Vladislav Vladislavovi\u010d Gorodeckij.\nDurante il dominio sovietico fu sede di un policlinico ufficiale del Partito Comunista.\nSituata nei pressi degli uffici presidenziali in via Bankova, divenne nel 2005 la sede del Presidente della Repubblica. La facciata frontale \u00e8 oggi posta su una strada pedonalizzata.\nDescrizione.\nL'edificio deve il suo nome popolare alle decorazioni ornamentali raffiguranti animali esotici e scene di caccia, scolpiti dall'italiano Elia Sala su incarico di Gorodeckij, appassionato cacciatore. Il nome non \u00e8 dovuto al mito della Chimera, ma a quel particolare stile architettonico inventato da Gorodeckij noto appunto come \"stile chimera\" in cui figure di animali sono applicati come elementi decorativi di un edificio."}
{"id": "4709687", "revid": "124665304", "url": "https://it.wikipedia.org/wiki?curid=4709687", "title": "Jazzin' the Blues", "text": "Jazzin' the Blues \u00e8 il diciannovesimo album di Edgar Winter, pubblicato dall'etichetta SPV Records nell'agosto del 2004 e prodotto da Edgar Winter.\nIn questo disco Edgar Winter rif\u00e0 suoi vecchi e pi\u00f9 conosciuti brani in chiave jazzistica."}
{"id": "4709688", "revid": "61927524", "url": "https://it.wikipedia.org/wiki?curid=4709688", "title": "Religione laica", "text": ""}
{"id": "4709693", "revid": "740411", "url": "https://it.wikipedia.org/wiki?curid=4709693", "title": "Municipalit\u00e0 locale di !Kai! Garib", "text": ""}
{"id": "4709694", "revid": "124749064", "url": "https://it.wikipedia.org/wiki?curid=4709694", "title": "Discografia di Max Pezzali", "text": "Questa \u00e8 la discografia da solista del cantante italiano Max Pezzali.\nAbbandonato il marchio 883, Pezzali inizi\u00f2 la sua carriera da solista nel 2004, pubblicando il suo album di debutto \"Il mondo insieme a te\", certificato doppio disco di platino per le sue vendite in Italia. Tuttavia, gi\u00e0 nel 2002 aveva pubblicato come \"Max Pezzali/883\" \"Love/Life\", ad anticipare l'imminente fine del gruppo e il conseguente inizio della sua carriera da solista.\nNel 2005 viene pubblicata la raccolta \"TuttoMax\", contenente i brani pi\u00f9 celebri degli 883 e i singoli estratti da \"Il mondo insieme a te\". La raccolta \u00e8 stata certificata disco di diamante in Italia ed \u00e8 l'album di maggior successo della carriera da solista di Pezzali. Seguono il secondo album di inediti \"Time Out\" e l'album dal vivo \"Max Live 2008\", pubblicati rispettivamente nel 2007 e nel 2008 ed entrambi certificati disco di platino.\nDopo una lunga pausa, Max Pezzali ritorna nel 2011 con \"Terraferma\", certificato disco d'oro. Nel 2012 pubblica \"Hanno ucciso l'Uomo Ragno 2012\", una reinterpretazione del primo album degli 883 in chiave rap. Anch'esso viene certificato disco d'oro alla fine dell'anno. Nel 2013 \u00e8 la volta di \"Max 20\", contenente i pi\u00f9 grandi successi degli 883 e di Pezzali realizzati in duetto con alcuni dei pi\u00f9 famosi cantanti italiani e 5 inediti, tra i quali il singolo di lancio \"L'universo tranne noi\". Quest'ultimo, come l'album, \u00e8 stato presto certificato disco di platino in Italia. Nel 2014 \"Max 20\" ottiene il suo secondo disco di platino.\nNel 2015 esce \"Astronave Max\", il quarto album contenente esclusivamente inediti di Pezzali, certificato disco d'oro poco meno di due mesi dopo la sua pubblicazione. Nel 2017, per festeggiare i 25 anni di carriera di Pezzali, viene pubblicato l\u2019album \"Le canzoni alla radio\", certificato disco d'oro a pi\u00f9 di un anno dalla sua uscita. Nel 2018 esce invece \"Max Nek Renga, il disco\", album dal vivo che contiene i pi\u00f9 grandi successi di Max Pezzali, Nek e Francesco Renga reinterpretati in una versione inedita a tre voci. A fine 2019 anche quest'album viene certificato disco d'oro. Nel 2020, a distanza di 5 anni dal precedente, viene pubblicato il quinto album di inediti \"Qualcosa di nuovo\"."}
{"id": "4709704", "revid": "386804", "url": "https://it.wikipedia.org/wiki?curid=4709704", "title": "Rochfortbridge", "text": "Rochfortbridge (in irlandese: \"Droichead Chaisle\u00e1n Loiste\"\u00a0) \u00e8 un villaggio nella contea di Westmeath, in Irlanda."}
{"id": "4709705", "revid": "606039", "url": "https://it.wikipedia.org/wiki?curid=4709705", "title": "Panorpa vulgaris", "text": ""}
{"id": "4709707", "revid": "104485", "url": "https://it.wikipedia.org/wiki?curid=4709707", "title": "Attentato al Trade Center del 1993", "text": ""}
{"id": "4709715", "revid": "61928000", "url": "https://it.wikipedia.org/wiki?curid=4709715", "title": "Effetto trickle-down", "text": ""}
{"id": "4709722", "revid": "287204", "url": "https://it.wikipedia.org/wiki?curid=4709722", "title": "L'arte francese della guerra", "text": "L'arte francese della guerra \u00e8 un romanzo di Alexis Jenni del 2011.\nIl titolo \u00e8 una citazione evidente del trattato classico cinese \"L'arte della guerra\" del generale S\u016bnz\u01d0 (VI-V secolo a.e.v.), con riferimento al ventennale impegno bellico francese negli anni Quaranta e Cinquanta, dalla Seconda guerra mondiale alle guerre coloniali.\nTrama.\nIl romanzo alterna capitoli ambientati nel tempo presente della narrazione (il 1991), chiamati \u201cCommentari\u201d, nei quali il punto di vista \u00e8 un narratore senza nome, a altri ambientati nel passato, nei quali il punto di vista \u00e8 Victorien Salagnon, chiamati \u201cRomanzi\u201d\nIl narratore, il cui nome non viene mai pronunciato, \u00e8 un insegnante poco motivato e assenteista in crisi di identit\u00e0. Il giorno in cui gli Stati Uniti bombardano e poi invadono l\u2019Iraq, colpevole di avere annesso il Kuwait, iniziano le sue riflessioni sulla violenza: non solo sulla guerra, ma sulla disparit\u00e0 tra i morti occidentali, conosciuti uno per uno con nome e cognome, e gli innumerevoli caduti anonimi del terzo mondo. Licenziato per scarso rendimento, si riduce a distribuire volantini nelle buche delle lettere. Durante una pausa del lavoro conosce in una brasserie dell'immaginaria limitrofa citt\u00e0 di Voracieux-les-Bredins (probabilmente trasfigurazione di comuni satelliti di Lione, come Rillieux-la-Pape, Vaulx-en-Velin o Meyzieu) un ex paracadutista di oltre 60 anni veterano delle guerre di Indocina e d'Algeria. Lo incontra di nuovo in seguito al March\u00e9-aux-Artistes di Lione, dove in compagnia della moglie Eurydice espone in qualit\u00e0 di pittore una quantit\u00e0 di disegni a china, soggetti esotici e scene di vita militare. Il narratore rimane cos\u00ec colpito da chiedergli di insegnargli a disegnare.\nRacconta l'adolescenza di Salagnon durante l'occupazione tedesca, il comportamento ambiguo del padre che non vuole urtare gli occupanti nazisti n\u00e9 precludersi i contatti con la Resistenza. Victorien vorrebbe seguire la carriera artistica, ma in famiglia preferiscono studi utili a un futuro mestiere. Durante un tentativo di scrivere slogan contro l'occupazione su un muro, il suo amico viene ucciso dalla ronda tedesca. In casa con loro vive anche il fratello del padre, militare fuggito dal campo d'internamento nazista in cui era stato rinchiuso alla sconfitta della Francia.\nIl protagonista ha perduto il lavoro, la casa e la moglie; chiuso in un modesto appartamentino affacciato sui tetti, rievoca momenti del passato, come la volta in cui compromise la relazione con una donna acquistando in macelleria una quantit\u00e0 di tagli ripugnanti, interiora e sangue e una testa intera di vitello che poi cucin\u00f2 per gli ospiti. \u00c8 come se avesse cercato di forzare i limiti della propria relazione mettendo alla prova la capacit\u00e0 di resistenza della donna a questa metafora culinaria degli orrori della vita.\nL'adolescente Salagnon, partito per i campi di lavoro giovanili insieme allo zio, si ritrova aggregato a una formazione di partigiani; evidentemente il fratello di suo padre \u00e8 rimasto in contatto con la resistenza dopo la prigionia. Stupisce tutti con la sua abilit\u00e0 nel disegno: utilizzando la carta che avvolge le munizioni paracadutate dagli alleati, disegna le montagne e fa il ritratto a tutti i compagni, che fanno a gara per apparire nei suoi disegni.\nUscito nel cuore della notte alla ricerca di una farmacia di turno, a causa di un'infezione virale alla gola e alla cavit\u00e0 orale, il narratore percepisce la tensione e la violenza che attraversano la citt\u00e0: \u201cIl corpo sociale \u00e8 malato. Costretto a letto, trema di febbre. Non vuole sapere pi\u00f9 nulla di ci\u00f2 che accade fuori. \u201cSo bene che una metafora organica della societ\u00e0 \u00e8 una metafora fascista; ma i problemi che abbiamo possono essere descritti in maniera fascista. Abbiamo problemi di ordine, di sangue, di suolo, problemi di violenza, problemi di potenza e di uso della forza.\u201d Al ritorno vede che la polizia ferma un ragazzo di colore, arrestato per \u201cresistenza all'arresto\u201d, e si rende conto che lui in quanto bianco sarebbe stato trattato in maniera differente.\nRacconta la breve guerriglia di Salagnon con i partigiani e l'incontro con quella che diventer\u00e0 sua moglie per tutta la vita: Eurydice, la figlia del dottor Kaloyannis, medico ebreo greco che vive a Algeri, che partecipa alla liberazione al seguito delle Forze francesi delle colonie d'Africa.\nUna volta la settimana il narratore si reca a Voracieux-les-Bredins per prendere lezione di disegno a casa di Victorien Salagnon. Qui conosce un suo amico, a sua volta ex paracadutista, Mariani. Eurydice non lo sopporta: Mariani \u00e8 sciovinista e razzista, e milita nei GAFFES, un'organizzazione di estrema destra, ma Salagnon lo considera un vecchio amico perch\u00e9 gli salvato la vita nella giungla indocinese.\nAlla fine della guerra Victorien Salagnon non riesce a integrarsi nella famiglia; al ricordo dei sotterfugi del padre per non irritare i tedeschi, riesce solo a provare disprezzo. Si reca a trovare il dottor Kaloyannis e sua figlia a Algeri, dove nel frattempo \u00e8 scoppiata violenta la rivolta araba per l'indipendenza. Non riesce a capire come sia possibile che il dottore rinneghi gli ideali di uguaglianza per i quali entrambi hanno combattuto. Ignorando la propria vocazione artistica, si arruola nell'esercito, imitando ancora una volta lo zio.\nMariani \u00e8 pesantemente armato, e si diverte a puntare i passanti fuori dalla finestra di casa Salagnon. Il narratore lo ritiene pericoloso, ma Salagnon lo considera innocuo perch\u00e9 in 15 anni di esistenza i GAFFES non hanno mai sparato un colpo se non nel club di tiro-a-segno. Il narratore intanto apprende i rudimenti del disegno e la leggerezza dinamica degli artisti cinesi e giapponesi.\nVictorien Salagnon arriva con il grado di tenente nell'Indocina, dove \u00e8 in corso la guerriglia del Vi\u1ec7tminh per l'indipendenza dalla Francia. Dopo una breve esperienza nell'Annam viene trasferito a nord, dove presta servizio anche suo zio. Inviato dal colonnello Trambassac su un'isola della baia di H\u1ea1long, vi recluta dei pescatori che poi comanda in missioni anti-guerriglia sulle montagne. La sua sparuta compagnia di reclute viene per\u00f2 sterminata in un agguato, Salagnon si salva per caso. Rientrato nella capitale H\u00e0n\u1ed9i, viene aggregato come ufficiale a un reparto di montanari Thai; suo collega \u00e8 un giovane ufficiale appena giunto dall'Accademia, Mariani.&lt;br&gt;Nella giungla, rilevano un presidio di controllo in una zona probabilmente infestata dal Vi\u1ec7tminh. Una notte si accorgono che nella foresta sotto di loro passa una grossa formazione di guerriglieri, probabilmente un'intera divisione, ma non tentano nulla per timore di essere spazzati via; il giorno successivo arrivano paracadutisti e truppe meccanizzate francesi, i vi\u1ec7t si ritirano. Salagnon assiste all'interrogatorio di un abitante del vicino villaggio e alla sua fucilazione. I vi\u1ec7t tornano in forze a assaltano d'impeto il posto di controllo, gli occupanti sono costretti a fuggire nella giungla, di notte, inseguiti dai guerriglieri. Salagnon viene ferito a una gamba da una scheggia di granata, e trasportato in spalla da Mariani fino all'ospedale da campo dei francesi in ritirata, perch\u00e9 il Vi\u1ec7tminh \u00e8 all'offensiva in tutto il Tonchino.&lt;br&gt;Dopo l'operazione chirurgica, Salagnon \u00e8 inviato in licenza a H\u00e0n\u1ed9i, dove riprende a dipingere. Continua a inviare disegni e lettere a Eurydice, che non gli risponde mai. Un giorno viene notato da un vecchio vietnamita che gli parla in perfetto francese dell'arte del pennello. Seguendo il proprio istinto, Salagnon gli domanda di insegnargli ci\u00f2 che sa; il vecchio, un nobile annamita, gli mostra i rotoli che ha dipinto. Per qualche tempo durante la convalescenza Salagnon frequenta il pittore, finch\u00e9 un giorno lo trova trucidato con un colpo alla nuca, accasciato sui disegni. Lo zio lo disillude: non sar\u00e0 possibile trovare un colpevole. Vi\u1ec7tminh? Servizi segreti? Vendetta personale? Gelosia? Qui in Indocina tutto appare obliquo, impermeabile ai valori occidentali.\nVictorien Salagnon porta ancora al collo, dopo decine di anni, un piccolo Buddha d'argento appartenuto a un vi\u1ec7t colpito un attimo prima di sparare a lui. Lo considera il suo talismano. I GAFFES di Mariani ottengono dal sindaco di Voracieux-les-Bredins misure di controllo per gli immigrati, che continuano a considerare nemici come ai tempi della guerra d'Algeria; ma il narratore discute spesso le posizioni razziste di Mariani, che Salagnon non condivide: \u201cSe le guerre servono a fondare un'identit\u00e0, abbiamo davvero fallito. Queste guerre che abbiamo fatto hanno distrutto il piacere di stare insieme, e quanto le raccontiamo, adesso, affrettano ancora la nostra decomposizione. Non abbiamo capito nulla. Non c'\u00e8 nulla di cui possiamo andare fieri.\u201d .\u201d Verso la fine del capitolo il narratore torna a innamorarsi di una donna che vede passare nel quartiere. Trova il coraggio di avvicinarla e dopo un inizio incerto cominciano una relazione.\nEvacuata l'Indocina dopo la sconfitta, Mariani e Salagnon vengono trasferiti a Algeri dove \u00e8 scoppiata la rivolta per l'indipendenza dalla Francia. Il colonnello Trambassac guida le operazioni illegali contro i sospetti, che vengono arrestati in massa a migliaia e trasferiti nei sotterranei di una villa moresca, dove sono torturati. Colpevoli e innocenti vengono trattati allo stesso modo, anche se la citt\u00e0 \u00e8 comunque devastata dal terrorismo. Salagnon ha dubbi sull'efficacia delle misure di prevenzione e repressione, Mariani no. Un giorno incontra il dottor Kaloyannis, che non sa della sua presenza a Algeri. La figlia si \u00e8 sposata ma non \u00e8 felice; appena ritorna in contatto con Victorien, \u00e8 come se l'avesse atteso per questi dodici anni. Finalmente iniziano una relazione. Intanto, sconfitta a Algeri, la resistenza si trasferisce in montagna, i par\u00e0 cono inviati a controllare il territorio e snidare i combattenti, in un tragico riflesso contrario di quando combattevano gli occupanti nazisti. La lotta si fa totale, malgrado le vittorie i Pieds-noirs, i coloni francesi, sono sempre pi\u00f9 isolati. Un giorno i par\u00e0 vengono riportati in Francia e smobilitati, ma Salagnon e Mariani danno le dimissioni dall'esercito; ripartono in aereo per Algeri con l'intenzione di portare in salvo Eurydice. Il marito, che si oppone a oltranza all'evacuazione dell'Algeria, minaccia Salagnon con un'arma ma viene ucciso da Mariani. I tre volano in Francia, ma il dottor Kaloyannis decide di rimanere.\nRecatosi a vedere al cinemaLa battaglia di Algeri, film di Gillo Pontecorvo a lungo proibito nelle sale francesi, il narratore sente venire meno il senso documentario, realistico dell'opera quando scopre che il carro armato che appare in una scena non \u00e8 francese bens\u00ec sovietico, messo a disposizione dal governo algerino al regista italiano. Lui e la sua nuova compagna continuano a frequentare Salagnon il quale, al contrario di Mariani, \u00e8 convinto che i venti anni di guerra attraversati insieme abbiano inciso una ferita indelebile nella societ\u00e0, persino nella lingua francese: una ferita peggiore delle torture inflitte ai vietnamiti e agli algerini, vale a dire la separazione del corpo sociale, la sommaria distinzione per razza, \u201cnoi\u201d e \u201cloro\u201d: \u201cAbbiamo creato un mondo in cui a seconda della forma del viso, a seconda della pronuncia del nome, a seconda della maniera di modulare una lingua che \u00e8 comune, si \u00e8 sudditi o cittadini.\u201d Il romanzo si chiude con i cupi bagliori di una rivolta etnica nelle periferie che rischiarano la notte, mentre il narratore ritrova a letto con la sua compagna la gioia del sesso perduta all'inizio della narrazione, con la propria crisi di identit\u00e0.\nCritica.\n\"L'arte francese della guerra\" \u00e8 l'esordio letterario di Alexis Jenni, professore di Scienze naturali in un liceo di Lione che si diletta di scrittura almeno dai primi anni Novanta. Dopo avere scritto due romanzi, il primo dei quali rimasto nel cassetto e il secondo respinto dall'editore Gallimard al quale l'aveva inviato in visione, arriva alla pubblicazione nell'agosto 2011 con questo lungo romanzo. Il testo fu spedito via posta solamente a Gallimard, che stavolta lo accett\u00f2, felicitandosi di avere avuto ragione nel respingere il precedente dal momento che la giuria del premio Goncourt, il pi\u00f9 prestigioso dell'editoria francese, lo dichiar\u00f2 vincitore con 5 voti a favore e 3 contrari (questi voti andarono a \u201cLa vergine dei sussurri\u201d di Carole Martinez).&lt;br&gt;\nTra gli esclusi Delphine de Vigan con \"Niente si oppone alla notte\", biografica romanzata della madre morta suicida, che dopo essere stato scartato in finale dai giurati arriv\u00f2 primo nelle classifiche di vendita 2011 (con 164.779 copie a fine novembre), fatto piuttosto inusuale rispetto al vincitore annuale del Goncourt (sempre entro novembre 2011, Jenni vendette 105.827 copie).\nL'autore sostiene di avere scritto il suo romanzo durante le pause tra le lezioni al liceo, seduto al tavolo di un caff\u00e8, perch\u00e9 ha bisogno di movimento intorno per essere creativo. La scrittura richiese cinque anni di lavorazione, e si inser\u00ec nel dibattito culturale sull'identit\u00e0 francese durante la presidenza Sarkozy."}
{"id": "4709730", "revid": "253269", "url": "https://it.wikipedia.org/wiki?curid=4709730", "title": "James Seay", "text": "Ha recitato in oltre 120 film dal 1939 al 1970 ed \u00e8 apparso in oltre 90 produzioni televisive dal 1952 al 1970. \u00c8 stato accreditato anche con i nomi James Lawry, Michael Rand e Jimmy Seay.\nBiografia.\nJames Seay nacque a Pasadena, in California, il 9 settembre 1914.\nInterpret\u00f2 il ruolo del giudice Spicer in 22 episodi della serie televisiva \"Le leggendarie imprese di Wyatt Earp\" dal 1959 al 1961 (pi\u00f9 altri tre episodi con altri ruoli) e una lunga serie di personaggi secondari in decine di serie televisive dagli anni 50 agli anni 60. Per il cinema interpret\u00f2, tra gli altri, il capo criminale Jeff Jeffries nel film \"L'uomo della maschera\" del 1941 e il colonnello George Washington in \"Il villaggio dell'uomo bianco\" del 1951. Negli anni 50 interpret\u00f2 anche molti film di fantascienza e horror di serie B.\nLa sua ultima apparizione sul piccolo schermo avvenne nell'episodio \"The Rivals\" della serie televisiva \"Lancer\", andato in onda il 5 maggio 1970, che lo vede nel ruolo di un avvocato, mentre per il grande schermo l'ultima interpretazione risale al film \"Uomini e cobra\" del 1970.\nMor\u00ec a Capistrano Beach, quartiere di Dana Point, Contea di Orange (California), il 10 ottobre 1992."}
{"id": "4709736", "revid": "61928374", "url": "https://it.wikipedia.org/wiki?curid=4709736", "title": "Orologio dei 10000 anni", "text": ""}
{"id": "4709739", "revid": "149485", "url": "https://it.wikipedia.org/wiki?curid=4709739", "title": "Societ\u00e0 Ginnastica Andrea Doria - Sezione Calcio 1904-1905", "text": "Questa voce raccoglie le informazioni riguardanti la Societ\u00e0 Ginnastica Andrea Doria nelle competizioni ufficiali della stagione 1904-1905.\nStagione.\nI \"biancoblu\" affrontarono nell'eliminatoria regionale il , da cui furono eliminati con un pareggio e una sconfitta.L'11 dicembre 1904 l'Andrea Doria si aggiudica la Palla Dapples, sconfiggendo la squadra detentrice del trofeo, il Genoa.\nNel corso dell'anno la squadra affront\u00f2 in due occasioni il per disputarsi la Palla Dapples, perdendo in entrambe le occasioni.\nMaglie.\nLa maglia era biancobl\u00f9, con divisione verticale a met\u00e0.\nOrganigramma societario.\nArea direttiva\nArea tecnica"}
{"id": "4709744", "revid": "923674", "url": "https://it.wikipedia.org/wiki?curid=4709744", "title": "Francesco Pezzino", "text": "Biografia.\nFece parte di un piccolo gruppo clandestino di studenti comunisti nell'Universit\u00e0 di Catania. Dal 1943 fu uno dei protagonisti della ricostruzione del PCI e della Camera del lavoro di Catania, e da allora \u00e8 rimasto ininterrottamente attivo ricoprendo varie responsabilit\u00e0, tra cui quelle di segretario della Federazione del PCI e di deputato della Camera. Negli ultimi anni si \u00e8 dedicato alle riflessioni sulle travagliate vicende del PCI e del movimento operaio catanese, pubblicando articoli e brevi saggi su quotidiani e riviste.\nRisanamento di San Berillo.\nNegli Anni Dieci del 2000 fu condotta una ricerca e ricostruzione storica sul controverso caso dello sventramento di San Berillo del 1957 a Catania, attraverso i documenti estratti dall\u2019Archivio dell'on. Franco Pezzino, gi\u00e0 consigliere comunale di Catania, che produsse una serie di inchieste e interrogazioni parlamentari, a proposito del progetto di \u201crisanamento\u201d del quartiere di San Berillo, affidato all\u2019Istica."}
{"id": "4709753", "revid": "33689", "url": "https://it.wikipedia.org/wiki?curid=4709753", "title": "Roberto Bruni", "text": ""}
{"id": "4709763", "revid": "125841551", "url": "https://it.wikipedia.org/wiki?curid=4709763", "title": "207\u00aa Divisione costiera", "text": "La 207\u00aa Divisione Costiera fu una grande unit\u00e0 di fanteria del Regio Esercito durante la seconda guerra mondiale.\nStoria.\nLa divisione venne costituita a Palermo il 15 novembre 1941 per trasformazione del VII Settore Costiero di Brigata, con alle dipendenze il 138\u00ba e 139\u00ba Reggimento fanteria territoriale mobile (T.M.), il 117\u00ba Reggimento bersaglieri T.M. ed il 12\u00ba Raggruppamento di artiglieria costiero. Venne posta a presidio di una fascia di costa di 100\u00a0km tra Licata e Sciacca. Successivamente assunse la responsabilit\u00e0 del tratto tra il fiume Verdura e torre Macauda. Il 19 l'organico fu rafforzato con dal CCXXIII Gruppo da 100/22, dislocato a Favara. Il 30 novembre la divisione venne passata in rivista dal Re.\nDa dicembre la grande unit\u00e0 fu costantemente impegnata al controllo ed il contrasto di incursioni dall'aria e dal mare di piccoli distaccamenti di sabotatori alleati, soprattutto nella zona di Porto Empedocle. Su segnalazione della DICAT, i reparti intervenivano con un breve fuoco di sbarramento di artiglieria, seguito dall'intervento delle mitragliatrici. Dal 10 dicembre nel frattempo i reggimenti e battaglioni T.M. della divisione vennero trasformati in reggimenti e battaglioni costieri; la divisione ricevette poi il 369\u00ba ed il 417\u00ba Nucleo anti-paracadutisti (N.A.P.).\nNella notte tra il 9 ed il 10 luglio 1943 ebbe inizio lo Sbarco in Sicilia in codice Operazione Husky. Sulle coste di Licata iniziarono le operazioni di sbarco della JOSS Force. Questa era basata sulla 3rd Infantry Division statunitense del brigadier generale Lucian King Truscott, rinforzata da un battaglione di \"rangers\" e 600 \"goumiers\", per un totale di 20\u00a0470 uomini. I battaglioni CCCIC e DXXXVIII del 139\u00ba Reggimento fanteria costiero, supportati da tre batterie della MILMART ed un treno armato della Regia Marina, si trovarono ad affrontare nove battaglioni americani appoggiati dal potente fuoco navale. I reparti italiani opposero una strenua resistenza. Fin dal mattino del 10 il generale Guzzoni provvide ad inviare rinforzi dalla Riserva d'Armata alla 207\u00aa Divisione, come il 10\u00ba Raggruppamento semoventi M.41 da 90/53 che, insieme al 177\u00ba ed al 10\u00ba Reggimento bersaglieri T.M., arriv\u00f2 a Licata in nottata ed entr\u00f2 in azione l'11 luglio. La resistenza italiana opposta, oltre che dalla 207\u00aa del Gen. Ottorino Schreiber(sostituito dal Gen. Augusto de Laurentiis), anche dalla 206\u00aa Divisione Costiera del Gen. Achille d'Havet e dalla XVIII Brigata costiera del Gen. Orazio Mariscalco, fu tanto ostinata che per due giorni gli americani non poterono completare lo sbarco e rischiarono anzi di essere ricacciati in mare. La Joss Force conquist\u00f2 Licata gi\u00e0 la mattina del 10 luglio e alle ore 13 circa il porto di Licata fu aperto dalle forze U.S.A. il 16 gli americani riuscirono a conquistare Agrigento. In seguito alle perdite riportate, la divisione si sciolse di fatto negli stessi giorni."}
{"id": "4709766", "revid": "100191381", "url": "https://it.wikipedia.org/wiki?curid=4709766", "title": "Ekaterina Vinogradova (nuotatrice)", "text": "In carriera ha preso parte a un'edizione dei Giochi olimpici, (31\u00aa nei 100 m farfalla, 18\u00aa nei 200 m farfalla)."}
{"id": "4709767", "revid": "767487", "url": "https://it.wikipedia.org/wiki?curid=4709767", "title": "Violetta (personaggio)", "text": ""}
{"id": "4709769", "revid": "287204", "url": "https://it.wikipedia.org/wiki?curid=4709769", "title": "Joris van der Haagen", "text": "Biografia.\nFiglio di Abraham van der Haagen e nipote di Otto van Laen si form\u00f2 alla scuola del padre. La sua carriera artistica inizi\u00f2 intorno al 1630 ad Amsterdam o ad Arnhem. Nel 1639, alla morte del padre, si trasfer\u00ec all'Aia, dove si spos\u00f2 nel 1642 con Magdalena Thymans de Heer. Nel 1643 divenne membro della locale Corporazione di San Luca e nel 1652 e 1654 ne fu a capo. Nel 1644 divenne cittadino onorario dell'Aia. Il 16 ottobre 1656 fu tra i fondatori della Confrerie Pictura.\nSi dedic\u00f2 principalmente alla pittura di paesaggi, in particolare urbani, ma realizz\u00f2 anche ritratti e architetture. \u00c8 noto soprattutto per le sue vedute di citt\u00e0 dei Paesi Bassi orientale. Lo stile dei suoi dipinti ricorda quello di Meindert Hobbema, anche se alcuni suoi paesaggi sono di stile italianeggiante. Le sue opere rivelano anche l'influenza di Jacob van Ruisdael e dei pittori \"Dutch Italianates\".\nOltre che come pittore, fu apprezzato anche per i suoi disegni di paesaggi, realizzati in modo meticoloso e dettagliato a partire dall'osservazione della natura del luogo e dei posti visitati lungo il Reno e nei dintorni di Kleve. Tra i suoi disegni, circa venti ritraevano l\"'Haagsche Bos\", un'area boschiva nei pressi dell'Aia caratterizzata da alberi monumentali. Questi disegni erano stati tracciati in gran parte su carta blu, mentre i rimanenti su carta grigio-marrone.\nJoris van der Haagen collabor\u00f2 con altri artisti che dipingevano le figure nei suoi paesaggi, tra cui Ludolf de Jongh, con cui probabilmente lavor\u00f2 nel 1657, Dirck Wijntrack, Paulus Potter, Jan Wijnants e Nicolaes Berchem.\nFurono suoi allievi i figli Cornelis e Jacobus, e Jan Smidt."}
{"id": "4709770", "revid": "69794", "url": "https://it.wikipedia.org/wiki?curid=4709770", "title": "Darrell Lewis", "text": ""}
{"id": "4709772", "revid": "767487", "url": "https://it.wikipedia.org/wiki?curid=4709772", "title": "Ornella (personaggio)", "text": ""}
{"id": "4709774", "revid": "380654", "url": "https://it.wikipedia.org/wiki?curid=4709774", "title": "Grown Ups 2", "text": ""}
{"id": "4709775", "revid": "2034231", "url": "https://it.wikipedia.org/wiki?curid=4709775", "title": "Letteratura sperimentale", "text": "Il termine letteratura sperimentale si riferisce ad opere scritte \u2014 solitamente narrativa o poesia \u2014 che enfatizzano l'innovazione, in modo pi\u00f9 particolare nella tecnica.\nStoria iniziale.\nIl primo testo ad essere generalmente citato in questa categoria \u00e8 \"Vita e opinioni di Tristram Shandy, gentiluomo\" di Laurence Sterne (1759). Quest'opera appare cos\u00ec precocemente nella storia del romanzo che non si pu\u00f2 dire che \"rompesse\" delle convenzioni che dovevano ancora consolidarsi. Ma nel suo dileggio della narrativa, e nella sua volont\u00e0 di usare elementi grafici come una pagina completamente nera per piangere la morte di un personaggio, il romanzo di Sterne \u00e8 considerato un testo fondamentale per molti autori dopo la Seconda guerra mondiale. Tuttavia, l'opera di Sterne non fu priva di detrattori anche ai suoi tempi; ad esempio, Samuel Johnson \u00e8 citato in Boswell mentre dice: \"Ci\u00f2 che \u00e8 semplicemente bizzarro non dura. \"Tristram Shandy\" non \u00e8 durato.\" \"Jacques il fatalista e il suo padrone\" di Denis Diderot trasse molti elementi da \"Tristam Shandy\", un fatto non celato nel testo, che ne fa un esempio precoce di metaromanzo.\nStoria del XX secolo.\nNegli anni 1910, la sperimentazione artistica divenne una tendenza generalizzata, e vari scrittori europei ed americani cominciarono a sperimentare intorno alle forme tradizionali. Le tendenze che si formarono durante questo periodo divennero in seguito parte del movimento modernista. \"The Cantos\" di Ezra Pound, l'opera di T. S. Eliot dopo la Prima guerra mondiale, la prosa e i drammi di Gertrude Stein, furono alcune delle opere pi\u00f9 influenti del tempo, bench\u00e9 l'\"Ulisse\" di James Joyce sia considerato l'opera pi\u00f9 importante di questo periodo. Il romanzo in ultima analisi influenz\u00f2 non soltanto gli scrittori pi\u00f9 sperimentali, quali Virginia Woolf e John Dos Passos, ma anche altri meno sperimentali, quali Hemingway.\nAnche i movimenti dell'avanguardia storica contribuirono allo sviluppo della letteratura sperimentale agli inizi e alla met\u00e0 del XX secolo. Nel movimento dadaista, il poeta Tristan Tzara impieg\u00f2 nei suoi manifesti ritagli di giornale e tipografia sperimentale. L'autore futurista Filippo Tommaso Marinetti spos\u00f2 una teoria di \"parole in libert\u00e0\" da un capo all'altro della pagina, facendo esplodere i confini sia della narrativa convenzionale sia la disposizione della pagina stessa come si vede nel suo \"romanzo\" \"Zang Tumb Tumb\". Gli scrittori, poeti e artisti associati al movimento surrealista impiegavano una gamma di tecniche insolite per evocare stati mistici e onirici nelle loro poesie, romanzi e lavori in prosa. Gli esempi includono i testi scritti in collaborazione \"Les Champs Magn\u00e9tiques\" (di Andr\u00e9 Breton e Philippe Soupault) e \"Sorrow for Sorrow\", un \"romanzo onirico\" prodotto sotto ipnosi da Robert Desnos.\nVerso la fine degli anni 1930, la situazione politica in Europa aveva fatto apparire il modernismo come una risposta inadeguata, estetizzata, perfino irresponsabile, ai pericoli del fascismo mondiale, e lo sperimentalismo letterario svan\u00ec dalla vista pubblica per un periodo, tenuto vivo durante gli anni 1940 soltanto da isolati visionari come Kenneth Patchen. Negli anni 1950, gli scrittori beat possono essere visti come una reazione contro la scarna qualit\u00e0 sia della poesia sia della prosa, ed opere sospese, quasi mistiche come il romanzo di Jack Kerouac \"Visioni di Gerard\" rappresentavano un nuovo approccio formale alla narrativa standard di quell'era.\nLo spirito delle avanguardie europee sarebbe stato portato anche attraverso le generazioni del dopoguerra. Il poeta Isidore Isou form\u00f2 il gruppo lettrista, e produsse manifesti, poesie e film che esploravano i confini della parola scritta e parlata. L'Oulipo (in francese, \"Ouvroir de la litt\u00e9rature potentielle\", o \"Laboratorio della letteratura potenziale\") mise insieme scrittori, artisti e matematici per esplorare metodi innovativi, combinatori di produrre i testi. Fondato dall'autore Raymond Queneau e dal matematico Fran\u00e7ois Le Lionnais, il gruppo includeva Italo Calvino e Georges Perec. I \"Cent Mille Millards de Po\u00e8mes\" di Queneau usa lo stesso libro fisico per far proliferare differenti combinazioni di sonetti, mente il romanzo di Perec \"Life: A User's Manual\" \u00e8 basato sul giro del cavallo su una scacchiera.\nGli anni 1960 portarono un breve ritorno dei giorni di gloria del modernismo e una prima base del postmodernismo. La pubblicit\u00e0 dovuta a un processo per oscenit\u00e0 contro il \"Pasto nudo\" di William S. Burroughs port\u00f2 un'ampia consapevolezza e ammirazione per una libert\u00e0 estrema e senza censure. Burroughs fu anche pioniere di uno stile noto come \"cut-up\" (letteralmente \"tagliato a pezzi\"), dove giornali o manoscritti dattilografati erano tagliati a pezzi e ricomposti per ottenere righe del testo. Alla fine degli anni 1960, i movimenti sperimentali divennero cos\u00ec rilevanti che perfino autori considerati pi\u00f9 convenzionali quali Bernard Malamud e Norman Mailer esibirono tendenze sperimentali. Il metaromanzo fu un'importante tendenza in questo periodo, esemplificata nel modo pi\u00f9 elaborato nelle opere di John Barth e Jorge Luis Borges. Nel 1967 Barth scrisse il saggio \"La letteratura dell'esaurimento\", che \u00e8 considerato talora un manifesto del postmodernismo. Una fondamentale pietra di paragone di questa era fu \"L'arcobaleno della gravit\u00e0\" di Thomas Pynchon, che alla fine divenne un \"bestseller\". Importanti autori nella forma del racconto breve comprendevano Donald Barthelme e, sia nella forma breve che in quella lunga, Robert Coover e Ronald Sukenick.\nAlcuni scrittori sperimentali successivi molto noti degli anni 1970 e 1980 furono Italo Calvino, Michael Ondaatje e Julio Cort\u00e1zar. I pi\u00f9 famosi libri di Calvino sono \"Se una notte d'inverno un viaggiatore\", dove alcuni capitoli descrivono il lettore che si prepara a leggere un libro intitolato \"Se una notte d'inverno un viaggiatore\" mentre altri formano la narrazione, e \"Le citt\u00e0 invisibili\", dove Marco Polo spiega i suoi viaggi a Kubla Khan sebbene siano semplicemente resoconti della stessa citt\u00e0 nella quale stanno conversando. \"Le opere complete di Billy the Kid\" di Ondaatje usa uno stile da album di ritagli per raccontare la sua storia, mentre \"Il gioco del mondo\" di Cort\u00e1zar pu\u00f2 essere letto con i capitoli in qualsiasi ordine.\nL'argentino Julio Cort\u00e1zar \u00e8 solo uno dei molti scrittori latinoamericani che hanno creato capolavori nella letteratura sperimentale del XX e del XXI secolo, mescolando paesaggi onirici, giornalismo e narrativa; i classici regionali scritti in spagnolo comprendono il romanzo messicano \"Pedro Paramo\" di Juan Rulfo, l'epopea familiare colombiana \"Cent'anni di solitudine\" di Gabriel Garc\u00eda M\u00e1rquez, la storia politica peruviana \"La guerra della fine del mondo\" di Mario Vargas Llosa, il dialogo drammatico portoricano in \"spanglish\" \"Yo-Yo Boing!\" di Giannina Braschi, e il romanzo rivoluzionario cubano \"Paradiso\" di Jos\u00e9 Lezama Lima.\nGli autori americani contemporanei David Foster Wallace, Giannina Braschi e Rick Moody combinano una parte del gioco in forma sperimentale degli scrittori degli anni 1960 con una ironia emotivamente pi\u00f9 smorzante e una maggiore tendenza verso l'accessibilit\u00e0 e l'umorismo. \"Infinite Jest\" di Wallace \u00e8 un'opera massimalista che descrive la vita in un'accademia di tennis e in una struttura di riabilitazione; le digressioni spesso diventano sviluppi della trama, e il libro presenta in definitiva oltre 100 pagine di note a pi\u00e8 di pagina. Altri scrittori come Nicholson Baker si fecero notare per il loro minimalismo in romanzi quali \"L'ammezzato\", su un uomo che prende un ascensore per 140 pagine. L'autore americano Mark Z. Danielewski combin\u00f2 elementi di un romanzo dell'orrore con la scrittura accademica formale e la sperimentazione tipografica nel suo romanzo \"Casa di foglie\".\nL'autore greco Dimitris Lyacos in \"\" combina, in una sorta di moderno palinsesto, le annotazioni del diario di due narratori in un testo fortemente frammentato, inframmezzato con estratti dell'Esodo biblico, per raccontare un viaggio lungo il quale le distinte realt\u00e0 del s\u00e9 interiore e del mondo esterno gradualmente si fondono.\nStoria del XXI secolo.\nAll'inizio del XXI secolo, molti esempi di letteratura sperimentale riflettono l'emergere dei computer e delle tecnologie digitali, alcuni di essi usando concretamente il mezzo sul quale stanno riflettendo. Tale scrittura \u00e8 stata variamente definita letteratura elettronica, ipertesto e opera in codice. Altri concentrati su esplorare Avere la pluralit\u00e0 dei punti di vista narrativo, come l'uruguaiano Jorge Majfud in \"La reina de Am\u00e9rica\" e \"La ciduad de la luna\"."}
{"id": "4709776", "revid": "599013", "url": "https://it.wikipedia.org/wiki?curid=4709776", "title": "Ksenija Zikunkova", "text": "Biografia.\nIn Coppa del Mondo esord\u00ec il 30 novembre 2000 a Hochfilzen/Anterselva (68\u00aa) e ottenne l'unica vittoria, nonch\u00e9 unico podio, il 12 dicembre 2003 a Hochfilzen.\nIn carriera prese parte a due edizioni dei Giochi olimpici invernali, (65\u00aa nella sprint, 38\u00aa nell'individuale) e (76\u00aa nell'individuale), e a due dei Campionati mondiali di biathlon (4\u00aa nella staffetta a Oberhof 2004 il miglior piazzamento)\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nRL = staffetta"}
{"id": "4709777", "revid": "104458", "url": "https://it.wikipedia.org/wiki?curid=4709777", "title": "Kseniya Zikunkova", "text": ""}
{"id": "4709778", "revid": "104458", "url": "https://it.wikipedia.org/wiki?curid=4709778", "title": "Ksenia Zikounkova", "text": ""}
{"id": "4709780", "revid": "100191510", "url": "https://it.wikipedia.org/wiki?curid=4709780", "title": "Natal'ja Sorokina", "text": "In carriera ha preso parte a un'edizione dei Giochi olimpici, (8\u00aa nella 4x100 m stile libero)."}
{"id": "4709783", "revid": "61929420", "url": "https://it.wikipedia.org/wiki?curid=4709783", "title": "Luis Francisco de la Cerda", "text": ""}
{"id": "4709784", "revid": "713168", "url": "https://it.wikipedia.org/wiki?curid=4709784", "title": "Francisco de Benavides", "text": "Biografia.\nEra il secondo figlio di Diego de Benavides, 8\u00ba conte di Santisteban (1607-1666).\nSua madre era Antonia D\u00e1vila y Corella, 10\u00aa contessa di Cocentaina e figlia di un aristocratico spagnolo, Jer\u00f3nimo Ruiz de Corella.\nDal padre eredit\u00f2 il titolo di conte di Santisteban del Puerto e marchese di Solera e dalla madre quello di marchese de las Navas, conte del Risco e Cocentaina.\nIl titolo di conte di Santisteban del Puerto era stato istituito dal re Enrico IV di Castiglia il 21 settembre 1473 a favore di Diego S\u00e1nchez de Benavides, mentre il titolo di Grande di Spagna fu assegnato a questo Francisco IV de Benavides y D\u00e1vila dal re Carlo II di Spagna l'8 luglio 1696.\nSpos\u00f2 Francisca Josefa de Arag\u00f3n y Sandoval, dalla quale ebbe con circa 18 figli. Sua moglie, Francisca Josefa, era una figlia di Luis Ram\u00f3n de Arag\u00f3n-Folc de Cardona y C\u00f3rdoba, 6\u00ba duca di Segorbe, (1608-1670) e Mariana de Sandoval-Rojas y Enr\u00edquez de Cabrera, 3\u00aa duchessa di Lerma, strettamente legato al virtuale allora primo ministro di Spagna sotto il re Filippo III di Spagna, il promotore della tregua di 12 anni tra la Spagna e le province protestanti dei Paesi Bassi, uniti nella Repubblica delle Sette Province Unite, all'interno della cornice della guerra degli ottant'anni detta anche guerra olandese-spagnola.\nNel 1681 realizz\u00f2 le fortificazioni del litorale di Augusta, in Sicilia.\nA Napoli, tra le altre cose, fece realizzare il cosiddetto fortino del Castel dell'Ovo, dove un'iscrizione ne ricorda i meriti.\nAl termine del mandato vicereale in Napoli, nel 1696 fece rientro in Spagna."}
{"id": "4709786", "revid": "61929483", "url": "https://it.wikipedia.org/wiki?curid=4709786", "title": "Gaspar de Haro y Guzm\u00e1n", "text": ""}
{"id": "4709787", "revid": "61929495", "url": "https://it.wikipedia.org/wiki?curid=4709787", "title": "Francisco de Benavides de la Cueva, marchese de las Navas", "text": ""}
{"id": "4709788", "revid": "61929511", "url": "https://it.wikipedia.org/wiki?curid=4709788", "title": "Francesco Benavides", "text": ""}
{"id": "4709789", "revid": "287204", "url": "https://it.wikipedia.org/wiki?curid=4709789", "title": "Natal'ja Guseva", "text": "In seguito al matrimonio ha assunto il cognome del coniuge e gareggia come Natal'ja Sorokina (\u041d\u0430\u0442\u0430\u043b\u044c\u044f \u0421\u043e\u0440\u043e\u043a\u0438\u043d\u0430).\nBiografia.\nIn Coppa del Mondo ha esordito il 7 gennaio 2004 a Pokljuka (45\u00aa) e ha ottenuto la prima vittoria, nonch\u00e9 primo podio, il 23 gennaio successivo ad Anterselva.\nIn carriera ha preso parte a un'edizione dei Giochi olimpici invernali, (24\u00aa nella partenza in linea), e a quattro dei Campionati mondiali di biathlon, vincendo una medaglia.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSP = sprint\nRL = staffetta"}
{"id": "4709790", "revid": "104458", "url": "https://it.wikipedia.org/wiki?curid=4709790", "title": "Natalja Guseva", "text": ""}
{"id": "4709791", "revid": "104458", "url": "https://it.wikipedia.org/wiki?curid=4709791", "title": "Nataliya Guseva", "text": ""}
{"id": "4709792", "revid": "104458", "url": "https://it.wikipedia.org/wiki?curid=4709792", "title": "Natalya Guseva", "text": ""}
{"id": "4709793", "revid": "104458", "url": "https://it.wikipedia.org/wiki?curid=4709793", "title": "Natalja Sorokina", "text": ""}
{"id": "4709794", "revid": "104458", "url": "https://it.wikipedia.org/wiki?curid=4709794", "title": "Nataliya Sorokina", "text": ""}
{"id": "4709795", "revid": "104458", "url": "https://it.wikipedia.org/wiki?curid=4709795", "title": "Natalya Sorokina", "text": ""}
{"id": "4709796", "revid": "104458", "url": "https://it.wikipedia.org/wiki?curid=4709796", "title": "Natalia Sorokina", "text": ""}
{"id": "4709801", "revid": "599013", "url": "https://it.wikipedia.org/wiki?curid=4709801", "title": "Mammarella", "text": ""}
{"id": "4709803", "revid": "61051", "url": "https://it.wikipedia.org/wiki?curid=4709803", "title": "Verein f\u00fcr Leibes\u00fcbungen Wolfsburg (femminile)", "text": "Il Verein f\u00fcr Leibes\u00fcbungen Wolfsburg, meglio noto come Wolfsburg, \u00e8 una squadra di calcio femminile tedesca con sede nella citt\u00e0 di Wolfsburg, nella Bassa Sassonia. Fondata nel 2003 \u00e8 parte, a livello societario, dell'omonimo club maschile. Milita nella Frauen-Bundesliga, la massima serie del campionato tedesco di calcio femminile, della quale ha vinto sei edizioni.\nStoria.\nDopo l'associazione al VfL Wolfsburg maschile, la squadra ha disputato nel 2003-04 la sua prima stagione in massima serie con la nuova denominazione, raccogliendo l'ottavo posto finale. Invece, nella stagione successiva, si classific\u00f2 al dodicesimo (e ultimo) posto, retrocedendo in 2. Frauen-Bundesliga.\nTornato subito nel campionato di massimo livello tramite promozione diretta, il Wolfsburg ha cominciato a crescere anno dopo anno, fino ad arrivare, nel campionato 2011-12, concluso al secondo posto, a contendersi il titolo di campione di Germania.\nSar\u00e0 per\u00f2 la stagione 2012-13, conclusa con la tripletta, ad iscrivere il Wolfsburg tra le potenze del calcio femminile tedesco ed europeo. La squadra, mai vincitrice in precedenza di alcun titolo, riesce a conquistare la coppa di Germania, il campionato e, al debutto nella competizione, la Champions League, battendo 1-0 l'Olympique Lione nella finale giocata il 23 maggio 2013 allo Stamford Bridge.\nNella stagione 2013-14 riesce nell'impresa di riconfermarsi campione d'Europa, battendo 4-3 il nella finale di Lisbona. Inoltre, conclude il torneo senza subire sconfitte, vincendo otto partite e pareggiandone una, segnando 45 gol e subendone soltanto 7. Diventa cos\u00ec la terza squadra, dopo Ume\u00e5 IK (2003, 2004) e Olympique Lione (2011, 2012), capace di vincere la manifestazione per due volte consecutive.\nDi fatto, considerando anche i risultati della stagione precedente la squadra, non ha mai subito sconfitte in incontri ufficiali internazionali per due anni consecutivi.\nNella medesima stagione riesce, all'ultima giornata di campionato, a riconfermarsi campione di Germania grazie alla vittoria per 2-1 sulle diretti concorrenti del 1. FFC Francoforte, che erano state prime in classifica ed imbattute fino alla penultima giornata.\nLa stagione 2014-2015 vede il Wolfsburg competere nuovamente ad alti livelli in campo nazionale ed europeo; la squadra raggiunge le semifinali di Champions League, dove esce sconfitta per 2-3 nel doppio confronto contro le francesi del Paris Saint-Germain. Nella gara di andata, disputata in casa, ha visto la prima (e finora unica) sconfitta in Champions League. Dopo due stagioni rivince la Coppa di Germania, imponendosi 3-0 nella finale contro il Turbine Potsdam.\nNella stagione 2015-2016 il Wolfsburg ha nuovamente concluso il campionato al secondo posto sempre dietro al Bayern Monaco e difendendo l'accesso alla UEFA Women's Champions League dal ritorno dell'1. FFC Francoforte. La settimana dopo il termine del campionato ha conquistato per il secondo anno consecutivo la Coppa di Germania, battendo in finale il Sand per 2-1 grazie alla doppietta realizzata da Zsanett Jakabfi. In Champions League ha nuovamente raggiunto la finale senza per\u00f2 riuscire a superare le francesi dell'Olympique Lione, vittoriose dopo i tiri di rigore.\nNella stagione 2016-2017 il Wolfsburg ha vinto la Frauen-Bundesliga per la terza volta nella sua storia e tornando al successo dopo tre anni. La settimana dopo la fine del campionato il Wolfsburg ha vinto la terza Coppa di Germania consecutiva, la quarta complessiva, battendo nuovamente il Sand in finale e ancora per 2-1 grazie alla doppietta realizzata da Pernille Harder nel secondo tempo. In Champions League \u00e8 stato eliminato nei quarti di finale dalle francesi dell'Olympique Lione.\nNel 2019 ha vinto l'importante competizione internazionale per squadre giovanili, femminile Blue Stars/FIFA Youth Cup.\nOrganico.\nRosa 2021-2022.\nRosa, ruoli e numeri di maglia come da sito ufficiale, aggiornata al 18 luglio 2021."}
{"id": "4709810", "revid": "1543377", "url": "https://it.wikipedia.org/wiki?curid=4709810", "title": "Ettore Maria Mazzola", "text": "Biografia.\nLaureatosi nel 1992 in architettura e restauro all'Universit\u00e0 di Roma \"La Sapienza\", consegue l'anno successivo il titolo di architetto all'Universit\u00e0 Federico II di Napoli. \u00c8 stato assistente di Gianfranco Moneta e Paolo Portoghesi, e ha lavorato a numerosi progetti in Italia e all'estero.\n\u00c8 docente presso l'University of Notre Dame - Rome Studies Program.\nVive e lavora a Roma."}
{"id": "4709811", "revid": "922800", "url": "https://it.wikipedia.org/wiki?curid=4709811", "title": "Alexandr Zavarov", "text": ""}
{"id": "4709813", "revid": "767487", "url": "https://it.wikipedia.org/wiki?curid=4709813", "title": "Valerij Plotnikov", "text": "Carriera.\nDurante la sua carriera veste le maglie di Iskra Smolensk, CSKA Mosca, Dinamo Kashira, Sokol Saratov, Torpedo Mosca, Rotor Volgograd, Dnepr, Lokomotiv Mosca e Ludwigsburg.\nIn carriera ha totalizzato complessivamente 5 presenze e 1 rete nelle competizioni europee. Conta 52 presenze e 3 reti nella massima divisione sovietica."}
{"id": "4709814", "revid": "643662", "url": "https://it.wikipedia.org/wiki?curid=4709814", "title": "Igor Gurinovi\u010d", "text": ""}
{"id": "4709815", "revid": "767487", "url": "https://it.wikipedia.org/wiki?curid=4709815", "title": "Valdas Kasparavi\u010dius", "text": "Carriera.\nClub.\nVeste le maglie di \u017dalgiris, Atlantas, SKA Odessa, Nikopol', Remscheid, Jagiellonia Bia\u0142ystok e Gevelsberg. Nel 1983, quando \u00e8 nelle file dello \u017dalgiris, vince il premio come miglior calciatore lituano dell'anno.\nVanta 267 presenze e 19 reti con lo \u017dalgiris, solamente 103 delle quali nella massima divisione sovietica."}
{"id": "4709816", "revid": "767487", "url": "https://it.wikipedia.org/wiki?curid=4709816", "title": "Sinagoga di Oslo", "text": "La sinagoga di Oslo, costruita nel 1920, \u00e8 la pi\u00f9 antica tra le sinagoghe monumentali della Norvegia.\nStoria e descrizione.\nLa comunit\u00e0 ebraica di Oslo si era costituita nel 1892. Nel 1920 fu aperta la sinagoga, costruita secondo linee molto semplici, quasi nella forma di un piccolo santuario di campagna. La facciata con un largo portale si appoggia sul loro sinistro su un torrione rotondo sormontato dalla stella di Davide.\nL'interno \u00e8 ad un'unica navata, decorata sui lati da ornate colonne. La galleria del matroneo si apre sulla sala dal lato d'ingresso.\nNel 2006 la sinagoga fu l'obiettivi di un attacco terroristico; alcuni colpi di arma da fuoco colpirono la facciata, fortunatamente senza provocare feriti.\nIl re Harald V di Norvegia e membri ella famiglia reale visitarono la sinagoga nel giugno 2009."}
{"id": "4709819", "revid": "56620", "url": "https://it.wikipedia.org/wiki?curid=4709819", "title": "Mistero dell'uomo di Somerton", "text": "Il mistero dell'uomo di Somerton \u00e8 un caso di cronaca mai risolto, riguardante un uomo trovato morto la mattina del 1\u00ba dicembre 1948 sulla spiaggia di Somerton, un sobborgo di Adelaide, nel sud dell'Australia. La vicenda \u00e8 nota anche col nome di caso Tamam Shud (o Taman Shud), per via di un pezzetto strappato di una pagina delle poesie persiane \" Rub\u02bfayy\u0101t\" di \u02bfUmar Khayy\u0101m, trovato in una tasca nascosta dei pantaloni dell'uomo, con scritto \"Tamam Shud\", che in persiano significa \"finito\", \"concluso\".\nConsiderato ai tempi \"uno dei pi\u00f9 profondi misteri dell'Australia\", questo caso \u00e8 stato oggetto negli anni di numerose illazioni riguardo all'identit\u00e0 della vittima, il come e il perch\u00e9 della sua morte. L'interesse pubblico nel caso rimane notevole grazie a diversi fattori: il fatto che sia avvenuto in un periodo particolarmente teso della Guerra fredda, quello che sembrava essere un codice segreto ritrovato in una delle sue tasche, l'uso di veleno non rintracciabile, la mancanza di identificazione e un possibile amore non ricambiato.\nIl caso \u00e8 stato molto seguito in Australia e anche all'estero gli \u00e8 stata data notevole attenzione, anche perch\u00e9 la polizia ha fatto circolare oltre i confini nazionali del materiale per tentare di identificare il corpo e altri governi sono stati coinvolti nella ricerca di prove.\nStoria.\nRitrovamento del corpo e prime indagini.\nIl cadavere venne rinvenuto la mattina del 1\u00ba dicembre 1948, alle 6:30, lungo la spiaggia di Somerton (Adelaide, Australia Meridionale). All'arrivo della polizia, il corpo era disteso sulla sabbia, con la testa adagiata sull'argine e i piedi incrociati, rivolti verso il mare. La polizia non not\u00f2 alcunch\u00e9 di strano nel corpo; il braccio sinistro era disteso, il destro era piegato. Aveva una sigaretta intera dietro l'orecchio e un'altra sigaretta, fumata a met\u00e0, era sulla parte destra del colletto del cappotto, tenuta ferma dalla guancia dell'uomo. Nelle tasche vennero rinvenuti un biglietto dell'autobus usato da Adelaide a St. Leonards a Glenelg, un biglietto ferroviario di seconda classe non usato da Adelaide a Henley Beach, uno stretto pettine americano di alluminio, mezzo pacchetto di gomme da masticare \"Juicy Fruit\", un pacchetto di sigarette \"Army Club\" contenente sigarette \"Kensitas\" e un pacchetto di fiammiferi \"Bryant and May\" pieno per un quarto. \nDei testimoni avrebbero poi affermato di aver visto, la sera del 30 novembre, un uomo simile a quello trovato morto, nella stessa posizione e nello stesso punto del cadavere. Alle 19:00 una coppia lo vide estendere il braccio destro e poi farlo ricadere fiaccamente. Un'altra coppia afferm\u00f2 che, nella mezz'ora dalle 19.30 alle 20.00 in cui l'avevano visto, non l'avevano notato muoversi, anche se avevano l'impressione che avesse cambiato posizione: i due testimoniarono di avere commentato fra loro che sarebbe potuto essere morto, dato che non reagiva ai moscerini, ma avendo giudicato pi\u00f9 probabile che fosse addormentato o ubriaco non avevano indagato oltre. I testimoni affermarono che l'uomo era nella stessa posizione in cui la polizia l'avrebbe trovato la mattina dopo.\nSecondo il patologo John Burton Cleland, professore emerito all'Universit\u00e0 di Adelaide, l'uomo aveva \"tratti britannici\", dimostrava fra i 40 e i 45 anni di et\u00e0 ed era in condizioni fisiche perfette. Era alto 180 centimetri, con occhi nocciola e capelli biondo-rossiccio, leggermente grigi attorno alle tempie, con spalle ampie e vita stretta; mani e unghie non mostravano segno di lavoro manuale e le dita dei piedi erano conformate come quelle di un ballerino o di qualcuno che indossa abitualmente scarpe a punta; anche i muscoli del polpaccio alto erano sviluppati come quelli di un danzatore. Questi potrebbero anche essere tratti genetici dominanti, oltre ad essere caratteristici anche dei corridori di medie e lunghe distanze.\nEra vestito con \"abiti di qualit\u00e0\", cio\u00e8 camicia bianca, cravatta rossa e blu, pantaloni marroni, calzini, scarpe e, bench\u00e9 la notte e il giorno precedenti fossero stati caldi, un pullover marrone fatto a maglia e un cappotto grigio e marrone a doppiopetto. Tutti i vestiti erano privi di etichetta e non aveva cappello, fatto insolito nel 1948 specie per qualcuno vestito a quella maniera, n\u00e9 portafoglio. Ben rasato e senza segni distintivi, l'uomo non aveva nulla con s\u00e9 che potesse identificarlo, il che port\u00f2 la polizia a pensare a un suicidio.\nAutopsia.\nVenne effettuata un'autopsia; il patologo stim\u00f2 l'ora della morte a circa le 2 di mattina del 1\u00ba dicembre.\nDall'autopsia si scopr\u00ec che l'ultimo pasto dell'uomo era stato un \"pasty\", tre-quattro ore prima della morte, ma non venne rinvenuta alcuna sostanza estranea nel corpo. Dwyer, il dottore patologo, concluse affermando: \"Sono piuttosto convinto che la sua morte non possa essere stata naturale... Il veleno che ho ipotizzato era un barbiturico o un ipnotico solubile\". Anche se l'avvelenamento rimase un'ipotesi forte, il \"pasty\" non ne era considerato la causa. Oltre a ci\u00f2, il coroner non riusc\u00ec a definire l'identit\u00e0 dell'uomo, la causa di morte o anche se l'uomo visto la sera del 30 novembre fosse lo stesso del morto trovato la mattina dopo, dato che nessuno aveva visto la sua faccia quella sera. Venne coinvolta anche Scotland Yard, senza risultati. Una fotografia dell'uomo e le sue impronte digitali vennero fatte circolare ben oltre i confini nazionali, con esito negativo. Poich\u00e9 il corpo non venne identificato, il 10 dicembre successivo venne imbalsamato e secondo la polizia era la prima volta che questa procedura si rendeva necessaria.\nTentativi di identificazione.\nLa mattina del 2 dicembre il caso venne trattato in un trafiletto in terza pagina dal \"The Advertiser\", un giornale locale di Adelaide, che indic\u00f2 tal E. C. Johnson come possibile identit\u00e0 della vittima. Il \"The News\", un altro quotidiano locale, mise l'articolo in prima pagina nel pomeriggio, dando maggiori dettagli sull'uomo ignoto. Il 3 dicembre, E. C. Johnson si present\u00f2 vivo alla polizia, che lo depenn\u00f2 quindi dalla lista delle potenziali identit\u00e0 del cadavere; sempre quel giorno, \"The News\" pubblic\u00f2 una foto dell'uomo in prima pagina, incrementando il numero di dichiarazioni sulla possibile identit\u00e0 da parte dei lettori. Il 4 dicembre la polizia dichiar\u00f2 che le impronte digitali dell'uomo non erano nei registri dell'Australia Meridionale e che quindi le indagini dovevano essere estese fuori dallo Stato.\nIl 5 dicembre \"The Advertiser\" riport\u00f2 che la polizia stava indagando nei registri militari dopo che un uomo aveva affermato di aver preso un drink con un uomo simile a quello trovato morto in un hotel a Glenelg il 13 novembre. In quel frangente l'uomo misterioso gli avrebbe mostrato una tessera di pensionamento militare con il nome \"Solomonson\". Seguirono diversi altri tentativi di identificazione del corpo; a inizio gennaio del 1949 due persone lo identificarono come Robert Walsh, un ex taglialegna sessantatreenne che aveva lasciato Adelaide svariati mesi prima per comprare pecore nel Queensland e non aveva fatto ritorno, come previsto, a Natale. Un tale James Mack, dopo essersi dapprima dichiarato incapace di riconoscere l'uomo, contatt\u00f2 poi la polizia confermando che si trattava di Walsh, ma che non l'aveva detto prima perch\u00e9 aveva notato una differenza nel colore dei capelli.\nSebbene scettica, considerando che Walsh sarebbe stato troppo vecchio per essere quell'uomo, la polizia conferm\u00f2 che la conformazione fisica del corpo avrebbe potuto essere quella di un taglialegna, anche se lo stato delle mani indicava che non aveva svolto quel lavoro per almeno un anno e mezzo. Anche questa pista venne per\u00f2 smontata quando la signora Elizabeth Thompson, che era stata una delle prime persone a identificare il corpo come Robert Walsh, cambi\u00f2 parere dopo averlo visto una seconda volta, notando l'assenza di una certa cicatrice e la lunghezza delle gambe diversa da quella di Walsh. Verso l'inizio di febbraio 1949 c'erano state in totale otto identificazioni \"positive\" del corpo, fra cui due uomini di Darwin che l'avevano scambiato per un loro amico, altri che lo credevano uno stalliere o un operaio di un battello a vapore scomparsi o anche uno svedese.\nDegli investigatori di Victoria avevano avanzato l'ipotesi che l'uomo potesse essere dallo Stato di Victoria, per la somiglianza dei marchi di lavanderia con quelli usati da molti lavasecco di Melbourne: quando la foto dell'uomo cominci\u00f2 a circolare anche in Victoria, 28 persone dichiararono di averlo riconosciuto, ma tutte le affermazioni vennero scartate in seguito ad ulteriori indagini per le quali le probabilit\u00e0 che fosse Vittoriano erano scarse. Nel novembre del 1953 la polizia annunci\u00f2 di aver recentemente ricevuta la 251\u00aa dichiarazione di identificazione da parte di un cittadino, rimarcando per\u00f2 che l'unico indizio di alcun valore in quel caso fossero i vestiti che indossava.\nIndagini successive.\nIl caso conobbe una svolta il 14 gennaio 1949, allorch\u00e9 il personale della stazione di Adelaide ritrov\u00f2 una valigia marrone, la cui etichetta era stata rimossa, che era stata consegnata al guardaroba della stazione dopo le 11.00 del 30 novembre 1948. Al suo interno conteneva una vestaglia a quadri rossi, delle pantofole di feltro rosso di settima taglia, quattro paia di mutande, pigiama, strumenti per radersi, un paio di pantaloni marrone chiaro con della sabbia nei risvolti, un cacciavite da elettricista, un coltello da tavola ridotto a un corto strumento affilato, un paio di forbici a punta, un pennello da stencil e infine un rocchetto di filo cerato arancione di marca Barbour, di \"un tipo insolito\", non in commercio in Australia; era lo stesso usato per riparare la fodera di una tasca dei pantaloni che l'uomo di Somerton stava indossando.\nTutte le targhette identificative dei vestiti erano state rimosse, ma la polizia trov\u00f2 il nome \"T. Keane\" su una cravatta, \"Keane\" su una sacca portabiancheria e \"Kean\" senza la \"e\" finale su una canottiera, assieme a tre marchi da lavasecco: 1171/7, 4393/7 e 3053/7. La polizia credeva che chiunque avesse rimosso le targhette dagli altri vestiti avesse lasciato apposta quelli con il nome \"Keane\", sapendo che non era il nome dell'uomo morto. Venne successivamente fatto notare che le etichette \"Kean\" erano le uniche che non avrebbero potuto essere rimosse senza danneggiare l'abito. Dopo una ricerca, si scopr\u00ec che in nessuno dei paesi di lingua inglese era scomparsa una persona di nome T. Keane e anche una pubblicazione a livello nazionale dei marchi da lavasecco si rivel\u00f2 infruttuosa.\nDi fatto, tutto quello che poteva essere ricavato dalla valigia era che, per come era fabbricata, poteva essere stata prodotta solo negli Stati Uniti e, dato che non risultava essere stata importata, significava che l'uomo era stato negli Stati Uniti o l'aveva comprata da qualcuno che ci era stato. Dopo aver controllato i registri ferroviari, la polizia concluse che l'uomo era arrivato di notte da Melbourne, Sydney o Port Augusta, aveva fatto una doccia e si era rasato ai bagni cittadini adiacenti prima di ritornare alla stazione dove avrebbe comprato un biglietto per il treno delle 10:50 per Henley Beach che, per ignote ragioni, perse o comunque non prese.\nDopo essere ritornato dai bagni, avrebbe lasciato la sua valigia al guardaroba della stazione, prendendo poi un autobus per Glenelg. Derek Abbott, che studi\u00f2 il caso, avanz\u00f2 l'ipotesi che l'uomo avesse comprato il biglietto del treno prima di farsi la doccia: i bagni pubblici della stazione erano chiusi, quel giorno, quindi scoprendolo e dovendo raggiungere i bagni cittadini avrebbe perso 30 minuti, il che spiegherebbe il mancato utilizzo del biglietto ferroviario e l'utilizzo dell'autobus.\nInchiesta del coroner.\nUn'inchiesta sulla morte dell'uomo misterioso, condotta dal \"coroner\" Thomas Erskine Cleland, venne avviata pochi giorni dopo la scoperta del corpo e continu\u00f2 ad essere rinviata fino al 17 giugno 1949. John Burton Cleland, il patologo assegnato al caso, riesamin\u00f2 il corpo e not\u00f2 diversi particolari: innanzitutto le scarpe dell'uomo erano molto pulite e probabilmente lucidate di recente, anzich\u00e9 essere nello stato che ci si sarebbe aspettato in un paio di scarpe usate per girovagare per Glenelg tutto il giorno; ci\u00f2 avrebbe dato sostegno alla teoria secondo cui il corpo sarebbe stato portato alla spiaggia dopo la morte, che era stata formulata inizialmente a causa della mancanza di vomito e convulsioni, i due principali effetti del veleno.\nThomas Cleland ipotizz\u00f2 che, dato che nessuno dei testimoni poteva affermare con certezza che l'uomo visto la sera del 30 novembre fosse lo stesso ritrovato la mattina dopo, rimaneva la possibilit\u00e0 che quest'ultimo fosse morto altrove e fosse stato poi abbandonato sulla spiaggia, pur rimarcando che questa rimaneva un'illazione, dato che tutti i testimoni si dicevano comunque convinti che fosse la stessa persona. Cedric Stanton Hicks, Professore di fisiologia e farmacologia all'Universit\u00e0 di Adelaide, afferm\u00f2 che alcuni tipi di droga, di cui forn\u00ec i nomi al coroner, possono essere assunti per via orale in dosi tanto piccole da renderne quasi impossibile l'identificazione, pur essendo comunque estremamente tossici.\nI nomi non furono resi noti al pubblico fino agli anni ottanta, allorch\u00e9 entrambe le sostanze, la digitale e l'ouabaina) erano facilmente reperibili per chiunque in qualsiasi farmacia senza dover dare un motivo valido per l'acquisto. Venne notato anche che l'ultimo movimento dell'uomo, quello visto dai testimoni alle 19.00, potrebbe essere stata l'ultima convulsione precedente la morte. Nonostante gli indizi, il coroner non fu in grado di determinare la causa di morte dell'uomo di Somerton. Ci\u00f2 ha portato le autorit\u00e0 a definire il caso un \"mistero senza paragoni\" e a credere che la causa di morte potrebbe non essere mai chiarita.\n\"Tamam Shud\" e le \"Rub\u02bfayy\u0101t\".\nPi\u00f9 o meno nello stesso periodo dell'inchiesta del \"coroner\", venne rinvenuto in un taschino dei pantaloni un piccolo pezzo di carta arrotolato, con sopra stampate le parole \"Tamam Shud\". Vennero convocati dei dipendenti della biblioteca pubblica per tradurre le parole che risultarono essere quelle conclusive delle \"Rub\u02bfayy\u0101t\", un'opera di \u02bfUmar Khayy\u0101m, aventi il significato di \"finito\", \"concluso\". Sebbene la grafia corretta del termine sia \"tamam\", in relazione a questo caso la parola \u00e8 spesso stata scritta e pronunciata dai media \"taman\", con la N finale. Sul retro il pezzo di carta era bianco. Dopo un'infruttuosa ricerca a livello nazionale di una copia delle \"Rub\u02bfayy\u0101t\" compatibile con quel pezzo di carta, una foto del frammento venne pubblicata dalla polizia interstatale e un uomo, che ottenne dalla polizia di rimanere anonimo, rivel\u00f2 di aver trovato una prima edizione estremamente rara di una traduzione di Edward FitzGerald delle \"Rub\u02bfayy\u0101t\" pubblicata nel 1859 da Whitcombe and Tombs in Nuova Zelanda sul sedile posteriore della sua macchina, che aveva lasciato aperta circa una-due settimane prima del ritrovamento del corpo in un parcheggio di Jetty Road (Glenelg).\nEgli non sapeva della connessione fra il libro e il caso di cronaca fino a che non lo aveva appreso dal giornale, il giorno precedente. Tramite analisi al microscopio, venne accertato che il pezzo di carta era stato strappato proprio da quel libro. Il soggetto del poema port\u00f2 la polizia a supporre che l'uomo di Somerton si fosse suicidato con del veleno, una teoria che comunque non aveva altri indizi a supporto. Sul retro del libro c'erano delle leggere annotazioni a matita, costituite da lettere maiuscole disposte su cinque righe, di cui la seconda riga barrata. Dato che la seconda riga \u00e8 molto simile alla quarta, si \u00e8 ipotizzato che sia barrata in quanto errata, il che porterebbe a supporre che le lettere costituiscano un codice segreto. Le scritte sono:\nNon \u00e8 chiaro se la prima e la terza riga comincino per \"M\" o per \"W\", ma in genere si tende a considerarla una W, data la differenza dalle M della seconda e della quarta riga. Inoltre si nota una piccola \"X\", sopra l'ultima \"O\" del codice, il cui significato non \u00e8 interpretabile. Inizialmente si pens\u00f2 a un testo in qualche lingua straniera, ma poi l'ipotesi del codice acquis\u00ec pi\u00f9 spessore. I crittografi convocati per decifrarlo non vi riuscirono; il Dipartimento della Difesa australiano, dopo aver analizzato le scritte, rifer\u00ec quanto segue:\n\"Jestyn\" e Boxall.\nSul retro del libro c'era annotato anche un numero telefonico appartenente ad un'ex infermiera ventisettenne che abitava in Moseley Street, Glenelg, circa 400 metri a nord di dove il corpo era stato rinvenuto, Jessica \"Jestyn\" Thomson. La donna disse che, mentre lavorava al Royal North Shore Hospital di Sydney durante la Seconda Guerra Mondiale possedeva una copia delle \"Rub\u02bfayy\u0101t\" che, nel 1945, al Clifton Gardens Hotel di Sydney, aveva regalato ad un luogotenente della Sezione Trasporti Acquatici dell'esercito australiano, Alfred Boxall. Allorch\u00e9 il detective Leane le mostr\u00f2 il calco in gesso del corpo, \"Jestyn\" si disse non in grado di identificarlo, n\u00e9 di confermare o escludere che si trattasse di Boxall. Secondo Leane, vedendo il calco la donna avrebbe avuto una reazione molto forte, descritta come \"completamente presa alla sprovvista, al punto da dare l'impressione di stare per svenire\"; in un'intervista del 2002, Paul Lawson, il tecnico che aveva fatto il calco, riport\u00f2 di aver notato che la donna, dopo aver visto il busto, aveva immediatamente distolto lo sguardo e non l'aveva pi\u00f9 guardato.\nSi noti che \"Thomson\" era il cognome di Prosper Thomson, l'uomo che \"Jestyn\" avrebbe sposato solo pi\u00f9 avanti, nel 1950 (dopo che lui ebbe ottenuto il divorzio dalla prima moglie), ma dal quale aveva gi\u00e0 avuto un figlio nel 1947, Robin. Il suo cognome in quel periodo, quello da nubile, era Powell, tuttavia alla polizia lei si identific\u00f2 come \"Jessica Thomson\", anche se allora non era ancora sposata e non \u00e8 nemmeno certo se coabitasse gi\u00e0 con il futuro marito. I media riportarono che la donna avrebbe affermato di essersi trasferita a Melbourne dopo la guerra e sposata; avrebbe poi ricevuto una lettera da Boxall, al quale avrebbe risposto di essersi sposata. La Thomson avrebbe aggiunto che, verso la fine del 1948, un uomo sconosciuto avrebbe chiesto informazioni su di lei al suo vicino di casa. Non esiste alcuna prova che Boxall, che non conosceva il cognome da sposata della donna, abbia avuto alcun contatto con lei dopo il 1945.\nLa Thomson, che neg\u00f2 di sapere alcunch\u00e9 sul caso, ottenne dalla polizia di rimanere anonima per evitar l'imbarazzo di essere collegata all'uomo di Somerton o a Boxall; la polizia glielo accord\u00f2, privando le indagini seguenti di una delle piste pi\u00f9 promettenti (il suo nome era considerato importante, poich\u00e9 c'era la possibilit\u00e0 che fosse la chiave per decifrare il messaggio sul retro del libro). Gerald Feltus, un investigatore in pensione che aveva seguito il \"cold case\", intervist\u00f2 \"Jestyn\" nel 2002, affermando di averla trovata \"evasiva\" o comunque \"restia a parlare dell'argomento\", e gli chiese di non parlare di lei pubblicamente, poich\u00e9 la sua famiglia ignorava il suo coinvolgimento nel caso; Feltus era dell'opinione che \"Jestyn\" conoscesse l'identit\u00e0 del morto. Jessica \"Jestyn\" Thomson \u00e8 morta nel 2007; in un suo libro del 2010, Gerald Feltus afferm\u00f2 di aver ricevuto il permesso di rivelare i vari nomi del caso dalla famiglia del marito di Jestyn, che per\u00f2 sono considerati pseudonimi.\nLa polizia credette che l'uomo trovato morto fosse effettivamente Boxall fino a che non lo trovarono vivo e vegeto, con ancora la sua copia delle \"Rub\u02bfayy\u0101t\" (un'edizione stampata a Sydney nel 1924) completamente integra; Boxall, che dopo la guerra aveva ripreso il suo precedente lavoro in un deposito di autobus di Randwick (Nuovo Galles del Sud), era completamente ignaro della connessione fra l'uomo di Somerton e se stesso. Nel fronte di quella copia del libro, \"Jestyn\" aveva ricopiato il verso 70 dell'opera:\nL'ipotesi spionistica.\nSi diffusero alcune voci secondo le quali Boxall avrebbe svolto attivit\u00e0 di \"intelligence\" durante la guerra, e l'uomo di Somerton sarebbe stato una spia al servizio dell'Unione Sovietica avvelenata da ignoti avversari. In un'intervista a cui partecip\u00f2 nel 1978, Boxall afferm\u00f2 di non aver mai parlato a \"Jestyn\" del suo lavoro nell'esercito e che lei non avrebbe potuto sapere nulla a meno che altri non gliene avessero parlato. A diffondere queste voci contribu\u00ec anche il fatto che l'uomo era morto ad Adelaide, la capitale pi\u00f9 vicina a Woomera, una base missilistica e centro d'intelligence \"top-secret\", e anche il particolare che una delle citt\u00e0 da cui l'uomo avrebbe potuto essere partito per Adelaide era Port Augusta, anch'essa vicina a Woomera.\nTre mesi prima della morte dell'uomo di Somerton, il 16 agosto 1948, era inoltre morto per avvelenamento da digitale Harry Dexter White, membro del Dipartimento del tesoro statunitense, che era stato accusato di essere una spia sovietica nelle indagini del Progetto Venona. Oltre a ci\u00f2, nell'aprile 1947 la \"Signals Intelligence Service\" statunitense, nel corso del Progetto Venona, scopr\u00ec che del materiale \"top secret\" era stato fatto passare dal Dipartimento degli Affari Esteri e del Commercio australiano all'ambasciata sovietica a Canberra. Questo port\u00f2, nel 1948, ad un divieto di trasferimento di qualsiasi informazione riservata statunitense all'Australia, decisione alla quale il governo australiano rispose creando l'\"Australian Security Intelligence Organisation\".\nPost-inchiesta.\nDopo l'inchiesta venne effettuato un calco in gesso dell'uomo, dalle spalle in su, quindi il corpo venne sepolto al West Terrace Cemetery di Adelaide. La cerimonia di sepoltura venne condotta dall'Esercito della Salvezza, e le spese di sepoltura vennero pagate dalla South Australian Grandstand Bookmakers Association. Anni dopo la sepoltura, sulla tomba cominciarono a crescere dei fiori, quindi la polizia interrog\u00f2 una donna che era stata vista lasciare il cimitero, la quale dichiar\u00f2 di non sapere nulla dell'uomo l\u00ec sepolto. Circa nello stesso periodo, la \"receptionist\" dello Strathmore Hotel, situato di fronte alla stazione di Adelaide, rivel\u00f2 che un \"uomo strano\" aveva occupato la stanza 21 nel periodo della morte dell'uomo di Somerton, lasciandola il 30 novembre 1948; ricord\u00f2 anche che gli addetti alla pulizia avevano trovato nella stanza un astuccio medico nero e una siringa ipodermica.\nIl 22 novembre 1959 E.B. Collins, un detenuto del carcere di Wanganui afferm\u00f2 di conoscere l'identit\u00e0 dell'uomo di Somerton. La polizia dell'Australia Meridionale considera il caso ancora aperto; il calco in gesso, che contiene anche alcuni capelli dell'uomo, \u00e8 ancora conservato dalla polizia, ma molte delle prove restanti sono scomparse: la formaldeide usata per imbalsamare il corpo ne ha rovinato buona parte del DNA, la valigia marrone \u00e8 stata distrutta nel 1986 e le dichiarazioni dei testimoni sono scomparse dagli archivi digitali della polizia col passare degli anni. Sono stati numerosi negli anni successivi - e tutti senza esito - i tentativi di decifrare il codice trovato nel retro del libro, condotti anche da \"intelligence\" militare e navale, matematici, astrologi e crittografi amatoriali.\nNel 2004 l'investigatore in pensione Gerald Feltus ipotizz\u00f2 che l'ultima riga del codice, \"ITTMTSAMSTGAB\", fosse la sigla di \"It's Time To Move To South Australia Moseley Street...\" (\"\u00c8 tempo di andare a Moseley Street, in Australia Meridionale...\"; Moseley Street era la via di Glenelg dove abitava l'infermiera Jessica \"Jestyn\" Thomson). In un documentario sul caso, intitolato \"The Somerton Beach Mystery\", prodotto dall'\"Australian Broadcasting Corporation\" nel 1978, vennero intervistati Boxall, che non fu in grado di aggiungere niente di nuovo sul caso, e Paul Lawson, che aveva fatto il calco del corpo, il quale rifiut\u00f2 di rispondere quando gli venne chiesto se qualcuno aveva identificato positivamente il corpo. Nel 1994 il giudice e medico forense John Harber Phillips, analizzando il caso, dichiar\u00f2 che, dati la congestione dello stomaco, l'assenza di malattie naturali e l'assenza di altre prove macroscopiche, era indubbio che a provocare la morte fosse stata la digitale. Il sovrintendente capo dell'Australia Meridionale Len Brown, che segu\u00ec il caso, si disse invece convinto che l'uomo venisse da uno dei paesi del Patto di Varsavia, il che avrebbe spiegato l'incapacit\u00e0 della polizia di stabilirne l'identit\u00e0.\nRipresa delle indagini e altri sviluppi.\nNel marzo 2009 un gruppo di professori dell'Universit\u00e0 di Adelaide, guidati da Derek Abbott, ha ripreso in mano il caso cercando di decifrare il codice e proponendo di riesumare il corpo per effettuare il test del DNA. Queste investigazioni sono per\u00f2 state rese difficili da una serie di fattori: in primo luogo, negli anni sessanta la copia delle \"Rub\u02bfayy\u0101t\" coinvolta nel caso \u00e8 andata perduta, e non si \u00e8 riusciti a trovarne un'altra identica. Anche i resoconti delle autopsie del 1948 e del 1949 non esistono pi\u00f9, e sebbene la Barr Smith Library conservi diverse annotazioni di Cleland, nessuna di esse riguarda questo caso.\nIl professore di anatomia dell'Universit\u00e0 di Adelaide Maciej Henneberg, esaminando le immagini delle orecchie dell'uomo, ha notato che la cavit\u00e0 superiore \u00e8 molto pi\u00f9 grande rispetto a quella inferiore, una caratteristica rara nella popolazione caucasoide (portata solo dall'1-2% degli individui). Esami dentistici effettuati nel maggio 2009 hanno anche evidenziato che l'uomo di Somerton soffriva di ipodontia in entrambi gli incisivi laterali, anche questa una caratteristica rara, comune a solo il 2% della popolazione mondiale. Nel giugno 2010 Abbott riusc\u00ec ad avere una fotografia del figlio di \"Jestyn\", Robin Thomson, nella quale erano evidenziati chiaramente sia le orecchie che i denti, e dalla quale si poteva desumere che il ragazzo aveva sia la stessa conformazione delle orecchie dell'uomo di Somerton, sia l'ipodontia (le probabilit\u00e0 che ci\u00f2 fosse una coincidenza sono stimate a una su dieci-venti milioni).\nSecondo le ipotesi dei media, Robin, che aveva 16 mesi nel 1948 ed \u00e8 morto nel 2009, avrebbe potuto essere figlio di Alfred Boxall o dell'uomo di Somerton, fatto passare da Jessica come figlio di suo marito Prosper, un'illazione che potrebbe essere smentita o confermata dal test del DNA. L'esumazione del corpo \u00e8 stata per\u00f2 negata nell'ottobre 2011 dal procuratore generale John Rau, affermando che \"devono sussistere ragioni di interesse pubblico che vanno ben al di l\u00e0 della curiosit\u00e0 popolare o del vago interesse scientifico\". Nel 2011 una donna di Adelaide consegn\u00f2 a Henneberg un documento d'identit\u00e0 che aveva trovato fra le cose di suo padre, appartenuto a un tale H. C. Reynolds, il quale assomigliava molto all'uomo di Somerton; Henneberg conferm\u00f2 l'estrema somiglianza di Reynolds con l'uomo di Somerton, in particolare grazie all'identicit\u00e0 delle orecchie dei due e ad un neo sulla guancia nella stessa posizione in entrambe le foto.\nLa coincidenza fra le due fotografie port\u00f2 Henneberg a identificare positivamente l'uomo di Somerton con Reynolds; il documento, emesso negli Stati Uniti il 28 febbraio 1918, identificava Reynolds come un marinaio britannico avente l'et\u00e0 di 18 anni; tuttavia, ricerche condotte presso gli archivi nazionali del Regno Unito e il memoriale di guerra australiano non trovarono alcun riscontro di un H. C. Reynolds, e al 2011 le indagini in proposito erano ancora in corso da parte della polizia dell'Australia Meridionale. Nel luglio 2013, Abbott fece pubblicare una rappresentazione artistica del morto, con la speranza di facilitarne l'identificazione (in quanto, a suo dire, la foto dell'autopsia che era stata pubblicata gi\u00e0 allora non sarebbe stata sufficiente per riconoscere l'uomo).\nAbbott, inoltre, ha contestato il fatto che la polizia, occupandosi ai tempi del caso, avrebbe sorvolato su alcuni particolari: ad esempio, il fatto che il pacchetto di sigarette \"Army Club\" contenesse sigarette \"Kensitas\" venne ricondotto alla diffusa pratica del tempo di comprare sigarette economiche riponendole in confezioni di sigarette pi\u00f9 costose, ma in realt\u00e0 le Kensitas erano piuttosto care, il che porterebbe ad investigare sulle sigarette (sostituite ad insaputa dell'uomo di Somerton) come fonte del veleno, una pista mai seguita. Abbott not\u00f2 anche che dal tipo di confezione del filo cerato \"Barbour\" sarebbe stato possibile risalire al Paese in cui era stato acquistato.\nNel novembre 2013 la famiglia di \"Jestyn\" concesse un'intervista televisiva; in quel frangente Kate Thomson, figlia di Jessica e Prosper, afferm\u00f2 che la madre le avrebbe rivelato di aver mentito alla polizia, e di conoscere l'identit\u00e0 dell'uomo di Somerton, che era conosciuta anche ad un \"livello superiore\" di quello della polizia; constat\u00f2 anche che Jessica era una simpatizzante comunista e sapeva parlare il russo, quindi credeva che sia lei sia l'uomo di Somerton potessero essere stati spie al servizio dell'Unione Sovietica. La nuora di Jessica, moglie di suo figlio Robin, credeva che l'uomo di Somerton fosse il padre naturale, supportando la richiesta di Abbot di effettuare un test del DNA riesumando il corpo. Kate si opponeva invece alla cosa, ritenendo la riesumazione irrispettosa nei riguardi di suo fratello."}
{"id": "4709820", "revid": "124771433", "url": "https://it.wikipedia.org/wiki?curid=4709820", "title": "Montallese", "text": "Montallese \u00e8 una frazione del comune italiano di Chiusi, nella provincia di Siena, in Toscana.\nOrigini del nome.\nIl toponimo Montallese compare per la prima volta in un documento del 1\u00ba ottobre 1244, con il quale i conti Manenti di Sarteano assunsero obblighi nei confronti di Montepulciano \"et includit silvam Montallesem versus Clanceanum\".\nNell'archivio della Curia Vescovile di Chiusi, vi sono Bollari cinquecenteschi in cui \u00e8 indicata la chiesa di Santa Maria di Montallese nell'agro chiusino.\nStoria.\nLe prime notizie certe su Montallese si hanno relativamente all'anno 1055, quando Orvieto con la costruzione della diga sul Clanis, detta Muro Grosso, allag\u00f2 tutta la valle da Fabro ad Arezzo, sommergendo molti villaggi e l'antica via Cassia, e di Montallese non rimase che la chiesa di Santa Maria del Piano, che si trovava sopra la collinetta chiamata Mons Alexis (Monte di Alessio), e qualche capanna lambita dalle acque paludose e malsane.\nSolo intorno all'anno 1484 ebbero inizio le opere di bonifica del territorio, che proseguirono nel 1487 con l'arrivo di Giovanni d'Antonio di Brisichello ed altri lombardi. Infine nell'anno 1492 vennero concessi terreni del Comune ai 57 Lombardi che ancora si trovavano a Chiusi per la bonifica della palude, affinch\u00e9 potessero coltivarli e costruirvi le loro case.\nI terreni erano nella zona da loro bonificata, detta Silva Montollese (Bosco di Poggio Montollo) e comprendevano la Chiesa di Santa Maria del Piano.\nI Lombardi portarono a Chiusi la venerazione per sant'Orsola e il borgo che fondarono \u00e8 quello che oggi si chiama Borgo Vecchio con l'antico lavatoio.\nInfrastrutture e trasporti.\nStrade.\nMontallese \u00e8 attraversata dalla Strada statale 326 di Rapolano, che collega la Colonna del Grillo (comune di Castelnuovo Berardenga) con Chiusi, che in questa frazione ricalca il tracciato della vecchia via Cassia (Cassia Adrianea).\nPiste ciclo-pedonali.\nIl territorio di Montallese \u00e8 attraversato dal Sentiero della Bonifica, una pista ciclo-pedonale costruita sull'antica strada utilizzata per la manutenzione del Canale Maestro della Chiana. Il sentiero unisce Arezzo con Chiusi, in un percorso di circa 62\u00a0km. \u00c8 attrezzato e protetto, adatto a chi viaggia lentamente in bici o a piedi. Inoltre, essendo privo di dislivelli, \u00e8 particolarmente indicato ad un turismo sportivo e familiare.\nSport.\nLa Coppa Bologna \u00e8 una corsa in linea maschile di ciclismo su strada, che si disputa nel mese di luglio. \u00c8 riservata alla categoria \u00e9lite under-23. La prima edizione della Coppa Bologna risale al 1929 e fu organizzata con il contributo finanziario del Dott. Francesco Bologna, da cui la denominazione."}
{"id": "4709824", "revid": "61930421", "url": "https://it.wikipedia.org/wiki?curid=4709824", "title": "Sociologia della politica", "text": ""}
{"id": "4709832", "revid": "247222", "url": "https://it.wikipedia.org/wiki?curid=4709832", "title": "Distretto della sedia", "text": ""}
{"id": "4709835", "revid": "767487", "url": "https://it.wikipedia.org/wiki?curid=4709835", "title": "The Frantic Four Reunion 2013 - Live At O2 Academy in Glasgow", "text": "The Frantic Four Reunion 2013 - Live At O2 Academy in Glasgow \u00e8 un album dal vivo della rock band inglese Status Quo, pubblicato nel settembre del 2013. Si tratta di un doppio album in vinile.\nTracce.\nDisco 1 lato A\nDisco 1 lato B\nDisco 2 lato A\nDisco 2 lato B"}
{"id": "4709837", "revid": "114418875", "url": "https://it.wikipedia.org/wiki?curid=4709837", "title": "Pic du Thabor", "text": "Il Pic du Thabor (3.207 ) \u00e8 una montagna della Catena Chaberton-Tabor-Galibier nelle Alpi Cozie. \nCaratteristiche.\nSi trova appena a nord del Monte Thabor. \u00c8 meno conosciuto di quest'ultimo anche se \u00e8 pi\u00f9 alto. Dal Monte Thabor \u00e8 separato dal \"Col du Thabor\". Si presenta come una piramide rocciosa.\nSalita alla vetta.\nNon presenta particolari difficolt\u00e0 alpinistiche la salita lungo la sua via normale che si svolge lungo la cresta sud. La via della cresta ha alcuni passaggi rocciosi di secondo grado.\nPer percorrerla si pu\u00f2 partire da Valfr\u00e9jus, localit\u00e0 di Modane, e passando da \"Le Lavoir\". In alternativa si pu\u00f2 partire dalla Valle Stretta e si passa il \"Col du Peyron\". In ogni caso arrivati al circolo di sfasciumi rocciosi e di nevai collocato tra il monte Thabor ed il Pic du Thabor si sale al \"Col du Thabor\". Da qui si affronta la cresta sud aiutati da alcuni spit."}
{"id": "4709838", "revid": "247222", "url": "https://it.wikipedia.org/wiki?curid=4709838", "title": "Rebel Road", "text": "Rebel Road \u00e8 il ventesimo album di Edgar Winter pubblicato dall'etichetta inglese Evangeline Records e prodotto da Edgar Winter e Curt Cuomo."}
{"id": "4709839", "revid": "636500", "url": "https://it.wikipedia.org/wiki?curid=4709839", "title": "Centro Fermi", "text": ""}
{"id": "4709841", "revid": "36426", "url": "https://it.wikipedia.org/wiki?curid=4709841", "title": "Via Giuseppe Giusti", "text": "Via Giuseppe Giusti \u00e8 una strada del centro storico di Firenze, che va da via Gino Capponi a piazza d'Azeglio, angolo via Vittorio Alfieri; lungo il tracciato si innesta perpendicolarmente borgo Pinti.\nStoria.\nIn origine la strada era pi\u00f9 breve: si chiamava via del Mandorlo, evidentemente per la presenza di una annosa pianta di questo frutto, e correva lungo il confine degli orti del monastero della Crocetta fino a borgo Pinti, qui chiusa dalle propriet\u00e0 dei Panciatichi Xim\u00e8nes. Era stato nientemeno che Lorenzo il Magnifico a dare a numerose strade della zona un nome \"botanico\". Con deliberazione della giunta comunale del gennaio 1868 il nome fu esteso al nuovo tratto che contestualmente era stato realizzato prolungando il tracciato fino a piazza Massimo d'Azeglio, secondo il piano regolatore interno della citt\u00e0 redatto dall'ingegnere del Comune Luigi Del Sarto e in ragione delle necessit\u00e0 sorte con la nascita del nuovo quartiere della Mattonaia negli anni di Firenze Capitale (1865-1871). L'apertura del nuovo tratto sacrific\u00f2, tra l'altro, una parte dell'ex-noviziato di San Salvatore e del giardino di palazzo Panciatichi Ximenes.\nLa dedica al poeta di Monsummano avvenne nel maggio del 1894, quarantaquattro anni dopo la sua morte (1850), che era avvenuta proprio nel vicino palazzo di Gino Capponi, come ricorda anche una targa su via Gino Capponi.\nIl primo tratto, confinante con piazza d'Azeglio, fu aperto solo alla fine dell'Ottocento.\nDescrizione.\nSulla via si affacciano prevalentemente edifici residenziali, alcuni di pregio, come un lato del palazzo di Gino Capponi (con l'ingresso carrozzabile del giardino), il bizzarro palazzo Zuccari, realizzazione manierista del pittore Federico Zuccari, e la sede dell'Istituto Gaetano Salvemini, affacciato su una tranquilla piazzetta alberata.\nEdifici.\nGli edifici con voce propria hanno i riferimenti bibliografici nella pagina specifica.\nLapidi.\nAl 38, come gi\u00e0 anticipato, si trova una lapide dedicata ai fratelli Rosselli su quella che fu la loro casa:\nFrancesco Bigazzi riport\u00f2 nel 1887 anche un'iscrizione oggi scomparsa, che doveva trovarsi nei pressi dell'Istituto Salvemini, e che era stata tracciata con un ferro nell'intnaco dal muratore che aveva accecato la \"via fra i due Orti\", ovvero il prolungamento fin qui di via della Pergola. Recitava: \"Nel 1786 fu / serato questa / strada da S. A. / Reale del mese otbre\"."}
{"id": "4709844", "revid": "1543377", "url": "https://it.wikipedia.org/wiki?curid=4709844", "title": "Qualificazioni al campionato mondiale di calcio 2014 - CAF - Terza fase", "text": "Le 10 nazionali vincitrici di ciascun girone hanno disputato dei play-off. Il 16 settembre 2013 le dieci squadre sono state sorteggiate per stabilire gli accoppiamenti dei 5 confronti diretti, che si sono disputati in partite di andata (12 ottobre) e ritorno (16 novembre). Le 5 squadre vincenti si sono qualificate per la Coppa del mondo 2014."}
{"id": "4709845", "revid": "287204", "url": "https://it.wikipedia.org/wiki?curid=4709845", "title": "Polvere di simpatia", "text": "La Polvere di simpatia o Unguento armario (\"Unguentum Armarium\" o \"Weapon Salve\") era un preparato medico composto da una mistura di vetriolo polverizzato e gomma che, all'inizio del XVII secolo, l'inglese sir Kenelm Digby, descrivendolo nel suo \"Discours sur la poudre de sympathie\", aveva reso famoso per il potere di risanare pi\u00f9 velocemente una ferita causata da un'arma o una piaga.\nUn fenomeno atomico.\nSi credeva che il risanamento si verificasse per un fenomeno dovuto alla luce del sole che quando illuminava un oggetto rimbalzava staccando da questo atomi che l'aria e il calore portavano lontano senza che, data la costituzione infinitesimale degli atomici, ci si potesse accorgere di un qualsiasi mutamento del corpo illuminato. Questo fenomeno si sarebbe verificato allo stesso modo quando si spargeva la polvere su un panno insanguinato o sull'arma insanguinata che aveva provocato la ferita: l'aria avrebbe catturato gli atomi del sangue e insieme quelli della polvere. Nel frattempo altri atomi uscivano dalla ferita e si propagavano nell'aria andando a mescolarsi \"per simpatia\", per affinit\u00e0 sostanziale, con quelli della polvere cosparsi sul panno e sull'arma e tutti insieme si sarebbero poi diretti nel loro luogo naturale (come insegnava Aristotele), nella ferita o nella piaga, penetrando in essa e guarendola cos\u00ec pi\u00f9 rapidamente.\nChi pensasse di spargere la polvere direttamente sulla ferita avrebbe compiuto un grave errore poich\u00e9 il vetriolo contenuto nell'unguento invece che risanare avrebbe causato una forte irritazione del tessuto lacerato e forti dolori. Del resto la polvere usata nel modo descritto oltre che risanare pi\u00f9 rapidamente aveva l'ulteriore vantaggio che poteva agire anche in assenza del ferito.\nIl problema della longitudine.\nSulla base di questa credenza si pens\u00f2 che si potesse risolvere empiricamente il cosiddetto problema della longitudine (anche noto come problema del Punto Fijo). In passato la latitudine in mare poteva essere calcolata abbastanza facilmente; ma la longitudine sembrava impraticabile. Il problema era assai grave per la navigazione d'altura, allora del tutto incerta e rischiosa e, come \u00e8 facile aspettarsi, questa situazione di incertezza e di pericolosit\u00e0 era particolarmente sofferta dagli inglesi che allora dominavano i mari. Nel 1714 il Parlamento inglese con il \"Longitude Act\" diede vita ad un'apposita \"Commissione per la longitudine\" con il compito di assegnare un enorme premio a chiunque fosse stato in grado di inventare un metodo sicuro ed affidabile per calcolare la misura della longitudine.\nIl metodo per la misurazione che si rifaceva alle propriet\u00e0 della polvere di simpatia consisteva nel prendere un cane, procurargli una piaga in modo che rimanesse sempre aperta e imbarcarlo su una nave. Ad un'ora concordata, per esempio a mezzanotte, nel porto da dove era salpata la nave si spargeva una sostanza irritante sulla lama insanguinata che aveva ferito l'animale con l'effetto di provocare dolore al cane che avrebbe guaito segnalando in questo modo che \u00abin quel momento era mezzanotte sul meridiano di partenza e, conoscendo l'ora locale, si poteva dedurre la longitudine\u00bb."}
{"id": "4709846", "revid": "88812", "url": "https://it.wikipedia.org/wiki?curid=4709846", "title": "Unguento armario", "text": ""}
{"id": "4709847", "revid": "1318658", "url": "https://it.wikipedia.org/wiki?curid=4709847", "title": "Technology Enhanced Learning", "text": "Per Technology Enhanced Learning (TEL) s'intende un insieme di metodologie formative, basate su particolari tecnologie digitali, che enfatizzano l'interattivit\u00e0 del processo di apprendimento, la sperimentazione attiva dei saperi e la costruzione comune delle conoscenze. Si tratta di soluzioni che ampliano e arricchiscono le potenzialit\u00e0 offerte dall'e-learning e pi\u00f9 in generale dagli strumenti della Rete (spesso integrandosi con questi ultimi) ma che possiedono specificit\u00e0 tecniche e metodologiche originali. Fra le T.E.L. \u00e8 possibile citare i Serious game, la Realt\u00e0 aumentata (Augmented Reality), la Robotica educativa e i cosiddetti Mondi virtuali (Multiplayer Virtual Worlds).\nEsistono sei principali dimensioni dell\u2019e-learning come evidenziato da uno studio dello Joint Information System Commitee del 2004. Queste sei dimensioni sono :"}
{"id": "4709850", "revid": "907190", "url": "https://it.wikipedia.org/wiki?curid=4709850", "title": "Lotter", "text": "Lotter \u00e8 il cognome di una famiglia di tipografi e stampatori tedeschi, del periodo della Riforma protestante.\nLo stesso cognome pu\u00f2 riferirsi a:"}
{"id": "4709853", "revid": "1543377", "url": "https://it.wikipedia.org/wiki?curid=4709853", "title": "Davey O'Brien", "text": "Carriera professionistica.\nO'Brien fu scelto come quarto assoluto nel Draft 1939 dai Philadelphia Eagles, che gli assegnarono un bonus di 12.000 dollari e un contratto biennale. Nella sua prima stagione nella guid\u00f2 la lega in yard passate, superando il precedente primato del suo compagno a TCU Sammy Baugh. Nel 1940 guid\u00f2 la lega in diverse categorie nei passaggi, inclusi tentati e completati. Gli Eagles gli aumentarono lo stipendio di 2.000 dollari ma O'Brien opt\u00f2 per il ritiro dopo la stagione 1940.\nNella sua carriera professionistica, O'Brien complet\u00f2 223 passaggi su 478 per 2.614 yard e 11 touchdown. Gioc\u00f2 anche come defensive back e punter, intercettando 4 passaggi per 92 yard e calciando 9 punt a una media di 40,7 yard l'uno."}
{"id": "4709854", "revid": "1543377", "url": "https://it.wikipedia.org/wiki?curid=4709854", "title": "Lisimaco (figlio di Tolomeo II)", "text": "Biografia.\nLisimaco era il figlio secondogenito del re d'Egitto Tolomeo II e di Arsinoe I e fratello del futuro re Tolomeo III e di Berenice, futura moglie del sovrano seleucide Antioco II. Ebbe lo stesso nome del nonno materno Lisimaco, re di Macedonia e di Tracia.\nDopo il ripudio e l'esilio della madre in conseguenza del suo coinvolgimento in una congiura, fu adottato, assieme ai fratelli, dalla seconda moglie del re, Arsinoe II.\nSopravvisse al fratello Tolomeo III e venne fatto assassinare da Sosibio, ministro di suo nipote, Tolomeo IV, intorno al 221 a.C."}
{"id": "4709857", "revid": "253269", "url": "https://it.wikipedia.org/wiki?curid=4709857", "title": "Dorothy Green (attrice 1920)", "text": "Ha recitato in 17 film dal 1953 al 1976 ed \u00e8 apparsa in oltre 90 produzioni televisive dal 1953 al 1997.\nBiografia.\nDorothy Green nacque a Los Angeles il 12 gennaio 1920.\nDebutt\u00f2 nel 1953 nel film \"Il grande caldo\" nel ruolo di Lucy Chapman e in televisione nell'episodio \"The Case of the Paper Button\" della serie televisiva \"City Detective\", andato in onda il 1\u00ba gennaio 1953, nel ruolo di Luisa. Interpret\u00f2 poi il ruolo di Lavinia Tate in 17 episodi della serie televisiva \"Tammy\" dal 1965 al 1966, il ruolo di Jennifer Brooks nella soap opera \"Febbre d'amore\" e molti altri personaggi secondari di episodi di serie televisive dagli anni 50 fino agli anni 80 e 90.\nLa sua ultima apparizione sul piccolo schermo avvenne nell'episodio \"Mystery Weapon\" della serie televisiva \"\", andato in onda il 1\u00ba gennaio 1997, che lo vede nel ruolo di Anna Lundt, mentre per il grande schermo l'ultima interpretazione risale al film \"Help Me... I'm Possessed\" del 1976 in cui interpreta Edith, l'abitante del castello.\nSpos\u00f2 l'attore Sidney Miller da cui poi divorzi\u00f2. In seguito si un\u00ec al medico Sidney Green (Greenberger) con cui ebbe tre figli. Mor\u00ec a Los Angeles l'8 maggio 2008 e fu cremata."}
{"id": "4709860", "revid": "110157", "url": "https://it.wikipedia.org/wiki?curid=4709860", "title": "In a Bar, Under the Sea", "text": "In a Bar, Under the Sea \u00e8 il secondo album del gruppo musicale belga dEUS, pubblicato dall'etichetta discografica Island Records nel 1996."}
{"id": "4709861", "revid": "287204", "url": "https://it.wikipedia.org/wiki?curid=4709861", "title": "Dorothy Green", "text": ""}
{"id": "4709862", "revid": "110157", "url": "https://it.wikipedia.org/wiki?curid=4709862", "title": "Campionati europei di tennistavolo 2013", "text": "I Campionati europei di tennistavolo 2013 si sono svolti a Schwechat, in Austria dal 4 al 13 ottobre 2013.\nProgramma.\nI titoli in palio erano 6."}
{"id": "4709865", "revid": "1543377", "url": "https://it.wikipedia.org/wiki?curid=4709865", "title": "Quod placuit principi, habet vigorem legis", "text": "La locuzione latina o \"brocardo\" quod placuit principi, habet vigorem legis o nella forma pi\u00f9 esatta quod principi placuit legis habuit vigorem significa letteralmente \"Ci\u00f2 che \u00e8 gradito al principe, ha valore di legge\". La polirematica vuole esprimere l'idea, da intendersi nel senso concreto e letterale, che il principe \u00e8 investito col suo mandato della facolt\u00e0 completa e assoluta di legiferare sullo Stato e per lo Stato, ma in nome del popolo, come precisava il giurista romano del II secolo Ulpiano:\nLa legittimit\u00e0 del potere dell'imperatore veniva dal fatto che il sovrano gestiva un potere (l\"'imperium\") che, rimanendo in ogni caso assoluto (\"princeps legibus solutus est\", scriveva ancora Ulpiano), tuttavia virtualmente veniva esercitato in nome e per volont\u00e0 del popolo (\"in eum omne suum imperium\"). La stessa enunciazione del potere imperiale \u00e8 contenuta nella \"lex de imperio Vespasiani\", senatoconsulto del 69 d.C. che definiva i termini della \"potestas\" e delle prerogative dell'imperatore Vespasiano rispetto a quelle del Senato, ormai fortemente indebolito nell'epoca del \"principato\".\nQuesto principio ha avuto una enorme influenza nella storia politica occidentale, venendo recuperato sin dall'epoca tardo antica, inserito nelle \"Institutiones\" di Giustiniano (Inst. I. 1.2.6) e medievale, durante la Dieta di Roncaglia e per opera dei glossatori delle scuole di diritto di Bologna, Montpellier e Salamanca. Anche Dante adoperer\u00e0 il concetto di \"potestas assoluta\" rappresentato dalla massima ulpianea nel \"Monarchia\". Durante l'et\u00e0 moderna riferimenti se ne trovano nell'opera di Jean Bodin (\"Les Six Livres de la R\u00e9publique\") come giustificazione del potere assoluto privo di vincoli, al tempo dei dispotismi illuminati settecenteschi e durante la rivoluzione francese. Nel Novecento, l'aforisma fu ripreso dai totalitarismi e dalle dittature nell'intento di legittimare forme di potere in senso plebiscitario."}
{"id": "4709868", "revid": "61931377", "url": "https://it.wikipedia.org/wiki?curid=4709868", "title": "Cesio 137", "text": ""}
{"id": "4709879", "revid": "110157", "url": "https://it.wikipedia.org/wiki?curid=4709879", "title": "Blocco Nazionale (Siria)", "text": "Il Blocco Nazionale \u00e8 stato un partito politico siriano che nacque con l'obiettivo di realizzare la piena indipendenza della Siria con la fine del Mandato francese in Siria e Libano.\nStoria.\nIl partito fu fondato nel 1928 da Ibrahim Hananu dopo una Conferenza Nazionale svolta in quell'anno.\nNon fu un partito strutturato come tale ma una coalizione di partiti ostili alla presenza della Francia in Siria. Il Blocco fu guidato da siriani di orientamento politico conservatore, da proprietari terrieri, da commercianti, da avvocati e da politici di sentimenti nazionalisti. La coalizione raccolse insieme le cinquanta famiglie siriane pi\u00f9 ricche e potenti.\nIl Blocco Nazionale non aveva un'ideologia o un programma d'azione ben precisato in campo economico e sociale. Il principale obiettivo era quello di condurre il movimento al conseguimento dell'indipendenza siriana attraverso una via diplomatica e non-violenta.\nRetaggio.\nLa piena indipendenza della Siria fu conseguita Full nel 1946 e il movimento non pot\u00e9 pi\u00f9 a quel punto nascondere i contrasti interni, politici e personali.\nIl partito fu sciolto nel 1947, dando vita a due realt\u00e0: quella del Partito Nazionale, di base a Damasco, e il Partito del Popolo, basato ad Aleppo. Mentre il Partito del Popolo era in linea con gli interessi della famiglia regnante hascemita di Giordania e Iraq, il Partito Nazionale si opponeva agli Hascemiti. Entrambi i partiti svolsero un ruolo importante nella politica siriana fino al colpo di Stato del 1963, che condusse al potere il partito Ba'th e all'eliminazione virtuale dei vecchi politici.\nIn seguito alla cosiddetta Primavera di Damasco, girarono ipotesi di una rinascita degli antichi partiti politici ante- Ba'th. Con l'avvio della guerra civile siriana \u00e8 apparso sulla scena mediatica un nuovo Blocco Nazionale, che rivendicava l'eredit\u00e0 politica dell'antico partito."}
{"id": "4709881", "revid": "11959", "url": "https://it.wikipedia.org/wiki?curid=4709881", "title": "Blocco Nazionale (Syria)", "text": ""}
{"id": "4709884", "revid": "61931757", "url": "https://it.wikipedia.org/wiki?curid=4709884", "title": "Coefficiente isoentropico", "text": ""}
{"id": "4709887", "revid": "287204", "url": "https://it.wikipedia.org/wiki?curid=4709887", "title": "Kuzunoha", "text": ", o Kuzu-no-Ha, \u00e8 una \"kitsune\" popolare nel folklore giapponese. Il suo nome vuol dire \"foglia di Kuzu\". Si dice fosse madre di Abe no Seimei, il famoso onmy\u014dji.\nLeggenda.\nSotto il regno dell'Imperatore Murakami (947-967), il giovane nobile Abe no Yasuna, in cammino per visitare il santuario di Shinoda, nella provincia di Settsu, incontr\u00f2 un giovane commissario militare in caccia di volpi per ottenere i loro fegati ed usarli come rimedi medici. Yasuna, mosso da piet\u00e0, combatt\u00e9 il cacciatore, ricevendo parecchie ferite, ma riusc\u00ec a liberare la volpe bianca. Pi\u00f9 tardi, incontr\u00f2 una bella donna chiamata Kuzunoha che lo aiut\u00f2 a tornare a casa.\nIn realt\u00e0, quella donna era la volpe salvata da Yasuna ed aveva assunto forma umane per potergli curare ferite. Ella gli rese spesso visita durante la sua convalescenza, infine s'innamorarono e si sposarono. In seguito, ebbero un figlio, Seimei (il cui nome da bambino era \"D\u014dji\"), che si dimostr\u00f2 prodigiosamente intelligente. Kuzunoha si rese conto che suo figlio aveva ereditato parte della sua natura soprannaturale.\nParecchi anni dopo, mentre Kuzunoha osservava dei crisantemi, incantata dalla visione dei fiori, ella si dimentic\u00f2 di mantenere la sua sembianza umana e suo figlio ne scorse la punta della coda. Scoperta, dovendo lasciare la famiglia, Kuzunoha si prepar\u00f2 a ritornare alla sua vita selvaggia. Prima d'andarsene lasci\u00f2 una poesia d'addio, chiedendo a suo marito Yasuna di venire a vederla nella foresta di Shinoda.\nYasuna e Seimei la cercarono nei boschi ed ella apparve infine loro sotto forma di volpe. Rivel\u00f2 che era il kami (spirito divino) del santuario di Shinoda; diede al figlio Seimei il dono di comprendere il linguaggio degli animali.\nPoi si separarono. Qualche anno pi\u00f9 tardi, D\u014dji, che ormai era chiamato Seimei, cominci\u00f2 a studiare la cosmologia Tenmon-d\u014d e grazie ai poteri acquisiti dalla madre, guar\u00ec l'imperatore malato.\nRappresentazioni teatrali.\nKuzunoha appare nei teatri kabuki e bunraku, basata sulla sua leggenda. Lo spettacolo \"Kuzunoha\" o \"La Volpe di Shinoda\", che \u00e8 frequentemente eseguito indipendentemente da altre scene, si concentra sulla sua storia, aggiungendo alcune variazioni delle trama, come l'idea che Kuzunoha imitasse una principessa e che fosse costretta a scappare non perch\u00e9 Seimei le aveva visto la coda ma perch\u00e9 aveva riassunto completamente forma volpina; comunque queste modifiche sono inferiori rispetto ad altre rappresentazioni.\nIzumi.\nA Izumi, si trova il \"santuario Kuzunoha Inari\", di cui si dice che sia stato costruito nel luogo in cui Kuzunoha \u00e8 partita, lasciando la sua poesia d'addio su di un paravento di seta.\nLa poesia stessa \u00e8 divenuta celebre:\nIl folklorista Kiyoshi Nozaki ne d\u00e0 la traduzione in inglese, che in italiano \u00e8:\nUno stagno della zona \u00e8 stato designato come sito storico dal Comune della citt\u00e0 di Izumi in memoria della leggenda."}
{"id": "4709888", "revid": "1371684", "url": "https://it.wikipedia.org/wiki?curid=4709888", "title": "Coppa delle Nazioni U23 UCI 2013", "text": "La Coppa delle Nazioni U23 UCI 2013 \u00e8 stata la settima edizione della competizione organizzata dalla Unione Ciclistica Internazionale, passaggio obbligato per i ciclisti di meno di 23 anni che desiderano partecipare alle gare a loro riservate ai Campionati del mondo di ciclismo su strada 2013. Comprendeva dieci gare ed era riservata alle squadre nazionali, permettendo loro di accumulare punti e determinare il numero di posti assegnati a ciascuna di esse ai campionati del mondo."}
{"id": "4709889", "revid": "1573940", "url": "https://it.wikipedia.org/wiki?curid=4709889", "title": "Chiesa di San Cassiano (Badia)", "text": "La chiesa di San Cassiano a Badia \u00e8 la chiesa parrocchiale della frazione omonima. Fu costruita a partire dal 1762 e ampliata negli anni 1844-1845.\nDescrizione.\nLa chiesa presenta una facciata cieca scandita da quattro lesene che reggono un'ampia cornice marcapiano, sulla quale si innesta un timpano a volute sormontato da una croce. Una nicchia posta al centro del timpano ospita una scultura di santo.\nL'interno \u00e8 a navata unica e si chiude con un'abside poligonale con volta a specchio e dipinti di Hans Pescoller. L'altare maggiore \u00e8 decorato da un dipinto che rappresenta il martirio di San Cassiano, opera di Carlo Henrici di Slesia.\nA sinistra dell'abside si innalza il campanile ottagonale, sulla cui facciata \u00e8 posto un orologio. Il campanile termina con una cupola a cipolla.\nNel vicino cimitero \u00e8 posta una piccola cappella con abside poligonale e tetto a scandole."}
{"id": "4709894", "revid": "110157", "url": "https://it.wikipedia.org/wiki?curid=4709894", "title": "Partito Nazionale (Siria)", "text": "Il Partito Nazionale ( \"\u1e24izb Al-Wa\u1e6dan\u012b\") \u00e8 stato un partito politico siriano fondato da Hashim al-Atassi nel 1947 per perfezionare il processo d'indipendenza dal Paese dopo il termine del Mandato.\nTra quanti s'erano impegnati nel Blocco Nazionale (dalle cui ceneri era nato il Partito Nazionale) figuravano il fondatore del Partito Nazionale, Hashim al-Atassi, Sa'dallah al-Jabiri, Lutfi al-Haffar, Jamil Mardam Bey, Shukri al-Quwwatli, Nasib al-Bakri, Ibrahim Hananu, Sultan al-Atrash, Faris al-Khuri, Saleh Ali, Faysal Najib e Sami al-Barudi.\nIter costitutivo.\nLa scissione del Blocco si era manifestata col crescere di due anime politiche, non proprio allineate quanto alle strategie da seguire. Una, tendenzialmente pragmatica, era filo-britannica e filo-hashemita ed era guidata da Abd al-Rahman Shahbandar, e una determinata a far conseguire alla Siria una maggiore indipendenza, guidata da Shukri al-Quwwatli e Hashim al-Atassi.\nLa prima dar\u00e0 vita al Partito del Popolo, guidato da Rushdi Kikhya e Nazim al-Qudsi, l'altra al Partito Nazionale. condotto da Shukri al-Quwwatli, in cui spiccava la forte personalit\u00e0 di Jamil Mardam Bey.\nScioglimento.\nIl partito, stretto tra i crescenti ideali nasseriani e ba'thisti, di fronte alla sia pur effimera costituzione della Repubblica Araba Unita (1958-1961), era fatalmente condannato a incidere assai poco nella vita politica del Paese, patendo la politica autoritaria di Nasser e, ancor pi\u00f9 - al pari di quasi tutti i partiti politici arabi - dei suoi episodici legami con le masse. Il suo conseguente \"rachitismo\" partecipativo ne fece limitare l'azione, limitandolo a fungere quindi da mero strumento tattico per il conseguimento degli interessi politici, e talvolta personali. dei suoi leader."}
{"id": "4709895", "revid": "1573940", "url": "https://it.wikipedia.org/wiki?curid=4709895", "title": "Chiesa dei Santi Giacomo e Leonardo", "text": "La chiesa dei Santi Giacomo e Leonardo \u00e8 un luogo di culto cattolico, sede dell'omonima parrocchia, situata nella frazione di San Leonardo di Badia in Alto Adige.\nLa chiesa attuale, che prende il posto di un edificio pi\u00f9 antico, fu costruita sotto la direzione di Franz Singer tra 1776 e 1778 e consacrata nel 1782.\nDescrizione.\nLa chiesa \u00e8 connotata da uno stile barocco che si riflette nella facciata e negli interni. L'esterno si connota per un portale aggettante rispetto alla facciata e per tre nicchie che ospitano statue di santi. Tre coppie di lesene non equiripartite terminano sotto una cornice marcapiano al di sopra della quale si innesta un timpano mistilineo. Il campanile a cuspide, pi\u00f9 antico, \u00e8 del 1347.\nL'interno a navata unica \u00e8 riccamente decorato. Singer si occup\u00f2 degli stucchi, mentre gli affreschi delle cupole si devono a Matth\u00e4us G\u00fcnther, che li realizz\u00f2 nel 1776. La controfacciata ospita un grande organo a canne."}
{"id": "4709897", "revid": "2091899", "url": "https://it.wikipedia.org/wiki?curid=4709897", "title": "Santuario di Yoshida", "text": "Il \u00e8 un santuario shintoista situato nella parte orientale del distretto \"Sakyo-ku\" di Kyoto, in Giappone. Si trova ai piedi del monte \"Yoshida\", parte delle montagne di \"Higashiyama\". \nIl santuario, fondato nell'859 durante il periodo Heian per la famiglia \"Fujiwara\", \u00e8 circondato da una fitta foresta.\nStoria.\nIl santuario benefici\u00f2 del mecenatismo imperiale all'inizio del periodo Heian. Nel 965, l'imperatore Murakami ordin\u00f2 che dei messaggeri imperiali fossero inviati ai \"kami\" guardiani del Giappone per informarli degli avvenimenti importanti. Questi \"heihaku\" si presentarono inizialmente a 16 santuari e nel 991, l'imperatore Ichij\u014d aggiunse altri tre santuari alla lista di Murakami, tra cui anche lo \"Yoshida-jinja\".\nSecondo l'\"Eiga monogatari\", Anshi, sposa di Murakami, fu cremata e poi le sue ceneri furono seppellite nel 964 vicino al santuario di Yoshida.\nDal 1871 fino al 1946, il santuario fu ufficialmente designato come uno dei ,; ci\u00f2 significa che si trova al secondo rango dei maggiori santuari sostenuti dalla Stato.\nNella seconda met\u00e0 del XVI secolo, il sacerdote e studioso Yoshida Kanetomo (1435-1511) fond\u00f2 nel santuario una corrente particolare dello Shintoismo, lo \"Yoshida Shint\u014d\". Questa corrente esercit\u00f2 subito una tale influenza in Giappone che lo \"Yoshida-jinja\" ottenne dai \"tenn\u014d\" per parecchi secoli il diritto esclusivo di avere completo permesso e libert\u00e0 di ordinare sacerdoti scintoisti. Anche se non era necessario un prerequisito per esercitare la funzione sacerdotale in un tempio shintoista, questa garanzia risolse i conflitti tra gli esperti religiosi all'interno di ciascuna comunit\u00e0 del santuario.\nCaratteristiche.\nIl santuario ha delle caratteristiche architettoniche: al posto di un \"heiden\" c'\u00e8 un semplice tetto, ma ci sono quattro \"honden\". Per gli esercizi spirituale dei monaci, c'\u00e8 il \"gy\u014djish\u014d-ya\".\nIl giorno successivo al \"Setsubun\", comincia il \"Daigen-ky\u016b\" (un \"massha\"), cio\u00e8 l'espulsione di \"Uji-kata-yagi-no-yamai-gami\", il \"kami\" di tutti i mali, dei pensieri e delle intenzioni malvagie (\"tsumi\"), della sporcizia, delle malattie e degli incidenti. \u00c8 tuttavia anche onorato nello \"honden\", davanti all'entrata del quale si trova la \"collina della miseria\" (\"yaku-zuka\")(\"yaku-zuka\") che \u00e8 collegata allo \"honden\" con otto \"shimenawa\". Durante l'espulsione, sacchi di semi di soia sono gettati sulla collina.\nI monaci del tempio hanno praticato i tradizionali riti shintoisti per l'inaugurazione della vicina Universit\u00e0 di Kyoto. Il santuario \u00e8 noto anche per i suoi \"hamaya\"."}
{"id": "4709898", "revid": "120797966", "url": "https://it.wikipedia.org/wiki?curid=4709898", "title": "Melchior Lotter (1470-1549)", "text": "Biografia.\nMelchior Lotter (\"der \u00c4ltere\", il vecchio), molto conosciuto a Lipsia sin dal 1491, \u00e8 stato il capostipite di una famiglia di stampatori. Nel 1511 ha introdotto il carattere di stampa Antiqua.\nHa pubblicato messali, breviari, un \"Aulus Persius Flaccus\" (1512), \"Horatii Epistol\u00e6\" (1522), e \"Luther Tessaradecos Consolatoria pro Laborantibus\" (1520). \nI suoi rapporti con la riforma protestante non sono perfettamente chiari, ma sembra essere stato un simpatizzante. Un'innovazione di Lotter \"il vecchio\" fu la scelta di utilizzare lettere romane per la resa tipografica del latino, riservando l'uso dei caratteri gotici per i testi in lingua tedesca. \nPorta lo stesso nome anche uno dei suoi figli (morto c. 1542), il che ha provocato una certa confusione bibliografica, per evitare la quale si adotta la distinzione dei nomi attraverso un epiteto, chiamando il figlio Melchior Lotter der J\u00fcngere (Melchior Lotter il Giovane). Melchior il Giovane \u00e8 conosciuto soprattutto per la stampa della Bibbia di Martin Lutero, \"Il Nuovo Testamento\" (1522), e le stampe del 1523 e 1524 del Vecchio testamento, cedute in seguito a Hans Lufft. Ha pubblicato molti altri scritti in tedesco di Lutero. Lotter \u00e8 importante anche per avere importato caratteri greci a Wittenberg, dando cos\u00ec a Filippo Melantone i mezzi per portare avanti le lezioni in greco. Quando torn\u00f2 a Lipsia, circa nel 1525, Lotter si dedic\u00f2 all'attivit\u00e0 del padre."}
{"id": "4709903", "revid": "92723", "url": "https://it.wikipedia.org/wiki?curid=4709903", "title": "Matth\u00e4us G\u00fcnther", "text": "Biografia.\nLa sua famiglia era originaria di Wessobrunn.\nFu attivo nell'epoca dello sviluppo della pittura barocca e rococ\u00f2 tra Baviera e Tirolo, lavorando in circa 40 chiese.\nLe sue opere includono 70 affreschi e 25 pannelli. Era noto per la pittura vivace ed i colori accesi.\nG\u00fcnther studi\u00f2 dapprima a Murnau, e poi a Monaco di Baviera tra 1723 e 1728 con Cosmas Damian Asam e si perfezion\u00f2 nella tecnica dell'affresco ad Augusta. \nConobbe il pittore austro-tedesco Johann Evangelist Holzer, col quale strinse una forte amicizia; dopo la morte dell'amico pittore, ricevette un suo cospicuo numero di disegni, dai quali prese ispirazione. In quegli anni G\u00fcnther inizi\u00f2 a farsi conoscere nell'ambiente artistico e dal 1731 si trasfer\u00ec ad Augusta, dove qualche anno pi\u00f9 tardi diverr\u00e0 direttore dell'Accademia.\nNel frattempo non interruppe i suoi contatti con la cerchia pittorica di Wessobrunn, dalla quale prese spunti per quanto riguarda le tendenze decorative fantasiose e brillanti. Inoltre attenu\u00f2 l'incidenza del Barocco romano, convertendo alcuni elementi pittorici in un ornatismo Rococ\u00f2. Non \u00e8 da trascurare, infine, come l'ambiente di Augusta sia quello tirolese, dove l'artista fu spesso attivo risentivano dell'influenza della scuola veneziana, che inevitabilmente venne assorbita anche da G\u00fcnther. \nLavor\u00f2 con alcuni dei pi\u00f9 grandi artisti dell'epoca, come l'architetto Johann Michael Fischer e lo stuccatore Johann Michael Feuchtmayer e suo fratello Franz Xaver.\nNell'ultimo periodo della carriera G\u00fcnther si lasci\u00f2 contagiare dall'emergente corrente classicistica.\nTra le sue opere pi\u00f9 significative, si possono citare gli affreschi di Neustift del 1736, quelli alla parrocchiale di Amorbach del 1740, quelli alle parrocchiali di Wilten e di Aldersbach negli anni cinquanta, e quelli alla chiesa di Rott am Inn del 1763."}
{"id": "4709904", "revid": "74801", "url": "https://it.wikipedia.org/wiki?curid=4709904", "title": "Addison Richards", "text": "Ha recitato in oltre 280 film dal 1933 al 1964 ed \u00e8 apparso in oltre 110 produzioni televisive dal 1952 al 1964.\nBiografia.\nDopo aver frequentato la Washington State University e il Pomona College, cominci\u00f2 a recitare a teatro e lavor\u00f2 anche nella Pasadena Playhouse. Debutt\u00f2 nel 1933 nel film \"Riot Squad\" nel ruolo di Diamonds Jarecke. Nei primi anni 50 cominci\u00f2 ad apparire in maniera massiva anche in molti episodi delle principali serie televisive trasmesse durante il periodo d'oro della televisione statunitense. Interpret\u00f2, tra gli altri, il ruolo di J.B. Barker in nove episodi della serie televisiva \"The People's Choice\" dal 1957 al 1958, di Doc Jay Calhoun in sette episodi della serie \"Trackdown\" dal 1958 al 1959 e di Doc Landy in otto episodi della serie \"The Deputy\" dal 1960 al 1961.\nLa sua ultima apparizione sul piccolo schermo avvenne nell'episodio \"The Permanent Recruit\" della serie televisiva \"No Time for Sergeants\", andato in onda il 14 settembre 1964, che lo vede nel ruolo del colonnello Saunders.\nMor\u00ec per un attacco di cuore a Los Angeles, in California, il 22 marzo 1964 e fu seppellito all'Oak Park Cemetery di Claremont."}
{"id": "4709908", "revid": "767487", "url": "https://it.wikipedia.org/wiki?curid=4709908", "title": "Johann Michael Fischer", "text": " Attivo nell'epoca tardobarocca e rococ\u00f2, fu uno dei maggiori rappresentanti di questi stili nella Germania meridionale.\nBiografia.\nJohann Michael era figlio di rispettati costruttori militari. Dal 1712 trascorse anni di studi in Boemia, Moravia e Austria; e nella sua opera un\u00ec elementi boemi al barocco bavarese.\nNel 1718 si stabil\u00ec a Monaco di Baviera dove lavor\u00f2 con Johann Mayr. Nel 1723 acquist\u00f2 i diritti di \"Master\" dalla vedova di un capomastro defunto. Sposando la figlia di Johann Mayr nel 1725 entr\u00f2 definitivamente nella gilda. In seguito venne nominato architetto della corte bavarese e capomastro dell'Elettorato di Colonia.\nLavor\u00f2 con alcuni dei pi\u00f9 importanti artisti dell'epoca come Cosmas Damian e Egid Quirin Asam, Johann Joseph Christian, Johann Michael Feuchtmayer, Matth\u00e4us G\u00fcnther, Ignaz G\u00fcnther, Franz Joseph Spiegler, Johann Baptist Straub e Johann Baptist Zimmermann.\nMor\u00ec a Monaco all'et\u00e0 di 74 anni e venne sepolto in una tomba sulla parete sud della Frauenkirche.\nUna lapide lo ricorda sulla facciata del Municipio di Burglengenfeld."}
{"id": "4709911", "revid": "287204", "url": "https://it.wikipedia.org/wiki?curid=4709911", "title": "Laurencekirk", "text": "Laurencekirk (in gaelico scozzese: Coinmheadh; in Scots: Lowrenkirk) \u00e8 una cittadina di circa 1900 abitanti della Scozia nord-orientale, facente parte dell'area amministrativa dell'Aberdeenshire (contea tradizionale: Kincardineshire). \u00c8 la principale localit\u00e0 del distretto di Howe of the Mearns.\nEtimologia.\nIl nome della cittadina ricorda la presenza in loco di una chiesa dedicata a san Lorenzo di Canterbury.\nGeografia fisica.\nCollocazione.\nLaurencekirk si trova, nell'estremit\u00e0 sud-orientale dell'Aberdeenshire, tra Brechin (Angus) e Stonehaven (rispettivamente a nord-est della prima e a sud-ovest della seconda), a pochi chilometri ad ovest della localit\u00e0 costiera di Inverbervie, a circa 17\u00a0km a nord della localit\u00e0 costiera di Montrose (Angus) e ad una cinquantina di km a sud di Aberdeen.\nSociet\u00e0.\nEvoluzione demografica.\nAl censimento del 2004, Laurencekirk contava una popolazione pari a 1.950 abitanti.\nStoria.\nL'originario villaggio di Kirkton of Coveth/St Laurence, che possedeva una chiesa dedicata a san Lorenzo di Canterbury, si svilupp\u00f2 a partire dagli anni settanta del XVIII secolo, dopo l'acuqisto della tenuta di Johnston da parte di Frances Garden, signore di Gardenstone.\nNel 2009 fu riaperta la stazione ferroviaria, che era stata precedentemente chiusa nel 1967.\nEconomia.\nPrincipali attivit\u00e0 economiche di Laurencekirk sono l'agricoltura, l'allevamento e l'industria tessile."}
{"id": "4709915", "revid": "409613", "url": "https://it.wikipedia.org/wiki?curid=4709915", "title": "Biblioteca del Kunsthistorisches Institut in Florenz", "text": "La biblioteca del Kunsthistorisches Institut in Florenz (KHI Florenz) si trova in via Giuseppe Giusti a Firenze ed \u00e8 una delle pi\u00f9 ricche a livello italiano e internazionale per lo studio della storia dell'arte e dell'architettura italiana. L'accesso alla biblioteca \u00e8 riservato agli storici dell'arte.\nSituata in questa sede dal 1964, \u00e8 di pertinenza del Max-Planck-Institut. Oggi, dopo aggiunte e ampliamenti, occupa due edifici unificati negli spazi interni: il Palazzo Capponi-Incontri, ai numeri 42-44-46, e la Casa Rosselli, ai numeri 38-40. Qui si trovava anticamente il convento domenicano di Santa Maria della Piet\u00e0.\nStoria.\nEra in quest'area un convento di domenicane di Santa Maria della Piet\u00e0, ridotto a conservatorio nel 1786 e quindi soppresso nel 1808. Nel 1811 il complesso fu destinato a casa di correzione e nel 1813 \u00e8 documentato un cantiere volto alla ristrutturazione delle preesistenze, su progetto dell'architetto Giuseppe Del Rosso. Alienato, il convento fu acquistato nel 1819 dai Capponi (per i quali rappresentava un'estensione della gi\u00e0 ampia propriet\u00e0 legata al palazzo di Gino Capponi), che subito promossero lavori per trasformarlo in ampia residenza, con la direzione affidata a Giuseppe Cacialli. \u00c8 tuttavia tra il 1825 e il 1830 che il palazzo assunse l'attuale configurazione, questa volta su progetto dell'architetto Gaetano Baccani al quale \u00e8 riconducibili anche il disegno della facciata.\nPassato oramai agli Incontri, nel 1961 il complesso fu acquistato dalla Fondazione Fritz Thyssen per essere subito dopo ceduto all'Associazione del Kunsthistorisches Institut in Florenz, che era alla ricerca di una nuova sede risultando oramai insufficienti gli spazi del palazzo Guadagni di piazza Santo Spirito occupati dall'Istituto dal 1912. Inaugurato con l'apertura della biblioteca e della fototeca al pubblico nel 1964, nel 1972 l'istituto fu ampliato con l'acquisizione della vicina casa Rosselli.\nQuesto secondo edificio \u00e8 legato al ricordo dei fratelli Carlo e Nello Rosselli, protagonisti della resistenza italiana al fascismo, che lo abitarono dagli anni venti agli anni quaranta del Novecento, come ricorda una targa in facciata. Nel 1972 fu acquistato dalla Fondazione Volkswagenwerk che subito dopo lo cedette all'Associazione del Kunsthistorisches Institut in Florenz, la quale aveva necessit\u00e0 di ampliare gli spazi della biblioteca dell'Istituto.\nTra il 1981 e il 1982 i due edifici furono oggetto di un complesso intervento di ristrutturazione e ammodernamento. Gi\u00e0 nel '79, la porzione del palazzo Capponi-Incontri era stato restaurato dall'impresa edile Calosi &amp; Del Mastio su progetto e direzione dei lavori dell'ingegnere Maurizio Mondelli. Nuovi lavori di restauro ed adeguamento degli spazi interni - a interessare ambedue i fabbricati - sono stati intrapresi nel 2009 e sono ancora in corso (progetto e direzione dei lavori dell'ingegnere Stefano Mazzoni Pallecchi).\nDescrizione.\nLa biblioteca possiede oltre 300.000 volumi, alcuni dei quali molto rari, 940 tra periodici e riviste, e una delle pi\u00f9 grandi fototeche al mondo sulla storia dell'arte italiana.\nIl fronte sulla strada, di disegno corretto ma con connotati lontani da quelli propri di una residenza nobiliare tanto da far pensare a una dipendenza del palazzo di via Gino Capponi o a un edificio da affittare a terzi, si estende per undici assi su tre piani, caratterizzandosi unicamente per la successione di arcate cieche al terreno, all'interno delle quali si impostano le aperture delle finestre. Stesse caratteristiche di disegno presenta la casa Rosselli prima richiamata, che si estende per ulteriori cinque assi e con una linea di gronda in assoluta continuit\u00e0.\nEntrambi gli edifici sono dotato di giardini, confinanti.\nAl 38 una lapide ricorda i fratelli Rosselli:"}
{"id": "4709916", "revid": "599013", "url": "https://it.wikipedia.org/wiki?curid=4709916", "title": "George Mira", "text": "Carriera professionistica.\nMira fu scelto nel corso del secondo giro del Draft 1964 dai San Francisco 49ers. Mira gioc\u00f2 otto stagioni nella NFL nel 1964-1971 per tre differenti squadre e raggiunse il Super Bowl VI come riserva di Bob Griese nei Miami Dolphins.\nMira in seguit\u00f2 gioc\u00f2 19 partite nei Montreal Alouettes della Canadian Football League nel 1972 e 1973, passando 1.356 yard, 11 touchdown e 8 intercetti nel 1973. Coi Birmingham Americans della WFL nel 1974 fu MVP della finale di campionato vinta dalla sua squadra. Nel 1975, pass\u00f2 ai Jacksonville Express sempre nella World Football League. Termin\u00f2 la carriera nella stagione 1977, giocando sei gare con i Toronto Argonauts della CFL.\nStatistiche.\nNFL"}
{"id": "4709927", "revid": "110157", "url": "https://it.wikipedia.org/wiki?curid=4709927", "title": "Chiesa di San Giorgio (Scena)", "text": "La chiesa di San Giorgio (\"St. Georg\" o \"St. Georgen\" in tedesco) a Scena si trova nella frazione omonima.\nLa chiesa a pianta circolare conserva affreschi del XIV secolo. Al suo interno si trova un trittico tardo gotico attribuito alla bottega di Hans Schnatterpeck e sculture barocche di Vilgefortis, santa della devozione popolare."}
{"id": "4709943", "revid": "36426", "url": "https://it.wikipedia.org/wiki?curid=4709943", "title": "Fondazione Volkswagenwerk", "text": ""}
{"id": "4709946", "revid": "1573940", "url": "https://it.wikipedia.org/wiki?curid=4709946", "title": "Chiesa di Santo Stefano (Villandro)", "text": "La chiesa di Santo Stefano (in tedesco Pfarrkirche St. Stephan) a Villandro \u00e8 la chiesa parrocchiale del paese.\nLa chiesa attuale ha origini duecentesche ma ha subito rimaneggiamenti successivi, soprattutto nel XVI secolo. L'interno invece \u00e8 in gran parte del XIX secolo. Nel XX secolo, dopo un incendio, l'edificio \u00e8 stato ampiamente restaurato."}
{"id": "4709958", "revid": "92723", "url": "https://it.wikipedia.org/wiki?curid=4709958", "title": "Chiesa di San Giovanni (Tubre)", "text": "La chiesa di San Giovanni (in tedesco St.-Johann-Kirche) a Tubre \u00e8 la chiesa pi\u00f9 antica del paese. Inconsueta \u00e8 anche la pianta a croce greca.\nStoria.\nLe sue origini risalgono al IX secolo, quando faceva parte di un'abbazia benedettina caduta in rovina verso il 1130. La chiesa \u00e8 nota soprattutto per il dipinto duecentesco che rappresenta san Cristoforo, la pi\u00f9 antica immagine del santo presente in Tirolo.\nRisulta che nel 1218 durante una crociata, Schwiker von Reichenberg cedette all'Ordine di Malta l'edificio religioso dedicato a san Giovanni. Si deve proprio a questi l'ampliamento della chiesa, la costruzione di un ambiente atto al ricovero dei pellegrini, e la realizzazione delle pitture in stile romanico con riferimenti allo stile bizantino. Nel XV secolo furono realizzati gli affreschi posti all'ingresso dell'aula.\nNel XVI secolo, i monaci dell'ordine, lasciarono gli edifici e li vendettero a conti Hendl che non ebbe nessuna cura della chiesa, la quale si trov\u00f2 velocemente in uno stato di abbandono, e nel XVIII secolo la chiesa fu sconsacrata. Il comune ne acquis\u00ec la propriet\u00e0 nel 1832, che lo adib\u00ec a magazzino, nel 1890 ci fu anche un progetto per convertire l'aula in edificio scolastico, fino alla met\u00e0 del XX secolo quando la \"Soprintendenza italiana\" inizi\u00f2 lavori di manutenzione e di restauro. La chiesa fu nuovamente consacrata.\nDescrizione.\nL'edificio del 1220 \u00e8 in stile romanico, e la pianta della chiesa, che \u00e8 ben conservata nel suo genere, ha la tipica forma di una croce greca, ed al suo interno sono conservati affreschi romanici del 1220-1230 e gotici del 1383.\nGi\u00e0 prima del 1220 in verit\u00e0 la maggior parte della chiesa di San Giovanni in Val Monastero era stata essenzialmente costruita.\nSull'avancorpo occidentale si trova una facciata di conci e una larga porta con tre arcate a sesto ribassato. La parte centrale del complesso \u00e8 accessibile tramite un portico costruito su due piani.\nDal 1300 il portico superiore fungeva da dormitorio e quello inferiore da soggiorno ai pellegrini dell'ospizio diretto dall'Ordine Gerosolimitano.\nAnche la sagrestia e le abitazioni facevano parte dell'ospizio, e conservano uno straordinario ciclo di affreschi\nL'affresco di san Cristoforo sul lato nord, che \u00e8 al contempo il pi\u00f9 antico ritratto del santo in Tirolo, ha dato il nome a questa cappella: non \u00e8 solamente il ritratto pi\u00f9 antico ma anche l'immagine pi\u00f9 grande di san Cristoforo in tutto l'arco alpino.\nGli affreschi romanici ampiamente conservati sulla parete sud e sul soffitto a volta che illustrano, fra l'altro, il battesimo di Ges\u00f9, Mos\u00e8 come legislatore, Cristo tra Maria e Giovanni, come anche tanti cavalieri, principi, nobili e contadini, sono tutti dello stesso artista della Val Venosta.\nNell'atrio superiore si trova un ciclo di affreschi gotico della fine del XIV secolo."}
{"id": "4709970", "revid": "31886", "url": "https://it.wikipedia.org/wiki?curid=4709970", "title": "Jacob Brafman", "text": "Biografia.\nJacob Aleksandrovi\u010d Brafman nasce nello shtetl di Kleck, nel governatorato di Minsk. Di famiglia di religione ebraica (il padre \u00e8 un rabbino), per evitare la leva speciale per i giovani ebrei, Brafman fugge dalla citt\u00e0 natale e si stabilisce prima a Minsk (), poi a Vil'na (), e infine a Pietroburgo (). Nel corso degli anni sessanta ripudia la religione dei padri, si converte al cristianesimo ortodosso, lavora come docente di ebraico al Seminario di Minsk e come censore di libri pubblicati in ebraico e yiddish. In questi anni diviene un acerrimo giudeofobo - ignaro sostenitore della teoria del complotto giudaico - e getta le basi documentarie per dare corpo all'idea di un \"governo mondiale segreto\" degli ebrei. Soprannominato difatti il Pfefferkorn russo dalla stampa odessita, Brafman contribuisce notevolmente al sorgere del moderno antisemitismo. Negli anni settanta \u00e8 un personaggio molto noto, e pubblica persino sulle pagine di Golos, uno dei maggiori quotidiani dell'Impero. Muore a Pietroburgo nel 1879. Il figlio Aleksandr curer\u00e0 negli anni ottanta una nuova edizione delle opere.\nIl libro del Kahal.\nLe opere di Brafman hanno un effetto dirompente sulla discussione pubblica a mezzo stampa della questione ebraica, e in particolare l'accusa rivolta agli ebrei di costituire uno \"stato nello stato\". Nella seconda met\u00e0 degli anni sessanta Brafman pubblica una serie di articoli su vari giornali in cui denuncia l'esistenza di un \"kahal\" sotterraneo che domina la popolazione ebraica dell'impero. Alla fine degli anni sessanta escono i due celeberrimi lavori di Brafman:\nLe opere sono pubblicate dalla casa editrice dell'amministrazione del governatorato di Vil'na. Le idee espresse in questi testi non solo costituiscono la posizione ufficiale dell'apparato statale, ma giungono negli ambienti importanti della societ\u00e0 (persino Dostoevskij \u00e8 convinto assertore della veridicit\u00e0 di questi lavori) e colpiscono l'immaginazione dei giudeofobi russi, traghettando fatti reali verso la finzione letteraria.\nCon questi testi, che raccolgono i protocolli (yid. pinkas) del kahal di Minsk (cio\u00e8 gli atti della locale comunit\u00e0 ebraica) a partire dal 1794, Brafman vuole spiegare tutto il male del mondo ebraico ma soprattutto vendicarsi della comunit\u00e0 ebraica: vuole cio\u00e8 dimostrare che il kahal \u00e8 un'istituzione sopravvissuta alla riforma del 1844 , \u00e8 divenuta un vero e proprio \"governo talmudico\" ed \u00e8 pronta a dominare la Russia. Kahal, da termine indicante la forma di autogoverno delle comunit\u00e0 ebraiche dell'Europa orientale, acquisir\u00e0 il significato di potenza occulta che, attraverso una cospirazione planetaria, attua il programma di dominazione del mondo, dirige la mano armata del nichilismo nel suo attacco all'Europa, e realizza il progetto di disgregazione fisica e morale dell'Impero russo. Le fantasie di Brafman, che faranno da cornice alla futura produzione giudeofobica e si cristallizzeranno nella cultura russa, costituiscono parte del contesto \"mitico\" alla base dei Protocolli dei Savi di Sion.\nSin dall'uscita del Libro del Kahal, M.G. Morgulis, pubblicista di Den', dimostra in una celebre serie di articoli edita nel 1871 e intitolata \"Il kahal e le istituzioni della legge di Magdeburgo\" (\u041a\u0430\u0433\u0430\u043b \u0438 \u0443\u0447\u0440\u0435\u0436\u0434\u0435\u043d\u0438\u044f \u043c\u0430\u0433\u0434\u0435\u0431\u0443\u0440\u0433\u0441\u043a\u043e\u0433\u043e \u043f\u0440\u0430\u0432\u0430, \"Kagal i u\u010dre\u017edenija magdeburgskogo prava\") che gli atti pubblicati da Brafman presentano una cattiva traduzione in russo che ne altera il senso. Qui Morgulis fa la storia della nascita, dell'evoluzione e della definitiva abolizione del kahal, distruggendo le tesi di Brafman.\nJacob Brafman nella cultura di massa.\nBrafman \u00e8 un personaggio de \"Il cimitero di Praga\" (qui chiamato con la variante tedesco-polacca \"Brafmann\"). Cos\u00ec Umberto Eco lo presenta al lettore:"}
{"id": "4709971", "revid": "181699", "url": "https://it.wikipedia.org/wiki?curid=4709971", "title": "Mannanafnanefnd", "text": "La Mannanafnanefnd \u00e8 un comitato che tiene un registro ufficiale di nomi di persona islandesi approvati e regola l'introduzione di nuovi nomi di persona nella cultura dell'Islanda.\nIl comitato fu istituito nel 1991 per determinare se i nuovi nomi di persona non precedentemente usati in Islanda fossero adatti per una integrazione nella lingua e cultura del paese.\nIl comitato \u00e8 composto da tre persone, in carica per 4 anni, scelte, uno dal ministro della Giustizia, uno dalla facolt\u00e0 di Filosofia dell'Universit\u00e0 d'Islanda e uno dalla facolt\u00e0 di Giurisprudenza dell'Universit\u00e0.\nUn nome non gi\u00e0 sulla lista ufficiale dei nomi approvati deve essere presentato al comitato di denominazione per l'approvazione. Un nuovo nome \u00e8 considerato per la sua compatibilit\u00e0 con la tradizione islandese e per la probabilit\u00e0 che esso possa causare imbarazzo al portatore. Il nome deve essere compatibile con la grammatica islandese e non ci devono essere lettere non presenti nell'alfabeto islandese.\nIl registro redatto fino al 2012 conteneva 1712 nomi di persona maschili e 1853 nomi di persona femminili."}
{"id": "4709978", "revid": "36426", "url": "https://it.wikipedia.org/wiki?curid=4709978", "title": "Casa Rosselli", "text": ""}
{"id": "4709979", "revid": "36426", "url": "https://it.wikipedia.org/wiki?curid=4709979", "title": "Palazzo Capponi Incontri", "text": ""}
{"id": "4709980", "revid": "606039", "url": "https://it.wikipedia.org/wiki?curid=4709980", "title": "Lomanoto di G\u00e9n\u00e9", "text": ""}
{"id": "4709981", "revid": "36426", "url": "https://it.wikipedia.org/wiki?curid=4709981", "title": "Palazzo Capponi-Incontri", "text": ""}
{"id": "4709983", "revid": "36426", "url": "https://it.wikipedia.org/wiki?curid=4709983", "title": "Convento di Santa Maria della Piet\u00e0", "text": ""}
{"id": "4709991", "revid": "767487", "url": "https://it.wikipedia.org/wiki?curid=4709991", "title": "Unione Sportiva Cremonese 1938-1939", "text": "Questa pagina raccoglie le informazioni riguardanti l'Unione Sportiva Cremonese nelle competizioni ufficiali della stagione 1938-1939.\nStagione.\nNella stagione 1938-1939 la Cremonese ha disputato il campionato di Serie C girone B classificandosi seconda dietro la Reggiana."}
{"id": "4709992", "revid": "1645873", "url": "https://it.wikipedia.org/wiki?curid=4709992", "title": "Smaljavi\u010dy", "text": "Smalyavichy (in lingua bielorussa: \u0421\u043c\u0430\u043b\u044f\u0432\u0456\u0447\u044b; , Smolevi\u010di) \u00e8 una citt\u00e0 bielorussa situata nella regione di Minsk; \u00e8 capoluogo dell'omonimo distretto."}
{"id": "4709994", "revid": "486946", "url": "https://it.wikipedia.org/wiki?curid=4709994", "title": "Smalyavichy", "text": ""}
{"id": "4709998", "revid": "767487", "url": "https://it.wikipedia.org/wiki?curid=4709998", "title": "The Uneven Road", "text": "The Uneven Road \u00e8 un cortometraggio muto del 1917 diretto da Lawrence C. Windom.\nFu l'ottavo in una serie di 12 corti prodotti dalla Essanay di Chicago, dal titolo \"Do Children Count?\", con protagonista l'attrice bambina Mary McAllister.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla K-E-S-E Service, il film - un cortometraggio di due bobine - usc\u00ec nelle sale cinematografiche statunitensi il 25 luglio 1917."}
{"id": "4709999", "revid": "466539", "url": "https://it.wikipedia.org/wiki?curid=4709999", "title": "Stronzio-90", "text": "Lo Stronzio-90, , \u00e8 un isotopo radioattivo dello stronzio prodotto dalla fissione nucleare dell'uranio, avente un'emivita radioattiva di 28,8 anni. Va incontro a decadimento \u03b2\u2212 trasformandosi in ittrio-90 (90Y), con un'energia di decadimento di . Lo stronzio-90 ha applicazioni in medicina e nell'industria ed \u00e8 un isotopo da monitorare nel fallout nucleare prodotto dalle esplosioni nucleari e dagli incidenti nucleari.\nRadioattivit\u00e0.\nLo stronzio naturale \u00e8 un metallo alcalino terroso non radioattivo e non tossico, ma 90Sr \u00e8 un radioelemento pericoloso che va incontro a decadimento \u03b2\u2212 con un'emivita radioattiva di 28,79 anni, e un'energia di decadimento di distribuita verso un elettrone, un antineutrino, e l'isotopo dell'ittrio 90Y, che a sua volta va incontro a decadimento \u03b2\u2212 con un'emivita di 64 ore ed energia di decadimento di 2,28\u00a0MeV distribuita verso un elettrone, un antineutrino, e l'isotopo 90Zr (zirconio), che \u00e8 stabile. Da segnalare che il 90Sr/Y \u00e8 una sorgente quasi pura di particelle beta; l'emissione di fotoni gamma dal decadimento del 90Y \u00e8 cos\u00ec rara che in genere normalmente pu\u00f2 essere ignorata.\nProdotti di fissione.\nLo 90Sr \u00e8 un prodotto della fissione nucleare. \u00c8 presente in quantit\u00e0 significative nel combustibile nucleare esaurito, nelle scorie prodotte nei reattori nucleari e nel fallout dai test nucleari. Per la fissione da neutroni termici adottata nei reattori presenti nelle odierne centrali nucleari, la quota di prodotti da fissione dell'235U \u00e8 5,8%, dall'233U 6,8%, e dal 239Pu soltanto 2,1%.\nEffetti biologici.\nAttivit\u00e0 biologica.\nLo stronzio-90 \u00e8 un \"minerale osteogenico\" che esibisce un comportamento biochimico simile a quello del calcio, il precedente elemento del secondo gruppo. Dopo l'ingresso nell'organismo, per lo pi\u00f9 per ingestione con cibi o acqua contaminata, circa il 70-80% della dose assunta viene escreta. Virtualmente, tutta la quantit\u00e0 rimanente dello stronzio-90 ingerito viene depositato nelle ossa e nel midollo osseo, con l'eccezione di 1% della quantit\u00e0 iniziale che si distribuisce nel sangue e nei tessuti molli. La sua presenza nelle ossa pu\u00f2 provocare osteosarcomi, tumori nei tessuti viciniori, e leucemie. L'esposizione allo 90Sr pu\u00f2 essere rilevata con varie modalit\u00e0 di bioassay, ma pi\u00f9 comunemente dall'analisi delle urine. Lo stronzio-90 \u00e8 probabilmente il componente pi\u00f9 pericoloso del fallout radioattivo da armi nucleari.\nL'emivita biologica dello stronzio-90 nell'essere umano \u00e8 stata riscontrata con grande variabilit\u00e0, con rapporti che indicano da 14 a 600 giorni, 1000 giorni, 18 anni, 30 anni fino al limite superiore di 49 anni. L'amplissima variabilit\u00e0 delle emivite nel corpo che sono state pubblicate sono spiegate dal complesso metabolismo e catabolismo all'interno del corpo (pu\u00f2 essere spiazzato da alte dosi di calcio e/o magnesio), ma facendo una media di tutte le vie di escrezione (emuntori), l'emivita biologica \u00e8 di circa 18 anni.\nAssieme agli isotopi del cesio 134Cs, 137Cs, e all'isotopo dello iodio 131I \u00e8 stato uno tra i pi\u00f9 abbondanti isotopi e con il maggiore impatto sulla salute in seguito al disastro di \u010cernobyl'.\nDal momento che lo stronzio ha una certa affinit\u00e0 al recettore per il calcio delle cellule della paratiroide che \u00e8 paragonabile a quella del calcio, l'aumento di rischio per i liquidatori del reattore nucleare di \u010cernobyl', che erano affetti da iperparatiroidismo primario potrebbe essere spiegato dal legame con lo stronzio-90.\nApplicazioni mediche.\nLo 90Sr ha un utilizzo estensivo in medicina come sorgente radioattiva per la radioterapia superficiale di alcuni tumori. Quantit\u00e0 controllate di 90Sr e 89Sr possono essere utilizzate nella terapia dell'osteosarcoma. Viene utilizzato come tracciante radioattivo nella medicina e nell'agricoltura.\n90Sr nel fallout radioattivo.\nLo stronzio-90 non \u00e8 cos\u00ec abbondante come il cesio-137, nei fumi degli incidenti ai reattori nucleari, dal momento che per l'alto punto di fusione \u00e8 meno volatile, ma \u00e8 probabilmente il componente pi\u00f9 pericoloso del fallout radioattivo prodotto dall'esplosione di armi nucleari (si raggiungono milioni di gradi Celsius).\nUno studio su centinaia di migliaia di denti decidui, raccolti dal Dr. Louise Reiss e i suoi colleghi come parte del \"Baby Tooth Survey\", riscontr\u00f2 un grande incremento nei livelli di 90Sr negli anni 1950 e nei primi anni 1960. I risultati dello studio finale mostravano che i bambini nati nel 1963 avevano livelli di 90Sr nei loro denti decidui che erano 50 volte maggiori rispetto a quello dei nati nel 1950, prima dell'inizio dei test nucleari su larga scala in Arizona, nel Nuovo Messico e nell'Atollo di Bikini. Alcuni commentatori di questo studio affermarono che probabilmente il fallout da 90Sr avrebbe causato un aumento nella percentuale di malattie nelle ossa.\nUn riassunto dei riscontri iniziali di questo studio venne fatto leggere al presidente John Fitzgerald Kennedy nel 1961. Questo probabilmente contribu\u00ec a convincerlo della necessit\u00e0 di firmare nel 1963 il Partial Test Ban Treaty assieme al Regno Unito e all'Unione Sovietica, ponendo fine ai test nucleari nell'atmosfera e sotto i mari, ovvero ai pi\u00f9 inquinanti per le maggiori quantit\u00e0 di fallout nucleare rilasciate.\nApplicazioni industriali e aerospaziali.\nLo 90Sr ha utilizzi nell'industria come una sorgente radioattiva per apparecchi di rilevamento dello spessore.\nSorgente di calore per RTG.\nIl decadimento radioattivo dello stronzio-90 genera quantit\u00e0 significative di calore (0,921 W/g) dall'isotopo puro o circa /g dal composto, ed \u00e8 meno costoso rispetto al 238Pu. \u00c8 utilizzato come sorgente energetica nei generatori termolettrici di costruzione russo/sovietica, nella forma di fluoruro di stronzio. \u00c8 stato utilizzato anche negli RTG della serie \"Sentinel\" statunitense sotto forma di titanato di stronzio.\nPericolo di dispersione e riciclo nei metalli.\nIl mescolamento accidentale di sorgenti radioattive contenenti stronzio con i rottami metallici pu\u00f2 condurre alla produzione di acciaio radioattivo. La discarica di generatori termoelettrici a radioisotopi \u00e8 una delle maggiori fonti di contaminazione da 90Sr nei territori che appartenevano all'Unione Sovietica.\nApplicazioni nella fantasia.\nLo Stronzio-90 \u00e8 un ingrediente della Nuka Cola Quantum, un oggetto collezionabile in Fallout 3. Secondo la storia del gioco, una piccola quantit\u00e0 di tale isotopo avrebbe minimi effetti sull'organismo eccetto quello di rendere fosforescente l'urina del consumatore. Nello specifico, l'isotopo era utilizzato per dare il caratteristico colore azzurro fosforescente alla bevanda che aveva \"il doppio delle calorie, il doppio di anidride carbonica, il doppio della caffeina e il doppio del gusto\" rispetto ad una Nuka Cola standard."}
{"id": "4710000", "revid": "767487", "url": "https://it.wikipedia.org/wiki?curid=4710000", "title": "Mathias Albrecht Lotter", "text": ""}
{"id": "4710006", "revid": "110157", "url": "https://it.wikipedia.org/wiki?curid=4710006", "title": "Abbazia di Calder", "text": "L'abbazia di Calder era un edificio religioso del Cumberland, in Gran Bretagna. Fondata nel XII secolo, ha avuto una storia travagliata quanto breve, terminata con la dissoluzione nel XVI secolo. Gli antichi edifici sopravvivono solo parzialmente entro una residenza privata, mentre il resto \u00e8 in rovina o \u00e8 andato distrutto.\nStoria.\nL'abbazia venne fondata da Ranulph de Gernon, conosciuto anche come il Meschino, attorno al 10 gennaio 1134, l'edificio constante di un mulino era stato costruito in legno e venne donato ai frati dell'Ordine di Savigny, dipendenti dalla casa madre dell'Abbazia di Furness.\nSolo quattro anni dopo nel bel mezzo della contorta situazione politica conseguente alla morte senza eredi maschi di Enrico I d'Inghilterra, Davide di Scozia lanci\u00f2 un raid sulla regione e l'abbazia ne sub\u00ec le razzie sotto la guida di William FitzDuncan. Il convento venne depredato e i monaci furono costretti a lasciarlo, la spoliazione unita alla relativa povert\u00e0 dei beni che afevano li spinsero a trovare rifugio presso l'abbazia madre di Furness. L'abate di Furness era per\u00f2 tutt'altro che d'accordo a che i frati abbandonassero il monastero tanto che questi furono costretti a lasciare la casa madre e cercare riparo altrove. Dopo varie peregrinazioni giunsero presso l'Abbazia di Rievaulx e infine si sistemarono presso Stocking dove costruirono la grande Abbazia di Byland.\nGli ex-monaci di Calder temevano comunque il costante controllo dell'abate di Furness, che si rec\u00f2 in Francia nel 1142 per sottoporre il caso alle autorit\u00e0 dell'ordine, e alla fine essi vennero liberati dalla sua giurisdizione. Nello stesso anno i frati tentarono di nuovo di rimettere in piedi l'abbazia di Calder, questa volta contando sull'appoggio del nobile che una volta li aveva depredati, sei anni dopo, nel 1148, l'ordine di Sauvignac venne assorbito da quello dei cistercensi, compresi, ovviamente, i monaci di Calder.\nAttorno al 1180 venne costruita una chiesa in pietra la cui porta occidentale costituisce ad oggi il maggior reperto esistente dell'edificio, mentre gran parte dell'edificio venne ricostruito attorno al 1220 secondo lo stile inglese da Thomas de Multon di Egremont. L'abbazia non divenne mai ricca, nel 1535 l'introito annuale non superava le 50\u00a0\u00a3 e dopo la Dissoluzione dei monasteri in Inghilterra l'unica reliquia in possesso della chiesa era una sorta di cintura che si pretendeva appartenesse alla Vergine Maria. Nel 1535 gli emissari della corona stesero sul suo conto un rapporto piuttosto impietoso, tanto che l'anno seguente Enrico VIII d'Inghilterra ne ordin\u00f2 la dissoluzione. \nIn seguito il re don\u00f2 l'edificio al giurista Thomas Legh (morto 1545) che lev\u00f2 il tetto vendendolo insieme a tutti gli altri beni disponibili fino a ridurre l'edificio in rovina, nel corso dei secoli il monastero pass\u00f2 diverse volte nelle mani di diversi laici, stato in cui si trova ancora oggi. Gran parte del chiostro e dei suoi edifici sono oggi incorporati in un edificio molto pi\u00f9 grande che \u00e8 diventato parte di una grande residenza privata, la Calder Abbey House, che non la rendono accessibile al pubblico. Anche altri edifici adiacenti come la Sala capitolare, sono ormai in rovina e non visitabili.\nNel 1934 venne celebrata una messa per ricordarne l'800\u00ba anniversario di fondazione cui parteciparono diverse centinaia di persone. "}
{"id": "4710008", "revid": "287204", "url": "https://it.wikipedia.org/wiki?curid=4710008", "title": "Castlecomer", "text": "Castlecomer (in irlandese: \"Caisle\u00e1n an Chomair\"\u00a0 che significa \"castello alla confluenza dei fiumi\") \u00e8 un villaggio nella contea di Kilkenny, in Irlanda."}
{"id": "4710009", "revid": "1543377", "url": "https://it.wikipedia.org/wiki?curid=4710009", "title": "Partito del Popolo (Siria)", "text": "Fondato da Nazim al-Qudsi nel 1948, il Partito del Popolo (PP) \u00e8 stato un partito politico siriano attivo negli lungo la fine degli anni quaranta, tutti gli anni cinquanta e l'inizio del decennio successivo. Esso costitu\u00ec la maggior forza d'opposizione al Partito Nazionale e ai suoi governi, malgrado entrambi avessero militato nell'ambito del Blocco Nazionale, che ag\u00ec contro la presenza francese mandataria.\nStoria.\nIl Blocco Nazionale si scisse nel 1947, a causa di rivalit\u00e0 personali e di carattere regionale. Suoi membri di antica militanza delle citt\u00e0 del settentrione siriano (Homs, Hama e Aleppo) dettero allora vita al Partito del Popolo. Il partito rappresentava il ceto imprenditoriale del nord e del centro della Siria e gli interessi dei proprietari terrieri favorevoli a un'unione economica con l'Iraq. Il partito fu sostenuto anche dall'\"aristocrazia\" di Aleppo, che credeva nel tradizionale ruolo della citt\u00e0 nel settore del commercio con la cosiddetta Mezzaluna Fertile da realizzare grazie a una federazione politica con l'Iraq hascemita, e mirava a infrangere il dominio elitario della borghesia damascena. Nazim al-Qudsi, Rushdi al-Kikhya e Abd al-Wahhab Hawmad fondarono il partito nel 1948.\nIl partito sostenne il clan di Homs degli al-Atassi. Adnan al-Atassi, figlio di Hashim al-Atassi, fu uno dei padri-fondatori del partito. Hashim al-Atassi non fu invece mai membro ufficiale della formazione politica, pu sostenendola tramite suo figlio e suo nipote Faydi al-Atassi, che fin\u00ec col ricoprire varie funzioni pubbliche di rilievo, tra cui quella di ministro degli Esteri. Il loro sostegno assicur\u00f2 a Homs una forte base al partito.\nIl PP conobbe l'acme della sua influenza nel periodo 1949\u20141951, sotto i regimi militari di Sami al-Hinnawi e di Adib al-Shishakli. Dopo aver ottenuto la maggioranza dei voti nelle elezioni parlamentari siriane del 1949, il partito si scontr\u00f2 con Shishakli suol tema del controllo delle forze di polizia. Shishakli port\u00f2 a termine un colpo di Stato il 28 novembre 1951 e fece arrestare i leader del PP, tra cui Nazim al-Qudsi e Rushdi al-Kikhya, ponendo l'ex-presidente Hashim al-Attasi agli arresti domiciliari. Il partito fu tra quelle forze che complottarono per rovesciare Shishakli due anni pi\u00f9 tardi, riguadagnando consensi nella elezioni parlamentari siriane del 1954 e occupando posti di rilievo nei governi successivi, diventando il pi\u00f9 grande partito in parlamento.\nIl PP fu obbligato a disciogliersi, con tutti gli altri partiti siriani, durante l'effimera vita della Repubblica Araba Unita. Gamal Abd al-Nasser proib\u00ec infatti l'attivit\u00e0 di qualsiasi formazione politica organizzata, ma il PP torn\u00f2 al potere dopo la secessione voluta dalla Siria nel 1961. Il leader del partito, al-Qudsi, fu eletto presidente dopo la vittoria schiacciante nelle elezioni parlamentari siriane del 1961. Egli rimase in carica fino al nuovo colpo di Stato militare del 1963, che condusse al potere il Ba'th.\nNegli ultimi anni si \u00e8 discusso se ridar vita al partito in qualche forma, a seguito della relativa liberalizzazione dei requisiti richiesti per far parte del Fronte Progressista Nazionale,ma tutto ci\u00f2 non si \u00e8 poi concretizzato in alcun modo."}
{"id": "4710010", "revid": "36426", "url": "https://it.wikipedia.org/wiki?curid=4710010", "title": "Via Giusti", "text": ""}
{"id": "4710022", "revid": "297059", "url": "https://it.wikipedia.org/wiki?curid=4710022", "title": "Intossicazione da piombo", "text": ""}
{"id": "4710024", "revid": "287204", "url": "https://it.wikipedia.org/wiki?curid=4710024", "title": "Unione Sportiva Cremonese 1939-1940", "text": "Questa pagina raccoglie le informazioni riguardanti l'Unione Sportiva Cremonese nelle competizioni ufficiali della stagione 1939-1940.\nStagione.\nNella stagione 1939-1940 la Cremonese ha partecipato al campionato di Serie C girone B. Si \u00e8 piazzata al terzo posto in classifica, alle spalle di Reggiana e Mantova."}
{"id": "4710027", "revid": "297059", "url": "https://it.wikipedia.org/wiki?curid=4710027", "title": "Deficit dell'udito", "text": ""}
{"id": "4710029", "revid": "297059", "url": "https://it.wikipedia.org/wiki?curid=4710029", "title": "Apnea ostruttiva del sonno", "text": ""}
{"id": "4710044", "revid": "300067", "url": "https://it.wikipedia.org/wiki?curid=4710044", "title": "Tustin (California)", "text": ""}
{"id": "4710045", "revid": "339392", "url": "https://it.wikipedia.org/wiki?curid=4710045", "title": "The Necessary Death of Charlie Countryman", "text": ""}
{"id": "4710048", "revid": "1305772", "url": "https://it.wikipedia.org/wiki?curid=4710048", "title": "1979 (singolo)", "text": "1979 \u00e8 il secondo singolo del gruppo alternative rock statunitense The Smashing Pumpkins, estratto dal doppio album \"Mellon Collie and the Infinite Sadness\" del 1995.\nIl brano.\nScritto dal leader del gruppo Billy Corgan, presenta loop e sample insoliti rispetto ai brani precedenti dei Pumpkins. Questo brano venne concepito durante il tour di Siamese Dream, e nella sua versione originale rischi\u00f2 di essere escluso dall'album. Tuttavia Corgan volle terminare il pezzo che piacque immediatamente ai produttori. Secondo Corgan \u00e8 il brano pi\u00f9 personalmente rappresentativo dell'album, infatti tratta della sua transizione all'et\u00e0 adulta avvenuta nel 1979 quando aveva 12 anni.\nIn un'intervista su Spin del 1996 Corgan ha affermato che \"1979\" era l'unica indicazione su come sarebbe stato il sound del prossimo album dei Pumpkins.\nIl singolo raggiunse il 12\u00ba posto nella Billboard Hot 100 negli Stati Uniti e il 16\u00ba posto nella classifica Official Singles Chart nel Regno Unito. \nVideo.\nIl video fu diretto da Jonathan Dayton e Valerie Faris che con i Pumpkins in precedenza girarono anche il video di \"Rocket\". In seguito collaboreranno ancora con la band di Chicago con i video di \"Tonight, Tonight\", \"The End Is the Beginning Is the End\" e \"Perfect\", avendo anche la produzione esecutiva di \"Thirty-Three\".\nIl video mostra un concetto di noia adolescenziale elaborato dal leader del gruppo Billy Corgan, che \u00e8 anche il pi\u00f9 assiduo nel comparire nel filmato. Nello stesso si vuole rappresentare la periferia di Chicago, ma \u00e8 stato girato in California. La scena della festa fu girata due volte, visto che i nastri originali, a causa di un incidente, andarono perduti.\nIl video di \"Perfect\", singolo successivo della band estratto da \"Adore\" e girato dagli stessi registi, \u00e8 il seguito della storia mostrata in 1979.\nCover.\nLa cantante Elisa ne ha inserito una cover in chiave acustica nel suo album Ivy."}
{"id": "4710049", "revid": "226447", "url": "https://it.wikipedia.org/wiki?curid=4710049", "title": "L'arciere di Sherwood", "text": ""}
{"id": "4710052", "revid": "436907", "url": "https://it.wikipedia.org/wiki?curid=4710052", "title": "Lose Yourself to Dance", "text": "Lose Yourself to Dance \u00e8 un singolo del gruppo musicale francese Daft Punk, pubblicato il 30 agosto 2013 come secondo estratto dal quarto album in studio \"Random Access Memories\".\nAl brano hanno collaborato il cantante Pharrell Williams e il chitarrista Nile Rodgers, i quali avevano partecipato anche al singolo precedente.\nDescrizione.\n\"Lose Yourself to Dance\" \u00e8 un brano disco e funk composto in chiave di Si bemolle minore con un tempo di 100 battiti per minuto. Thomas Bangalter e Guy-Manuel de Homem-Christo hanno espresso che il brano \u00e8 il risultato del desiderio di creare musica dance con batteria reale. In particolare, Bangalter ha elaborato che desideravano ridefinire la musica dance come \u00abqualcosa di pi\u00f9 leggero\u00bb, e che il brano ha la scopo di evocare il senso di essere unificati e collegati sulla pista da ballo.\nLa voce principale in \"Lose Yourself to Dance\" \u00e8 quella di Pharrell Williams, il quale ha affermato che il brano \u00abmi fa sentire come se stessi passeggiando nel bel mezzo della notte a Londra ed \u00e8 il 1984 o il 1985. Non mi sembra di avvertire gli anni settanta\u00bb. Le voci aggiuntive sono state eseguite dai Daft Punk mediante l'utilizzo di un vocoder, mentre le parti strumentali sono state eseguite da Nile Rodgers alla chitarra, Nathan East al basso e John \"J.R.\" Robinson alla batteria.\nVideo musicale.\nIn un'intervista, Rodgers ha affermato che erano state filmate alcune scene per il video di \"Lose Yourself to Dance\" nello stesso periodo in cui il video di \"Get Lucky\" era stato filmato. In occasione degli MTV Video Music Awards 2013, \u00e8 stato presentato in anteprima il trailer del videoclip di \"Lose Yourself to Dance\", il quale mostra i Daft Punk, Rodgers e Williams.\nIl videoclip \u00e8 stato infine pubblicato sul canale Vevo dei Daft Punk il 16 settembre. Prodotto da Daft Arts, esso \u00e8 stato diretto dai Daft Punk stessi con Warren Fu, Paul Hahn e C\u00e9dric Hervet.\nTracce.\nTesti e musiche di Thomas Bangalter, Guy-Manuel de Homem-Christo, Nile Rodgers e Pharrell Williams."}
{"id": "4710054", "revid": "729019", "url": "https://it.wikipedia.org/wiki?curid=4710054", "title": "Castel Planta", "text": "Castel Planta (Greifen) (in tedesco \"Schloss Planta\") \u00e8 un maniero di origine medievale che si trova a Maia Alta nel comune di Merano.\nIl nucleo originario del castello era costituito da una casatorre che nel 1284 divent\u00f2 di propriet\u00e0 di Ulrich von Greifen e della sua consorte. L'edificio rimase nelle mani della famiglia von Greifen, a cui dobbiamo il vecchio nome, fino alla sua estinzione nel XV secolo.\nIn seguito pass\u00f2 di mano in mano tra vari proprietari, tra i quali Hans Jakob von V\u00f6ls-Colonna. Questi fece eseguire notevoli interventi edilizi per renderlo pi\u00f9 lussuoso, tra i quali molto probabilmente la costruzione delle torrette angolari visibili ancor oggi.\nL'attuale nome del castello \u00e8 dovuto a Rudolf von Planta-Wildenberg, che vi si stabil\u00ec nel 1619 dopo che fu costretto a fuggire dalla svizzera in seguito a una condanna a morte per motivi politici. Nonostante successivi cambi di propriet\u00e0, il maniero mantenne comunque questo toponimo.\nAttualmente il castello \u00e8 di propriet\u00e0 privata e non \u00e8 visitabile."}
{"id": "4710055", "revid": "767487", "url": "https://it.wikipedia.org/wiki?curid=4710055", "title": "Young Mother Hubbard", "text": "Young Mother Hubbard \u00e8 un film muto del 1917 diretto da Arthur Berthelet e prodotto dalla Essanay di Chicago e dalla Perfection Pictures.\nTrama.\nAbbandonata dal patrigno, la giovanissima Mona Fairfax - soprannominata dai vicini Young Mother Hubbard - deve farsi carico non solo della conduzione della fattoria, ma anche prendersi cura dei suoi tre fratellini. Il primo grosso problema arriva quando Banning, il padrone di casa, si presenta per riscuotere l'affitto arretrato. Mona tenta invano di impietosirlo: l'uomo non recede e, anzi, chiama i servizi sociali che assegna ogni bambino a un diverso orfanotrofio. Prima che i bambini vengano definitivamente separati, Mona ottiene di passare con loro, tutti insieme, un'ultima notte nella fattoria. Sar\u00e0 l'occasione di una fuga. I bambini scappano, trovando rifugio proprio da Banning. Quando questi li scopre, vuole chiamare di nuovo gli assistenti sociali, ma Mona riesce a sedurlo con moine, fiori e sorrisi. Il cuore dell'uomo si intenerisce e i bambini Fairfax trovano una nuova casa che li accoglie tutti insieme.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl copyright del film, richiesto dalla Essanay Film Mfg. Co., fu registrato il 19 ottobre 1917 con il numero LP11638.\nDistribuito dalla George Kleine System, il film usc\u00ec nelle sale cinematografiche statunitensi il 29 ottobre 1917.\nCopie complete della pellicola in 16 e 35\u00a0mm sono conservate negli archivi della Library of Congress di Washington e dell'UCLA Film and Television Archive."}
{"id": "4710057", "revid": "406204", "url": "https://it.wikipedia.org/wiki?curid=4710057", "title": "Consumo di massa", "text": ""}
{"id": "4710059", "revid": "648716", "url": "https://it.wikipedia.org/wiki?curid=4710059", "title": "YotaPhone", "text": "YotaPhone \u00e8 il primo dispositivo sviluppato e prodotto dall'azienda russa Yota.\nSchermi.\nLa particolarit\u00e0 del dispositivo \u00e8 quella di avere due schermi: uno anteriore da 4.3\" LCD e uno posteriore da 4.3\", simile a quello degli eBook reader. Entrambi hanno le medesime funzionalit\u00e0: su entrambi possono essere letti gli SMS, viste le pagine del browser o scorrere documenti; ovviamente sullo schermo posteriore, non \u00e8 possibile visualizzare i colori, essendo uno schermo a 16 toni di grigio. I due schermi hanno, inoltre, differente incidenza sul consumo della batteria: lo schermo EPD, infatti, pu\u00f2 essere utilizzato per due giorni, prima di scaricare completamente la batteria. Inoltre, sullo schermo posteriore \u00e8 possibile visualizzare l'ultima schermata anche dopo lo scaricamento totale della batteria."}
{"id": "4710062", "revid": "61934607", "url": "https://it.wikipedia.org/wiki?curid=4710062", "title": "Bersaglio mobile (film 1985)", "text": ""}
{"id": "4710065", "revid": "61934639", "url": "https://it.wikipedia.org/wiki?curid=4710065", "title": "Sulla provvidenza (Seneca)", "text": ""}
{"id": "4710066", "revid": "61934644", "url": "https://it.wikipedia.org/wiki?curid=4710066", "title": "La provvidenza (Seneca)", "text": ""}
{"id": "4710067", "revid": "61934654", "url": "https://it.wikipedia.org/wiki?curid=4710067", "title": "Sulla brevit\u00e0 della vita (Seneca)", "text": ""}
{"id": "4710068", "revid": "61934657", "url": "https://it.wikipedia.org/wiki?curid=4710068", "title": "La brevit\u00e0 della vita (Seneca)", "text": ""}
{"id": "4710070", "revid": "61934665", "url": "https://it.wikipedia.org/wiki?curid=4710070", "title": "La vita felice (Seneca)", "text": ""}
{"id": "4710076", "revid": "1522738", "url": "https://it.wikipedia.org/wiki?curid=4710076", "title": "Novartopoli", "text": ""}
{"id": "4710078", "revid": "1543377", "url": "https://it.wikipedia.org/wiki?curid=4710078", "title": "BGL Luxembourg Open 2013", "text": "Il BGL Luxembourg Open 2013 \u00e8 stato un torneo di tennis giocato sul cemento indoor. \u00c8 stata la 18\u00aa edizione del BGL Luxembourg Open, che fa parte della categoria WTA International nell'ambito del WTA Tour 2013. Si \u00e8 giocato a Lussemburgo, in Lussemburgo dal 12 al 20 ottobre 2013.\nPartecipanti WTA.\nAltre partecipanti.\nGiocatrici che hanno ricevuto una Wildcard per il tabellone principale:\nGiocatrici passate dalle qualificazioni:\nCampionesse.\nSingolare.\n Caroline Wozniacki ha sconfitto in finale Annika Beck per 6-2, 6-2.\nDoppio.\n Stephanie Vogt / Yanina Wickmayer hanno sconfitto in finale Kristina Barrois / Laura Thorpe per 7-62, 6-4."}
{"id": "4710081", "revid": "300067", "url": "https://it.wikipedia.org/wiki?curid=4710081", "title": "Mullens (Virginia Occidentale)", "text": ""}
{"id": "4710089", "revid": "300067", "url": "https://it.wikipedia.org/wiki?curid=4710089", "title": "Kingsley Pinda", "text": "Carriera.\nCon la nazionale francese Under-20 ha vinto la medaglia d'argento ai FIBA EuroBasket Under-20 2012."}
{"id": "4710095", "revid": "228587", "url": "https://it.wikipedia.org/wiki?curid=4710095", "title": "Medea (Lucano)", "text": "Medea \u00e8 una tragedia incompiuta dello scrittore latino Marco Anneo Lucano in et\u00e0 giovanissima, pi\u00f9 o meno nel 55 d.C. "}
{"id": "4710098", "revid": "109651", "url": "https://it.wikipedia.org/wiki?curid=4710098", "title": "Leslie Winkle", "text": ""}
{"id": "4710099", "revid": "682087", "url": "https://it.wikipedia.org/wiki?curid=4710099", "title": "Claudicatio", "text": ""}
{"id": "4710110", "revid": "633110", "url": "https://it.wikipedia.org/wiki?curid=4710110", "title": "10 cm Gebirgshaubitze M. 99", "text": "Il 10 cm Gebirgshaubitze M. 99 era un obice da montagna austro-ungarico, impiegato durante la prima guerra mondiale.\nStoria.\nCome tutti gli eserciti europei, anche quello austro-ungarico entr\u00f2 nella Grande Guerra con un parco di artiglieria per la maggior parte obsoleto. Questo pezzo ne \u00e8 un esempio, in quanto, pur se introdotto in servizio alle soglie del XX secolo, rappresentava per cos\u00ec dire l'apice dello sviluppo dell'artiglieria napoleonica. Questo obice da montagna fu ottenuto incavalcando la canna del 10 cm Feldhaubitze M. 99 su un affusto leggero, con carreggiata ridotta a 1,3 m ed altezza al ginocchiello di soli 90 cm. Come il suo \"fratello\" da campagna, si trattava di un pezzo totalmente obsoleto gi\u00e0 al momento della sua introduzione, a causa del suo affusto rigido e la canna in bronzo. Per questi motivi fu realizzato in pochi esemplari, che comunque furono impiegati sul fronte alpino durante la grande guerra, insieme ai successivi e pi\u00f9 moderni 10 cm Gebirgshaubitze M. 8, con i quali condividevano lo stesso munizionamento.\nTecnica.\nLa canna era in bronzo, con otturatore eccentrico a vite interrotta. Le munizioni erano a cartoccio-proietto. L'affusto a ruote di tipo rigido, a coda unica, era in ferro, con ruote in legno. L'affusto era dotato di un sistema a molla per il recupero del rinculo, che permetteva un parziale ritorno in batteria dopo lo sparo. Poteva essere scomposto in due parti per il traino in montagna e i carichi trasportati su carri a traino animale."}
{"id": "4710116", "revid": "124568839", "url": "https://it.wikipedia.org/wiki?curid=4710116", "title": "Georgi Joseph", "text": ""}
{"id": "4710119", "revid": "767487", "url": "https://it.wikipedia.org/wiki?curid=4710119", "title": "Sinagoga di Trondheim", "text": "La sinagoga di Trondheim, inaugurata nel 1925, \u00e8 dopo la sinagoga di Oslo la seconda sinagoga monumentale della Norvegia.\nStoria e descrizione.\nI primi ebrei erano arrivati a Trondheim attorno al 1880 provenienti dai Paesi Baltici. La comunit\u00e0 ebraica si costitu\u00ec ufficialmente nel 1905 e ebbe un primo locale adattato a sinagoga. Il nuovo edificio fu inaugurato il 13 ottobre 1925, ristrutturando una vecchia stazione ferroviaria del 1864 che era caduta in disuso e quindi ceduta all'Esercito della Salvezza.\nL'esterno \u00e8 rimasto quello originario della vecchia stazione ferroviaria. L'interno invece fu radicalmente ridisegnato ricavandone una ampia sala di preghiera a tre navate. Ad essa furono date semplicissime linee neo-classiche, con colonne che sorreggono i matronei su tre lati e il soffitto a botte. Un'abside fu aggiunta per accogliere l'arca santa.\nIl 9 aprile 1940 i tedeschi invasero la Norvegia e un anno dopo confiscarono e vandallizzarono la sinagoga di Trondheim, utilizzandola come stalla. Gli ebrei rimasti in citt\u00e0 furono deportati e solo pochi di essi sopravvissero.\nLa sinagoga fu restaurata nel 1947 e riaperta al culto. Il Museo Ebraico, oggi accolto nei suoi locali, fu fondato nel 1997. Nel 2000 l'edificio \u00e8 stato oggetto di importanti lavori di consolidamento e restauro.\nLa sinagoga di Trondheim si vanta di essere la sinagoga pi\u00f9 settentrionale d'Europa. \u00c8 tuttora attiva al servizio della piccola comunit\u00e0 ebraica locale."}
{"id": "4710120", "revid": "61935477", "url": "https://it.wikipedia.org/wiki?curid=4710120", "title": "Sindaco di New York", "text": ""}
{"id": "4710122", "revid": "797136", "url": "https://it.wikipedia.org/wiki?curid=4710122", "title": "Nerijus Valskis", "text": "Carriera.\nClub.\nHa giocato nella massima serie del campionato lituano, bielorusso, lettone ed indiano.\nNazionale.\nHa esordito in nazionale l'11 ottobre 2013 nel 2-0 sulla ."}
{"id": "4710123", "revid": "287204", "url": "https://it.wikipedia.org/wiki?curid=4710123", "title": "Tarrytown (New York)", "text": "Tarrytown \u00e8 un comune degli Stati Uniti d'America, nella contea di Westchester, nello Stato di New York.\nSecondo il censimento del 2000 vi abitavano 11090 persone: il 77,44% della popolazione era bianca, il 7,04% afroamericana, lo 0,22% nativa americana, il 6,49% asiatica, il 5,34% di altre etnie e il 3,47% di due o pi\u00f9 etnie."}
{"id": "4710130", "revid": "767487", "url": "https://it.wikipedia.org/wiki?curid=4710130", "title": "Orpheus (Lucano)", "text": "Orpheus (\"Orfeo\") \u00e8 un epillio del poeta Lucano, scritto in giovane et\u00e0. L'opera trattava del mito del ragazzo Orfeo, il cantore pi\u00f9 esperto e ammirato di tutta la mitologia greca."}
{"id": "4710131", "revid": "61935585", "url": "https://it.wikipedia.org/wiki?curid=4710131", "title": "Orfeo (Lucano)", "text": ""}
{"id": "4710133", "revid": "599013", "url": "https://it.wikipedia.org/wiki?curid=4710133", "title": "Tarrytown", "text": ""}
{"id": "4710134", "revid": "61935593", "url": "https://it.wikipedia.org/wiki?curid=4710134", "title": "La guerra civile (Lucano)", "text": ""}
{"id": "4710137", "revid": "1100311", "url": "https://it.wikipedia.org/wiki?curid=4710137", "title": "Eduards Vi\u0161\u0146akovs", "text": "Carriera.\nClub.\nHa giocato nella massima serie del campionato lettone, cominciando con il Tranz\u012bts e passando al Ventspils, con cui ha vinto un campionato lettone, una coppa lettone e una Baltic League. Passato nel 2012 nelle file dei kazaki del \u015eaxter Qara\u01e7andy, dove ha vinto il campionato. Nel 2013, a met\u00e0 stagione, approda al campionato polacco, passando al Widzew \u0141\u00f3d\u017a; vi rimane anche nella stagione successiva, passando per\u00f2 al Ruch Chorz\u00f3w.\nNell'estate del 2015 approda alla massima serie belga, con il Westerlo; dopo una salvezza stentata, nella stagione successiva torna in Polonia con il Ruch Chorz\u00f3w.\nNazionale.\nHa esordito con la nazionale Under-21 il 14 novembre 2009, nella sconfitta contro i pari et\u00e0 della patita nella gara valida per le Qualificazioni al campionato europeo di calcio Under-21 2011. In tutto, ha totalizzato 13 presenze con l'Under-21 senza mettere a segno reti\nHa esordito in Nazionale l'11 ottobre 2013 nel 2-0 subito a opera della in un incontro valido per le qualificazioni ai mondiali del 2014, entrando nei minuti finali al posto di M\u0101ris Verpakovskis. Quattro giorni pi\u00f9 tardi fa il suo esordio da titolare, giocando i primi 85 minuti della partita contro la , anch'essa valida per le Qualificazioni al mondiale 2014."}
{"id": "4710138", "revid": "61935607", "url": "https://it.wikipedia.org/wiki?curid=4710138", "title": "De bello civili (Lucano)", "text": ""}
{"id": "4710139", "revid": "1543377", "url": "https://it.wikipedia.org/wiki?curid=4710139", "title": "Same Love", "text": "Same Love \u00e8 un brano musicale del duo statunitense, rispettivamente rapper e produttore discografico, Macklemore &amp; Ryan Lewis, estratto come quarto singolo dal loro album \"The Heist\". Il singolo vede la partecipazione vocale di Mary Lambert.\nIl singolo si \u00e8 posizionato alla numero 11 della Billboard Hot 100 negli Stati Uniti e si \u00e8 posizionato alla numero 1 in Australia e Nuova Zelanda, venendo certificato 4 volte disco di platino in Australia.\nIl brano ha ottenuto una candidatura ai Grammy Awards nella categoria canzone dell'anno.\nIl brano.\n\"Same Love\" \u00e8 stata scritta da Ben Haggerty, Ryan Lewis, Mary Lambert e Curtis Mayfield a sostegno dei diritti gay e in particolare della legalizzazione dei matrimoni omosessuali, con riferimento al Washington Referendum 74 (R-74 o Ref 74), un referendum per approvare o abrogare la legge del febbraio 2012 che liberalizz\u00f2 i matrimoni omosessuali nello stato di Washington.\nLa copertina del singolo \u00e8 una fotografia dello zio di Macklemore, John Haggerty, e del suo compagno, Sean.\nMacklemore ha spiegato che la canzone \u00e8 nata dalla sua frustrazione sulle posizioni misogine e omofobe del mondo hip hop riguardo l'omosessualit\u00e0. Il rapper ha dichiarato: \"Penso che come societ\u00e0 ci stiamo evolvendo e l'hip-hop deve essere una rappresentazione di ci\u00f2 che sta succedendo nel mondo in questo momento\".\nIl brano contiene un campionamento del classico del 1965 \"People Get Ready\" del gruppo musicale The Impressions.\nVideo musicale.\nIl video musicale di \"Same Love\", diretto da Ryan Lewis e Jon Jon Augustavo e prodotto da Tricia Davis, ha debuttato su canale YouTube di Lewis il 2 ottobre 2012, ottenendo 350.000 visualizzazioni 24 ore dopo il suo debutto. A partire dall'ottobre 2013, il video ha avuto pi\u00f9 di 100 milioni di visualizzazioni. Il video racconta la storia di un uomo dalla sua nascita fino alla sua morte, raccontando decennio per decennio la sua storia d'amore con il compagno, i conflitti sociali che li colpiscono in relazione al loro orientamento sessuale, il loro matrimonio e la loro separazione definitiva solo in punto di morte. Macklemore appare brevemente nel video.\nIl video ha ricevuto un premio agli MTV Video Music Awards 2013 nella categoria per il Miglior video con un messaggio sociale."}
{"id": "4710141", "revid": "71433", "url": "https://it.wikipedia.org/wiki?curid=4710141", "title": "Ben Haggerty", "text": ""}
{"id": "4710142", "revid": "486946", "url": "https://it.wikipedia.org/wiki?curid=4710142", "title": "No, il caso \u00e8 felicemente risolto", "text": ""}
{"id": "4710144", "revid": "287204", "url": "https://it.wikipedia.org/wiki?curid=4710144", "title": "Eduards Visnakovs", "text": ""}
{"id": "4710148", "revid": "115967572", "url": "https://it.wikipedia.org/wiki?curid=4710148", "title": "Unione Sportiva Cremonese 1940-1941", "text": "Questa pagina raccoglie le informazioni riguardanti l'Unione Sportiva Cremonese nelle competizioni ufficiali della stagione 1940-1941.\nStagione.\nNella stagione 1940-1941 la Cremonese ha partecipato al campionato di Serie C girone B, ottenendo l'ottavo posto in classifica."}
{"id": "4710151", "revid": "110157", "url": "https://it.wikipedia.org/wiki?curid=4710151", "title": "Iliaca", "text": "Iliaca (in italiano \"La caduta di Troia\") \u00e8 un poema epico giuntoci in frammenti dello scrittore latino Marco Anneo Lucano. L'opera trattava delle ultime fasi della guerra di Troia e della sconfitta della citt\u00e0 da parte dell'esercito della Grecia.\nTrama.\nGiunti al decimo anno della guerra, i greci sono stanchi: la scusa di Menelao di riprendersi la sposa non regge pi\u00f9 e i soldati (e anche Agamennone) vogliono tornarsene a casa per riabbracciare le famiglie. Cos\u00ec l'eroe pi\u00f9 astuto di tutti Ulisse pensa di costruire un grande cavallo di legno che possa contenere un buon numero di valorosi per entrare in citt\u00e0 e allo stesso tempo di far allontanare dietro un'isoletta vicina il resto dell'armata achea.\nAvviene la costruzione che viene lasciata sulle rive del mare con un'iscrizione dedicata alla dea Atena. I troiani si recano a vedere il colosso, ma non sanno se bruciarlo o portarlo in citt\u00e0 per onorare la dea; non credono neanche alla testimonianza del povero Sinone. Egli era cugino di Ulisse che lo ha usato per completare l'inganno ai troiani, facendolo trovare legato sulla spiaggia davanti ad un altare per i sacrifici dimodoch\u00e9 egli dicesse ai troiani di essere scampato alla morte mediante lo sgozzamento per una folata d vento fornita da Atena, facendo partire i greci per sempre. Quando il sacerdote Laocoonte impreca gridando che il cavallo \u00e8 un piano ordito da Ulisse per ingannare i troiani e la profetessa Cassandra urla che il mostro di legno vomiter\u00e0 demoni nemici, Priamo i troiani decidono di lasciarli perdere e di portare il cavallo in citt\u00e0, distruggendo gran parte dell'arco delle Porte Scee per far entrare la costruzione.\nQuella notte i greci escono dal ventre del cavallo, facendo segnale alle navi in mare di avvicinarsi e si danno all'assedio pi\u00f9 sfrenato, spazzando via Troia una volta per tutte. Deifobo, morto Paride in un duello con l'arciere Filottete, si spos\u00f2 con Elena e cos\u00ec Menelao, trovandoli insieme, tagli\u00f2 a pezzi il corpo del nemico per poi finirlo con la lancia.&lt;br&gt;Intanto Enea scappava con il padre Anchise e il figlio Ascanio tra le braccia per fondare una nuova citt\u00e0 verso Occidente."}
{"id": "4710153", "revid": "61935757", "url": "https://it.wikipedia.org/wiki?curid=4710153", "title": "La caduta di Troia (Lucano)", "text": ""}
{"id": "4710154", "revid": "287204", "url": "https://it.wikipedia.org/wiki?curid=4710154", "title": "Tram \u00dcstra serie TW 2000", "text": "I tram serie TW 2000 sono una serie di vetture tranviarie articolate in uso sulla Stadtbahn di Hannover gestita dalla \u00dcstra.\nStoria.\nI tram serie 2000 vennero progettati negli anni novanta del XX secolo, per servire i nuovi prolungamenti della rete di Stadtbahn integrando le esistenti vetture serie 6000. Le elettromotrici furono progettate e costruite dalla Linke-Hofmann-Busch, mentre la Siemens realizz\u00f2 la parte elettrica. Il disegno dei nuovi mezzi fu opera di Herbert Lindinger e Jasper Morrison.\nLe prime vetture entrarono in servizio nel 1997, e la fornitura di 144 vetture complessive fu completata in tempo per l'Expo 2000.\nCaratteristiche.\nSi tratta di tram articolati bidirezionali, non a pianale ribassato, e pertanto accessibili a livello solo tramite banchine alte (per le fermate tranviarie vi sono gradini a scomparsa).\nSi distinguono due sottoserie: la serie 2000 propriamente detta (numeri da 2001 a 2048) \u00e8 costituita di mezzi con due cabine di guida; la serie 2500 (numeri da 2501 a 2596) \u00e8 costituita di mezzi bidirezionali con un'unica cabina, che pertanto devono sempre viaggiare accoppiati ad un'unit\u00e0 gemella."}
{"id": "4710155", "revid": "61935764", "url": "https://it.wikipedia.org/wiki?curid=4710155", "title": "La fine di Troia (Lucano)", "text": ""}
{"id": "4710156", "revid": "61935765", "url": "https://it.wikipedia.org/wiki?curid=4710156", "title": "La distruzione di Troia (Lucano)", "text": ""}
{"id": "4710158", "revid": "858648", "url": "https://it.wikipedia.org/wiki?curid=4710158", "title": "Fango Bollente", "text": ""}
{"id": "4710162", "revid": "287204", "url": "https://it.wikipedia.org/wiki?curid=4710162", "title": "Ashford (Irlanda)", "text": "Ashford (in irlandese: \"\u00c1th na Fuinseoige\"\u00a0) \u00e8 un villaggio nella contea di Wicklow, in Irlanda."}
{"id": "4710163", "revid": "767487", "url": "https://it.wikipedia.org/wiki?curid=4710163", "title": "Ilie Cebanu", "text": "Carriera.\nHa giocato nella massima serie del campionato moldavo, austriaco e russo.\nNazionale.\nHa esordito in Nazionale l'11 ottobre 2013 in Moldavia-San Marino (3-0)."}
{"id": "4710165", "revid": "111879215", "url": "https://it.wikipedia.org/wiki?curid=4710165", "title": "D\u00e9odat Roch\u00e9", "text": "Biografia.\nSin dalla giovent\u00f9 si occup\u00f2 di spiritualit\u00e0 e di esoterismo. Dal 1890, studi\u00f2 con suo padre gli autori occultisti francesi del suo tempo, tra gli altri Fabre d'Olivet, Papus, \u00c9douard Schur\u00e9, Paul S\u00e9dir, Allan Kardec, Fabre des Essarts, ecc. All'et\u00e0 di 14 anni scopr\u00ec la tragedia che si era svolta nella sua regione: la crociata contro gli Albigesi. Da l\u00ec nacque il suo interesse per la storia e la dottrina catara.\nNel 1896 ader\u00ec al \u00ab Groupe ind\u00e9pendant d'\u00e9tudes \u00e9sot\u00e9riques \u00bb di Papus e inizi\u00f2 una corrispondenza con S\u00e9dir. Nel 1899 entr\u00f2 nell'\u00c9glise gnostique universelle di Jules Doinel, in seno alla quale nel 1901 fu ordinato diacono e nel 1903 divent\u00f2 vescovo gnostico di Carcassonne, con il nome di \u00ab Tau Theodotos \u00bb, ma dopo poco tempo si distanzi\u00f2 da questa chiesa. Dopo una laurea in Legge, ne ottenne un'altra in filosofia, con una tesi intitolata: \"Plotin a-t-il simplifi\u00e9 le syst\u00e8me des Valentiniens ?\", sostenuta nel 1903.\nQuando era ancora studente a Tolosa, nel 1900, col Dr. Louis Sophrone Fugairon, pure membro della Chiesa gnostica, fond\u00f2 la rivista \u00ab Le R\u00e9veil des Albigeois \u00bb, che nel 1901 divent\u00f2 \u00ab La Gnose moderne \u00bb e che cess\u00f2 le pubblicazioni nel 1904. Diventato avvocato nel 1901, poi magistrato nel 1906, prima a Limoux, in seguito a Carcassonne, continu\u00f2 ad interessarsi alla filosofia, collaborando a riviste e ad associazioni spiritualiste, come la \u00ab Soci\u00e9t\u00e9 de culture morale et de recherches psychiques \u00bb. A Carcassonne \u00e8 stato iniziato in Massoneria all'obbedienza del Grande Oriente di Francia, nella loggia massonica \"Les Vrais amis r\u00e9unis\", di cui diventer\u00e0 in seguito il Maestro Venerabile e della quale rester\u00e0 membro durante tutta la sua vita. Nel 1923 fu nominato al tribunale di Castelnaudary, di cui fu Vice Presidente nel 1935, poi Presidente nel 1939. La sua carriera di magistrato fu interrotta dal Governo di Vichy a causa della sua appartenenza massonica (ma siccome non era pi\u00f9 un membro attivo si prese come pretesto il fatto che si occupasse di storia delle religioni e di spiritismo). Nel 1941 fu dunque radiato dalla magistratura dal governo di Vichy, ma rimase a B\u00e9ziers fino al 1943, quando fu messo in pensione d'ufficio. Nel 1925 era stato eletto sindaco di Arques, ma nel 1935 si era dimesso; nel 1945, dopo la liberazione, \u00e8 stato eletto consigliere generale del cantone di Couiza, ma nel 1946 ha definitivamente abbandonato la politica per consacrarsi esclusivamente ai suoi stud\u00ee sul Catarismo.\nNel 1921 aveva scoperto l'opera di Rudolf Steiner, al quale scrisse nel novembre dello stesso anno e che incontr\u00f2 poi nel settembre del 1922 a Dornach e divent\u00f2 membro della Societ\u00e0 antroposofica.\nNell'autunno del 1948 D\u00e9odat Roch\u00e9 pubblic\u00f2 il primo numero della rivista \u00ab Cahiers d'\u00e9tudes cathares \u00bb e nell'aprile del 1950 fond\u00f2 la \u00ab Soci\u00e9t\u00e9 du souvenir et des \u00e9tudes cathares \u00bb, che a partire dal 1956 ha organizzato dei campi estivi di studio del catarismo nella valle del Rials\u00e8s, nelle Hautes-Corbi\u00e8res.\nIl 21 maggio del 1961 D\u00e9odat Roch\u00e9 e la \u00ab Soci\u00e9t\u00e9 du souvenir et des \u00e9tudes cathares \u00bb inaugurarono la stele commemorativa che si trova ai piedi pog di Monts\u00e9gur, con l'iscrizione in lingua occitana: \"Als Catars, als martirs del pur amor crestian\" (Ai Catari, ai martiri del puro amore cristiano).\nDal 1996 la casa di D\u00e9odat Roch\u00e9, situata nel centro del villaggio di Arques, ospita un'esposizione permanente consacrata al catarismo."}
{"id": "4710166", "revid": "339392", "url": "https://it.wikipedia.org/wiki?curid=4710166", "title": "Cronaca (Eusebio)", "text": ""}
{"id": "4710175", "revid": "288300", "url": "https://it.wikipedia.org/wiki?curid=4710175", "title": "Ilie Pavel Cebanu", "text": ""}
{"id": "4710177", "revid": "767487", "url": "https://it.wikipedia.org/wiki?curid=4710177", "title": "Sloan (gruppo musicale)", "text": "Gli Sloan sono un gruppo musicale rock canadese formatosi a Halifax nel 1991.\nBiografia.\nChris Murphy, Patrick Pentland, Jay Ferguson e Andrew Scott formarono gli Sloan nel 1991, a Halifax, Nuova Scozia, a seguito dell'incontro tra Murphy e Scott al Nova Scotia College of Art and Design. Murphy e Ferguson avevano gi\u00e0 suonato assieme in precedenza, mentre Pentland e Scott avevano fatto parte di alcuni gruppi della scena locale.\nIl gruppo fece il suo debutto dal vivo nella primavera del 1991 e l'anno seguente pubblic\u00f2 l'EP \"Peppermint\" per l'etichetta discografica Murderecords, fondata da loro stessi.\nNell'estate del 1992 firmarono un contratto con la Geffen Records e il 1\u00ba ottobre pubblicarono in Canada il loro album di debutto \"Smeared\", uscito anche negli Stati Uniti nel gennaio del 1993.\nL'album ottenne il disco d'oro in Canada, ma ebbe scarso successo negli Stati Uniti.\nNel 1994 usc\u00ec il secondo album \"Twice Removed\", che non riusc\u00ec a raggiungere il successo sperato, anche a causa della scarsa promozione da parte della casa discografica, nonostante la buona risposta dei fan in patria e le recensioni positive da parte della critica.\nA seguito del tour promozionale il gruppo decise cos\u00ec di prendersi una pausa, cancellando le ultime date, per decidere se continuare la propria carriera.\nDopo la pausa, durante la quale i membri del gruppo si dedicarono ad altri progetti, gli Sloan tornarono nell'estate del 1995 con una serie di concerti e il nuovo singolo \"Same Old Flame\", pubblicato dalla Murderecords.\nNel giugno del 1996 pubblicarono attraverso la Murderecords l'album \"One Chord to Another\", che riscosse un grande successo in Canada. L'album venne pubblicato all'inizio del 1997 anche negli Stati Uniti, dopo la firma del contratto con la Enclave Records, sussidiaria della EMI, ottenendo dei pareri molto positivi da parte della critica.\nA \"One Chord to Another\" fece seguito nel 1998 \"Navy Blues\". Nel 1999 vennero invece pubblicati dalla Murderecords il doppio album dal vivo \"4 Nights at the Palais Royale\" e l'album in studio \"Between the Bridges\".\nSeguirono \"Pretty Together\", nel 2001, e \"Action Pact\" nel 2003.\nNel 2005 venne pubblicata la raccolta \"\". L'anno dopo venne invece dato alle stampe il loro ottavo album in studio \"Never Hear the End of It\", distribuito dalla Murderecords in Canada e dalla Yep Roc Records negli Stati Uniti.\nNel 2008 usc\u00ec \"Parallel Play\", seguito dall'EP \"Hit &amp; Run\" nel 2009, distribuito solo online, e dall'album \"The Double Cross\", uscito il 10 maggio 2011, anno dell'anniversario dei vent'anni dalla fondazione del gruppo."}
{"id": "4710179", "revid": "486946", "url": "https://it.wikipedia.org/wiki?curid=4710179", "title": "Ramon Samaniego", "text": ""}
{"id": "4710185", "revid": "120742446", "url": "https://it.wikipedia.org/wiki?curid=4710185", "title": "Milo\u0161 Joji\u0107", "text": "Carriera.\nClub.\nPartizan.\nHa fatto il suo debutto ufficiale per il Partizan Belgrado in una partita di campionato contro l'Hajduk Kula il 15 settembre 2012. Il 18 maggio 2013, Jojic ha segnato il gol della vittoria al 90', direttamente da calcio di punizione, contro gli acerrimi rivali della , sigillando cos\u00ec il sesto titolo consecutivo in campionato della sua squadra.\nBorussia Dortmund.\nIl 31 gennaio 2014, Jojic ha firmato un contratto di quattro anni e mezzo con il , il quale ha sborsato circa 2 milioni di euro per l'acquisto del suo cartellino. Compie il suo debutto in maglia giallonera il 15 febbraio 2014, subentrando a Mxit'aryan al 68' del match contro l'Eintracht Frankfurt e trovando dopo soli dodici secondi dal suo ingresso in campo la sua prima rete in Germania.\nColonia.\nIl 5 luglio 2015, si trasferisce al Colonia e decide di indossare la maglia numero 8.\nNazionale.\nHa esordito in Nazionale maggiore l'11 ottobre 2013 nell'amichevole contro il Giappone.\nStatistiche.\nPresenze e reti nei club.\n\"Statistiche aggiornate al 24 gennaio 2019.\""}
{"id": "4710186", "revid": "287204", "url": "https://it.wikipedia.org/wiki?curid=4710186", "title": "Milos Jojic", "text": ""}
{"id": "4710187", "revid": "196390", "url": "https://it.wikipedia.org/wiki?curid=4710187", "title": "Lucifero da Cagliari", "text": ""}
{"id": "4710188", "revid": "88740", "url": "https://it.wikipedia.org/wiki?curid=4710188", "title": "Giuseppe Schinin\u00e0 di Sant'Elia", "text": "Fu senatore del Regno d'Italia nella XXI legislatura. Eletto sindaco di Ragusa superiore dal 1899.\nBiografia.\nFiglio del barone Mario Schinin\u00e0 di San Filippo (1828) famiglia di antica nobilt\u00e0 della Contea di Modica, barone di San Filippo e del Monte, marchese di Sant'Elia (titoli riconosciuti con investitura del 20 ottobre 1805 e con D.M. del 25 aprile 1899), e della di lui cugina baronessa Marianna Arezzo di Donnafugata (1829) il 14 giugno del 1900 venne nominato senatore a cinquant'anni, con giuramento prestato il 2 luglio, relatore Antonino Prampero. Di sentimenti liberali, fu per molti anni tra i maggiori rappresentanti del partito moderato.\nFu sindaco di Ragusa superiore, dal 1899. Al Senato non fu molto attivo.\nEra stato scelto per i requisiti della categoria 21 (persone che da tre anni pagano tremila lire d'imposizione diretta in ragione dei loro beni, o della loro industria).\nFu sposato alla nobildonna catanese Giovanna, figlia di Giuseppe Cal\u00ec e Elena Patern\u00f2 Castello, che con Federico De Roberto pare abbia avuto una liaison. Suo zio era Corrado Arezzo de Spuches di Donnafugata; era inoltre imparentato con Maria Schinin\u00e0 e Maria Patern\u00f2 Arezzo. \nA Catania fece costruire dall'architetto Bernardo Gentile Cusa la villa Schinin\u00e0 di Sant'Elia, architettura eclettica di gusto classico-barocco. L'edificio fu demolito intorno al 1960."}
{"id": "4710191", "revid": "599013", "url": "https://it.wikipedia.org/wiki?curid=4710191", "title": "Andrija \u017divkovi\u0107", "text": "Carriera.\nClub.\nPartizan.\nHa esordito con la prima squadra del Partizan nella stagione 2012-2013, giocando una partita di campionato. Nella stagione successiva \u00e8 titolare e debutta anche in UEFA Europa League.\nNel febbraio 2016 viene messo fuori squadra per aver rifiutato il rinnovo del contratto in scadenza a giugno 2016.\nBenfica.\nTerminato il contratto con la squadra serba, nel luglio 2016 si trasferisce al Benfica a parametro zero.\nIl 26 agosto 2020 annuncia la conclusione della sua avventura con la squadra portoghese tramite rescissione consensuale del contratto.\nPAOK Salonicco.\nIl 9 Agosto 2020 si trasferisce da svincolato al PAOK Salonicco.\nNazionale.\nHa esordito in Nazionale maggiore l'11 ottobre 2013 nell'amichevole contro il , entrando nel secondo tempo al posto di Zoran To\u0161i\u0107. Nel 2015 partecipa ai Mondiali Under-20, segnando anche una rete nella terza partita della fase a gironi contro il Messico e vincendo il mondiale con la sua nazionale.\nStatistiche.\nPresenze nei club.\n\"Statistiche aggiornate al 12 novembre 2021.\""}
{"id": "4710195", "revid": "287204", "url": "https://it.wikipedia.org/wiki?curid=4710195", "title": "Andrija Zivkovic", "text": ""}
{"id": "4710198", "revid": "287204", "url": "https://it.wikipedia.org/wiki?curid=4710198", "title": "Luigi Centoz", "text": "Biografia.\nNasce a Saint-Pierre, piccolo centro della diocesi di Aosta, il 2 aprile 1883. Tre anni dopo l'ordinazione sacerdotale, ricevuta il 9 giugno 1906, entra, quale minutante, nella Segreteria di Stato vaticana alle dirette dipendenze del cardinale Rafael Merry del Val y Zulueta, Segretario di Stato di Pio X.\nIl 21 giugno 1912 \u00e8 nominato cameriere segreto soprannumerario, confermato il 7 settembre 1914 e nuovamente confermato il 3 marzo 1922.\nIl 6 gennaio 1921 riceve la nomina ad uditore di nunziatura di prima classe ed inviato a Berlino, al fianco del nunzio apostolico in Germania, oltre che in Baviera e, dal 1925, anche in Prussia, prima Eugenio Pacelli, il futuro Pio XII, poi Cesare Orsenigo.\nPartecipa al conclave del febbraio del 1922, quale conclavista del cardinale Merry del Val.\nDal giugno del 1923 \u00e8 prelato domestico e, il 30 marzo 1925, viene nominato ablegato apostolico per la consegna della berretta cardinalizia al neo-porporato spagnolo Vicente Casanova y Marzol, arcivescovo di Granada.\nA Berlino lo raggiunge, il 28 gennaio 1932, la promozione ad arcivescovo titolare di Edessa di Osroene e la nomina a nunzio apostolico in Bolivia.\nRiceve la consacrazione episcopale, il 14 febbraio successivo, nella cappella del Pontificio Collegio Pio Latino Americano in Roma, da parte del suo antico superiore a Berlino, il cardinale Eugenio Pacelli, ora segretario di Stato, avendo per co-consacranti Giuseppe Pizzardo, arcivescovo titolare di Nicea e segretario della Sacra Congregazione per gli Affari Ecclesiastici Straordinari, e Giuseppe Rossino, arcivescovo titolare di Tessalonica e visitatore ordinario dei Seminari della Sacra Congregazione dei Seminari e delle Universit\u00e0 degli Studi.\nLascia La Paz per Caracas quando, il 14 settembre 1936, viene nominato nunzio apostolico in Venezuela, succedendo all'arcivescovo Fernando Cento.\nIl 19 febbraio 1940 \u00e8 nominato nunzio apostolico in Lituania, nazione che viene occupata, poco dopo, dalle truppe sovietiche, per cui, dopo soltanto quattro mesi di permanenza a Vilnius, viene espulso e rientra in Vaticano il 29 agosto dello stesso anno.\nIl 3 dicembre 1941 Pio XII lo invia in America Centrale, quale nunzio apostolico in Costa Rica, in Nicaragua e a Panama, ma, a causa degli eventi bellici, \u00e8 costretto a rimanere a Roma fino alla fine della Seconda Guerra Mondiale e, oltre a collaborare con la Segreteria di Stato, si occupa dell'ufficio istituito per il servizio informazioni sui prigionieri di guerra e le persone scomparse nel conflitto.\nParte per le proprie sedi, curate provvisoriamente da Antonio Taffi, incaricato d'affari \"ad interim\", soltanto il 12 febbraio 1946 e, il 4 ottobre 1948, rinuncia alla guida della nunziatura apostolica in Nicaragua, conservando le altre due.\nIl 26 aprile 1952 torna a Roma, rimanendo a disposizione della Segreteria di Stato fino al 29 novembre 1954 quando Pio XII lo nomina Nunzio apostolico a Cuba.\nDopo la creazione a cardinale del portoghese Jos\u00e9 da Costa Nunes il 19 marzo 1962, Centoz viene nominato, il 5 luglio seguente, quale vice camerlengo di Santa Romana Chiesa.\nIn tale veste partecipa sia alle esequie di Giovanni XXIII che al successivo conclave, dove entra per l'ufficio che ricopre, del giugno del 1963.\nPartecipa a tutte le sessioni del Concilio Ecumenico Vaticano II.\nMuore, ad oltre 86 anni d'et\u00e0, il 28 ottobre 1969.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:\nMemoria.\nA Saint-Pierre gli \u00e8 stato dedicato l'asilo infantile, sede inoltre della biblioteca comunale, in localit\u00e0 Charrion.\nDediche.\nGli \u00e8 stato dedicato l'asilo infantile di Saint-Pierre."}
{"id": "4710199", "revid": "633110", "url": "https://it.wikipedia.org/wiki?curid=4710199", "title": "10 cm Gebirgshaubitze M. 8", "text": "Il 10 cm Gebirgshaubitze M. 8 era un obice da montagna austro-ungarico, impiegato durante la prima guerra mondiale.\nStoria.\nCome tutti gli eserciti europei, anche quello austro-ungarico entr\u00f2 nella Grande Guerra con un parco di artiglieria per la maggior parte obsoleto. Quest'arma fu il primo pezzo di artiglieria austro-ungarico munito di un freno di sparo idropneumatico ed and\u00f2 a sostituire il 10 cm Gebirgshaubitze M. 99 ad affusto rigido, con il quale condivideva il munizionamento. Alla prova del fuoco della grande guerra sul fronte alpino, il pezzo si dimostr\u00f2 preciso ma il suo munizionamento era poco efficace contro i moderni bunker. Il 10 cm Gebirgshaubitze M. 10 era un'evoluzione del precedente, dal quale differiva soltanto per il diverso posizionamento delle manovelle di elevazione e brandeggio. Durante la guerra venne sostituito dal leggero e potente \u0160koda 10 cm Vz. 1916.\nTecnica.\nLa canna era in bronzo, con otturatore eccentrico a vite interrotta e rinculava sulle lisce della culla. Gli orecchioni della culla erano incavalcati su due aloni sulla testata d'affusto. L'affusto a ruote, a coda unica, era in ferro, con ruote in legno; esso era munito di scudo; la coda era dotata di seggiolini per i puntatori, vomero e di timone ripiegabile sulla coda stessa. Le munizioni erano a cartoccio-proietto. L'obice poteva essere messo in batteria su una speciale slitta, che ne aumentava l'elevazione dai 43\u00b0 a 70\u00b0. Tale slitta, non in dotazione al \"M. 10\", in configurazione di trasporto venivano montate due ruote in modo da poter seguire il pezzo."}
{"id": "4710200", "revid": "47767", "url": "https://it.wikipedia.org/wiki?curid=4710200", "title": "Jacob Aleksandrovi\u010d Brafman", "text": ""}
{"id": "4710202", "revid": "125617645", "url": "https://it.wikipedia.org/wiki?curid=4710202", "title": "Jannis Niew\u00f6hner", "text": "Biografia.\nJannis Niew\u00f6hner \u00e8 nato a Krefeld il 30 marzo 1992.\nHa esordito come attore nel 2002 in un episodio della serie televisiva \"Tatort\". Nel 2005 ha recitato nel suo primo lungometraggio, \"Un'indimenticabile estate - Alla scoperta del tesoro perduto\". Dopo aver lavorato in diversi film, nel 2013 viene scelto per interpretare il ruolo di Gid\u00e9on de Villiers nel film \"Ruby Red\", tratto dal primo romanzo della Trilogia delle gemme di Kerstin Gier. Niew\u00f6hner torner\u00e0 a interpretare il ruolo anche nei due film sequel: \"Ruby Red II - Il segreto di Zaffiro\" (2014) e \"Ruby Red III - Verde smeraldo\" (2016).\nAltri film da lui interpretati sono: \"Sommer\" (2008), \"Einer wie Bruno\" (2011), \"Doktorspiele\" (2014), \"Windstorm 2 - Contro ogni regola\" (2015), \"Jonathan\" (2016), \"Windstorm 3 - Ritorno alle origini\" (2017), \"Jugend ohne Gott\" (2017), \"High Society - Quando gli opposti si attraggono\" (2017), \"Narciso e Boccadoro\" (2020), \"Je Suis Karl\" (2021) e \"Monaco - Sull'orlo della guerra\" (2021).\nIn televisione ha recitato nelle serie \"Squadra Speciale Stoccarda\", \"Squadra Speciale Colonia\", \"Berlin Station\", \"Beat\"; nella miniserie \"Maximilian - Il gioco del potere e dell'amore\" e nel film televisivo \"Il disertore\" (2020).\nDoppiatori italiani.\nNelle versioni in italiano dei suoi film, Jannis Niew\u00f6hner \u00e8 stato doppiato da:"}
{"id": "4710203", "revid": "921573", "url": "https://it.wikipedia.org/wiki?curid=4710203", "title": "Maria Ehrich", "text": "Ha recitato principalmente per la televisione, prima di diventare nota nel 2013 per il ruolo di Gwendolyn Sheperd nei film tratti dalla \"Trilogia delle gemme\" di Kerstin Gier.\nBiografia.\nMaria Ehrich nasce il 26 febbraio 1993 a Erfurt, in Germania; \u00e8 la maggiore di tre fratelli e il padre gestisce un locale notturno. Debutta all'et\u00e0 di undici anni, quando sua madre legge sul giornale l'annuncio di un casting per il film \"Un fratello a 4 zampe\", che le vale la nomination come \"Miglior debutto femminile in un film\" agli Undine Awards del 2005. Negli anni successivi partecipa, in ruoli secondari o da guest star, a numerosi film e serie destinati alla televisione, come \"A gonfie vele\" (2005), \"Dream Hotel\" (2006), \"Dresda\" (2006), \"Die Frau vom Checkpoint Charlie\" (2007), \"Ein Ferienhaus auf Ibiza\" (2008). Nel 2009 ottiene una parte nel film musicale \"Rock It!\", con Emilia Sch\u00fcle, Daniel Axt e Vivien Wulf: nella pellicola, che esce nel corso del 2010, interpreta Francesca, la migliore amica della protagonista.\nNel 2011 ha parti minori in due serie televisive e un film; alla fine dell'anno, viene annunciata come protagonista della pellicola \"Ruby Red\", primo capitolo della \"Trilogia delle gemme\" della scrittrice tedesca Kerstin Gier. Una volta concluse le riprese nella seconda met\u00e0 del 2012, Maria Ehrich entra nel cast della miniserie televisiva \"Una famiglia\", dove interpreta Alma, la figlia di un ricco mercante di Berlino, che all'inizio del ventesimo secolo d\u00e0 alla luce un figlio fuori dal matrimonio. Lo stesso anno interpreta Anke nel film \"F\u00fcr Elise\" e si diploma al Heinrich-Hertz-Gymnasium di Berlino.\nNell'aprile 2013, a un mese dall'uscita nelle sale di \"Ruby Red\", vince il premio di \"Miglior nuova attrice\" ai New Faces Awards per \"Una famiglia\". A giugno comincia le riprese del film televisivo \"Die kleine Meerjungfrau\", basato sulla fiaba \"La sirenetta\" di Hans Christian Andersen e mandato in onda in inverno, mentre a settembre viene annunciata la produzione del sequel di \"Ruby Red\", \"Ruby Red II - Il segreto di Zaffiro\", che \u00e8 uscito nelle sale tedesche il 14 agosto 2014. \u00c8 di nuovo sul grande schermo con \"Ruby Red III - Verde smeraldo\" nell'estate 2016.\nDoppiatrici italiane.\nNelle versioni in italiano dei suoi film, Maria Ehrich \u00e8 stata doppiata da:"}
{"id": "4710205", "revid": "61936523", "url": "https://it.wikipedia.org/wiki?curid=4710205", "title": "Operette morali (analisi)", "text": ""}
{"id": "4710206", "revid": "61936530", "url": "https://it.wikipedia.org/wiki?curid=4710206", "title": "Operette morali (appendice)", "text": ""}
{"id": "4710207", "revid": "1266208", "url": "https://it.wikipedia.org/wiki?curid=4710207", "title": "Unione Sportiva Cremonese 1941-1942", "text": "Questa pagina raccoglie le informazioni riguardanti l'Unione Sportiva Cremonese nelle competizioni ufficiali della stagione 1941-1942.\nStagione.\nNella stagione 1941-1942 la Cremonese partecipa al campionato di Serie C girone B e lo vince con 47 punti, due punti in pi\u00f9 del Parma che si piazza al secondo posto. Nel girone finale la MATER di Roma e la Cremonese eliminarono la Pro Gorizia. La Cremonese ottiene cos\u00ec la promozione in Serie B."}
{"id": "4710208", "revid": "61936541", "url": "https://it.wikipedia.org/wiki?curid=4710208", "title": "Dialogo di Plotino e Porfirio", "text": ""}
{"id": "4710209", "revid": "61936551", "url": "https://it.wikipedia.org/wiki?curid=4710209", "title": "Il Copernico (Leopardi)", "text": ""}
{"id": "4710210", "revid": "61936563", "url": "https://it.wikipedia.org/wiki?curid=4710210", "title": "Copernico (Leopardi)", "text": ""}
{"id": "4710211", "revid": "767487", "url": "https://it.wikipedia.org/wiki?curid=4710211", "title": "The Bone Man", "text": "The Bone Man (\"Der Knochenmann\") \u00e8 un film del 2009 diretto da Wolfgang Murnberger.\nIl film contiene elementi che spaziano dalla commedia nera e il grottesco ed \u00e8 basato sul romanzo omonimo di Wolf Haas, che ha anche collaborato alla sceneggiatura.\nTrama.\nBrenner \u00e8 un ex poliziotto che fa l'investigatore privato. Viene assunto da Berti per ritrovare una vettura a noleggio della quale si sono perse le tracce e della quale non sono state pagate le ultime rate. Brenner si mette in viaggio con una Mini decapottabile prestatagli da Berti per recarsi all'indirizzo dell'intestatario del contratto di nolo ma non conoscendo bene la macchina durante il viaggio apre la capote elettrica mentre \u00e8 in viaggio e la capotte della macchina viene divelta dall'aria.\nGiunto all'indirizzo comunicatogli da Berti si accorge di essere in un albergo ristorante dove vede la macchina a nolo posteggiata nel piazzale. Entra e chiede al proprietario, il Sig. Josef, notizie del Sig. Horvath che ha noleggiato la macchina. Gli viene risposto che il Sig. Horvath \u00e8 un pittore e che \u00e8 via per una mostra. Brenner esce dall'albergo ma nel piazzale la macchina \u00e8 scomparsa. Da questo momento gli eventi si succedono con continui colpi di scena e il Sig. Josef si riveler\u00e0 un personaggio inquietante.\nBrenner riuscir\u00e0 comunque a fare luce sull'intricata vicenda.\nDistribuzione.\nIl film \u00e8 conosciuto fuori dai confini austriaci come:\nCase distribuzione:"}
{"id": "4710212", "revid": "61936578", "url": "https://it.wikipedia.org/wiki?curid=4710212", "title": "Elogio degli uccelli", "text": ""}
{"id": "4710213", "revid": "682087", "url": "https://it.wikipedia.org/wiki?curid=4710213", "title": "Ben Phillips", "text": ""}
{"id": "4710214", "revid": "61936594", "url": "https://it.wikipedia.org/wiki?curid=4710214", "title": "Dialogo di Cristoforo Colombo e di Pietro Guitierrez", "text": ""}
{"id": "4710215", "revid": "61936606", "url": "https://it.wikipedia.org/wiki?curid=4710215", "title": "Detti memorabili di Filippo Ottonieri", "text": ""}
{"id": "4710216", "revid": "122538370", "url": "https://it.wikipedia.org/wiki?curid=4710216", "title": "Salernitana Sport 1995-1996", "text": "Questa voce raccoglie le informazioni riguardanti la Salernitana Sport nelle competizioni ufficiali della stagione 1995-1996.\nStagione.\nDopo due stagioni con Delio Rossi, la Salernitana affida la panchina a Franco Colomba. Viene eliminata al primo turno di Coppa Italia, e per la prima volta nella sua storia partecipa alla Coppa Anglo-Italiana raggiungendo la semifinale persa ai calci di rigore contro il Genoa che poi vincer\u00e0 il torneo.\nIn campionato cambia il tecnico ma non cambia la musica: la Salernitana raggiunge nuovamente il quinto posto come nella passata stagione, perdendo la promozione all'ultima giornata per soli 3 punti, a causa del pareggio a Pescara. \nIl campionato inizia con una penalizzazione di 4 punti per illecito amministrativo, revocata successivamente dal CAF dopo il ricorso.\nDopo l'ultima gara del girone d'andata, i tifosi protestano per lo scarso andamento della squadra in campionato precipitata dai vertici della classifica al 13\u00ba posto, cos\u00ec il presidente Aliberti si dimette, per poi revocare le dimissioni dopo due settimane. Nel girone di ritorno la Salernitana si riprende, anche grazie al ritorno di Pisano da un lungo infortunio che lo aveva tenuto fuori dalla seconda fino alla 26\u00aa giornata, e con una serie di risultati positivi riesce ad arrivare al quinto posto a soli 3 punti di distanza dalla quarta posizione utile per la promozione in Serie A.\nMaglie e sponsor.\nLo sponsor tecnico per la stagione 1995-1996 \u00e8 Asics, mentre lo sponsor ufficiale \u00e8 Salumi Spiezia. La divisa casalinga \u00e8 composta da una maglia granata con bordi bianchi, pantaloncini bianchi e calzettoni granata, mentre la divisa da trasferta \u00e8 interamente bianca. La terza divisa, invece, \u00e8 composta da una maglia bianco celeste che si richiama a quella indossata dalla prima Salernitana nella stagione 1919-1920, da pantaloncini neri e calzettoni celesti.\nOrganigramma societario.\n\"Fonte\"\nArea direttiva\nArea organizzativa\nArea comunicazione\nArea tecnica\nArea sanitaria\nStatistiche.\n\"Statistiche aggiornate al 9 giugno 1996.\"\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso.\nGiovanili.\nOrganigramma.\n\"Fonte\""}
{"id": "4710217", "revid": "287204", "url": "https://it.wikipedia.org/wiki?curid=4710217", "title": "Salernitana Sport 1996-1997", "text": "Questa pagina raccoglie i dati riguardanti la Salernitana Sport nelle competizioni ufficiali della stagione 1996-1997.\nStagione.\nDopo 43 anni, la Salernitana decide di ingaggiare dei calciatori stranieri, infatti l'ultimo calciatore ad aver indossato la maglia granata prima del 1996 fu Mih\u00e1ly Kincses nella stagione 1953-1954. La stagione della Salernitana \u00e8 molto deludente, dopo le prime gare giocate come una squadra di alta classifica, crolla e conquista la salvezza matematica solo alla penultima giornata.\nLa squadra inizia la sua stagione battendo per 2-0 il all'Arechi dopo la precedente eliminazione dalla Coppa Italia il 24 agosto contro il Chievo, ma nel corso della stagione, la Salernitana palesa problemi in fase offensiva, inoltre prima della partita col Venezia Pisano viene ceduto al Genoa, il quale conclude cos\u00ec la sua carriera a Salerno collezionando un bottino di 60 gol, secondo soltanto a Vincenzo Margiotta con 82 gol nella classifica dei bomber della Salernitana.\nAll'ultima giornata del girone di andata, Franco Colomba viene esonerato, concludendo davanti a Palermo e entrambe quartultime, al suo posto subentra Franco Varrella che riesce a far salvare i granata dalla retrocessione. Dopo questa stagione daranno il loro addio Antonio Chimenti e Francesco Tudisco rispettivamente con 140 e 165 presenze.\nMaglie e sponsor.\nLo sponsor tecnico per la stagione 1996-1997 \u00e8 Asics, mentre lo sponsor ufficiale \u00e8 Salumi Spiezia. La divisa casalinga \u00e8 composta da una maglia granata, pantaloncini Neri e calzettoni granata.\nOrganigramma societario.\n\"Fonte\"\nArea direttiva\nArea comunicazione\nArea tecnica\nArea sanitaria\nStatistiche.\n\"Statistiche aggiornate al 15 giugno 1997.\"\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso.\nGiovanili.\nOrganigramma.\n\"Fonte\""}
{"id": "4710218", "revid": "61936623", "url": "https://it.wikipedia.org/wiki?curid=4710218", "title": "Il Parini (Leopardi)", "text": ""}
{"id": "4710219", "revid": "61936633", "url": "https://it.wikipedia.org/wiki?curid=4710219", "title": "Parini, ovvero Della Gloria (Leopardi)", "text": ""}
{"id": "4710220", "revid": "61936645", "url": "https://it.wikipedia.org/wiki?curid=4710220", "title": "Dialogo di Timandro e di Eleandro", "text": ""}
{"id": "4710221", "revid": "61936660", "url": "https://it.wikipedia.org/wiki?curid=4710221", "title": "Dialogo di Torquato Tasso e del suo Genio familiare", "text": ""}
{"id": "4710222", "revid": "61936672", "url": "https://it.wikipedia.org/wiki?curid=4710222", "title": "Dialogo di un fisico e di un metafisico", "text": ""}
{"id": "4710223", "revid": "61936682", "url": "https://it.wikipedia.org/wiki?curid=4710223", "title": "La scommessa di Prometeo", "text": ""}
{"id": "4710224", "revid": "61936690", "url": "https://it.wikipedia.org/wiki?curid=4710224", "title": "Dialogo della Terra e della Luna", "text": ""}
{"id": "4710225", "revid": "61936700", "url": "https://it.wikipedia.org/wiki?curid=4710225", "title": "Dialogo della Natura e di un'Anima", "text": ""}
{"id": "4710227", "revid": "61936714", "url": "https://it.wikipedia.org/wiki?curid=4710227", "title": "Storia del genere umano (Leopardi)", "text": ""}
{"id": "4710229", "revid": "61936767", "url": "https://it.wikipedia.org/wiki?curid=4710229", "title": "Sull'ira (Seneca)", "text": ""}
{"id": "4710231", "revid": "61936778", "url": "https://it.wikipedia.org/wiki?curid=4710231", "title": "La rabbia (Seneca)", "text": ""}
{"id": "4710233", "revid": "61936792", "url": "https://it.wikipedia.org/wiki?curid=4710233", "title": "Consolazione per Marcia (Seneca)", "text": ""}
{"id": "4710238", "revid": "247222", "url": "https://it.wikipedia.org/wiki?curid=4710238", "title": "Smeared", "text": "Smeared \u00e8 il primo album del gruppo canadese Sloan, pubblicato il 1\u00ba ottobre 1992 in Canada e il 19 gennaio 1993 negli Stati Uniti."}
{"id": "4710242", "revid": "61936884", "url": "https://it.wikipedia.org/wiki?curid=4710242", "title": "Lettere morali a Lucilio", "text": ""}
{"id": "4710245", "revid": "61936893", "url": "https://it.wikipedia.org/wiki?curid=4710245", "title": "Epistole a Lucilio", "text": ""}
{"id": "4710248", "revid": "61936928", "url": "https://it.wikipedia.org/wiki?curid=4710248", "title": "Sulla natura delle cose (Lucrezio)", "text": ""}
{"id": "4710250", "revid": "729019", "url": "https://it.wikipedia.org/wiki?curid=4710250", "title": "Kr\u00f6pcke (Stadtbahn di Hannover)", "text": "La stazione di Kr\u00f6pcke \u00e8 una stazione sotterranea della Stadtbahn di Hannover, posta sotto l'omonima piazza nel centro cittadino.\nLa stazione \u00e8 punto d'incrocio dei tracciati A, B e C della rete di Stadtbahn, percorsi complessivamente da 10 linee, e costituisce pertanto lo snodo principale e pi\u00f9 trafficato dell'intera rete.\nStoria.\nLa stazione di Kr\u00f6pcke venne costruita negli anni settanta del XX secolo, nell'ambito dei lavori di progressivo interramento della rete tranviaria, e conseguente trasformazione in \u201cStadtbahn\u201d con caratteristiche di metropolitana.\nLa prima parte della stazione entr\u00f2 in servizio il 26 settembre 1975: si trattava del primo tronco del cosiddetto \u201ctracciato A\u201d, proveniente da sud, di cui la stazione di Kr\u00f6pcke costituiva il capolinea provvisorio. Il 4 aprile dell'anno successivo tale tracciato fu prolungato verso nord, in direzione della stazione Hauptbahnhof e oltre.\nNegli anni successivi, con il progredire dei lavori di interramento, la stazione divenne punto d'incrocio di tre tracciati: il \u201ctracciato B\u201d fu attivato il 27 maggio 1979, e il \u201ctracciato C\u201d il 26 settembre 1982.\nNel 1999, in previsione dell'esposizione universale tenutasi l'anno successivo, la stazione venne rinnovata e resa accessibile agli invalidi; le pareti vennero decorate con mosaici disegnati da Massimo Iosa Ghini.\nStrutture e impianti.\nSi tratta di una stazione sotterranea composta di quattro livelli, cos\u00ec organizzati:\nMovimento.\nLa stazione \u00e8 servita dalle numerose linee in transito sui tre tracciati.\nIn particolare, sul tracciato A corrono le linee 3, 7 e 9; sul tracciato B le linee 1, 2 e 8; sul tracciato C le linee 4, 5, 6 e 11."}
{"id": "4710252", "revid": "80339", "url": "https://it.wikipedia.org/wiki?curid=4710252", "title": "El Shooq", "text": ""}
{"id": "4710254", "revid": "124123", "url": "https://it.wikipedia.org/wiki?curid=4710254", "title": "Gerbod il Fiammingo", "text": "Il conte e il monaco.\nGerbod di Oosterzele nacque in data imprecisata, forse attorno al 1030 da un certo Gerbod anch'egli patrocinatore ereditario dell'abbazia di San Bertino. Fra i quattordici proprietari terrieri in capo delle Fiandre presto Gerbod divenne uno dei pi\u00f9 importanti, la sua famiglia era infatti tenutaria delle signorie di Oosterzele e Sheldewindeke olrre che della sovranit\u00e0 di Arques e dei territori ad est di Saint-Omer. Nel 1066 Gerbod era al servizio di Guglielmo il Conquistatore ed \u00e8 plausibile che abbia partecipato alla battaglia di Hastings combattuta nello stesso anno. Fra il 1067 e il 1070 venne creato Conte di Chester arrivando a detenere gran parte della contea, oltre alla citt\u00e0 di Chester, che andarono a formare la Contea palatina di Chester. Suo fratello Frederic divenne proprietario terriero in capo dell'East Anglia, mentre sua sorella Gundred, contessa del Surrey and\u00f2 in moglie a Guglielmo I di Warenne, la cui residenza principale era Castel Acre, nel Norfolk. Prima del 1070 il contado di Gerbod era decisamente pi\u00f9 ampio, ma quando il Cheshire venne ridotto nelle sue dimensioni per volere di Guglielmo il Conquistatore a Gerbod rimase, il comunque ampio, contado di Chester.\nIl cronista Orderico Vitale scrisse che Gerbod si trov\u00f2 presto tormentato sia dagli inglesi che dai gallesi e che per questo non gli dovette essere sgradito il ritorno nelle Fiandre nel 1070, viaggio che potrebbe essere stato dovuto anche alla morte di Baldovino VI di Fiandra e alla susseguente guerra civile che si scaten\u00f2.\nNel febbraio 1071 combatt\u00e9 nella battaglia di Cassel e, sempre secondo Orderico, venne catturato e il suo contado rimase vacante tanto che Guglielmo lo don\u00f2 ad Ugo d'Avranches.\nSe alcune cronache lo vogliono morto in prigionia quello stesso anno altre fonti, sia inglesi che normanne dissentono arrivando a sostenere che egli non fu affatto preso prigioniero, ma che, dopo l'uccisione, forse accidentale, del suo signore Arnolfo III di Fiandra, nel corso dello scontro, egli si rec\u00f2 a Roma per ottenere il perdono. Papa Gregorio VII lo sped\u00ec quindi presso l'abate Ugo di Cluny che gli permise di vivere all'abbazia come monaco.\nPrima di prendere i voti Gerbod era stato sposato con una donna di nome Ada da cui ebbe almeno tre figli:"}
{"id": "4710255", "revid": "61937018", "url": "https://it.wikipedia.org/wiki?curid=4710255", "title": "La guerra punica (Ennio)", "text": ""}
{"id": "4710258", "revid": "61937029", "url": "https://it.wikipedia.org/wiki?curid=4710258", "title": "La guerra punica (Silio Italico)", "text": ""}
{"id": "4710262", "revid": "1675892", "url": "https://it.wikipedia.org/wiki?curid=4710262", "title": "Pisandro di Sparta", "text": "Biografia.\nPisandro, cognato del re di Sparta Agesilao II, fu da lui nominato navarco nel 395 a.C., allo scoppio della guerra di Corinto; Pisandro, per\u00f2, probabilmente non era il pi\u00f9 adatto a ricoprire questa carica, data la sua inesperienza, ed \u00e8 plausibile che sia stato scelto unicamente per il suo grado di parentela con Agesilao.\nSulla data della nomina la cronologia di Senofonte non si accorda con quella data dalle \"Elleniche di Ossirinco\", che riportano come navarco per il 395/394 Cheiricrate; secondo alcuni storici il contrasto deriva dal fatto che Cheiricrate era il navarco regolare, ancora in carica nell'autunno 395, mentre Pisandro era stato nominato comandante straordinario da Agesilao, secondo altri invece si tratta di un errore di Senofonte, che sbaglia nel porre la nomina a fine estate 395 (quanto Agesilao stava per invadere la Frigia) invece che nell'inverno 395/394.\nI risultati della sua nomina, comunque, furono catastrofici: nel 394 a.C., davanti a Cnido, la flotta persiana comandata da Farnabazo e Conone distrusse completamente la flotta spartana di Pisandro, che fu ucciso sulla sua nave durante il combattimento, annientando definitivamente la potenza marittima spartana."}
{"id": "4710264", "revid": "1504506", "url": "https://it.wikipedia.org/wiki?curid=4710264", "title": "Brancaleoni di Piobbico", "text": "I Brancaleoni di Piobbico furono un'antica famiglia marchigiana che govern\u00f2 per seicento anni l'omonima contea, presso il ducato di Urbino.\nOrigini e ascesa della famiglia.\nIl periodo in cui i primi Brancaleoni (Brancaleone \"senior\") si stabilirono nelle terre di Piobbico risale a prima del Mille e sono incerte le loro effettive origini. Lo storico Antonio Tarducci sostenne che detta progenie fosse di ascendenza germanica (giunta in Italia al seguito di un imperatore) o italiana: certamente si insedi\u00f2 nella zona dell'Appennino centrale dopo averla conquistata, amministrandola poi con uno statuto tra i pi\u00f9 antichi d'Europa. Oggi prevale per\u00f2 la convinzione dell'origine italiana: un ramo dei Frangipani di Roma avrebbe stabilito i propri interessi a Piobbico dando vita a non poche diramazioni: le due casate principali, Mercatello, Castel Pecorari, Rocca Leonella e Casteldurante. L'esponente pi\u00f9 noto della stirpe fu il cardinale Latino Frangipani Brancaleoni (+1294).\nIl primo Brancaleoni govern\u00f2 con il rango di conte senza aver avuto l'investitura da alcuno, titolare dunque di un feudo allodiale (cio\u00e8 in assoluta propriet\u00e0): soltanto dal 1576, con Antonio II, al 1631 fu richiesto un giuramento di fedelt\u00e0 ai duchi di Urbino e poi alla Chiesa.\nIl territorio fu pi\u00f9 volte diviso: nel 1213 Alberigo e Gentile spartirono il patrimonio dando luogo ai Brancaleoni di Casteldurante e ai due rami di Piobbico. Nel 1274 Montefeltrano e Filippo, figli di Gentile, ebbero Piobbico e Castel Pecorari, mentre Bellabranca domin\u00f2 su Rocca Leonella. Gli eredi di quest'ultimo si estinsero con Filomena (1624-1696), che spos\u00f2 Ottavio Luzi di Cagli, e con Bernardo Brancaleoni del \"primo ramo\", fratello minore di Antonio III e di Giambattista: la discendenza in linea femminile fiorisce tuttora poich\u00e9, alla morte della contessa, le subentrarono i Luzi, poi un parente di questi, Mattia Luperti, la cui sorella spos\u00f2 un Rigi, da cui i Rigi-Luperti.\nNel 1318 Pazzo e Federico, eredi di Montefeltrano, amministrarono Piobbico, mentre Castel Pecorari and\u00f2 a Filippo e Nello. Da Pazzo discese il \"primo ramo\" di Piobbico, da Federico il \"secondo\", estintosi nel 1615 con Tomasso II (la loro quota fu sequestrata dal duca di Urbino). La linea maschile di Pazzo si spense nel 1729, ma continuarono i successori in via femminile con gli eredi della contessa Anna Giulia fino al 1816.\nIl \"secondo ramo\", dopo molte divisioni, controllava ormai un mediocre dominio e il \"primo ramo\" prevalse nettamente su di esso, soprattutto a partire dal conte Roberto. Il menzionato Tomasso II (1600-1616) fu fatto decapitare dal duca di Urbino Francesco Maria II dopo essere stato prigioniero nella rocca di San Leo, perch\u00e9 forse complice, con il fratello Francesco, dell'omicidio del conte Torquato. Giordano del \"primo ramo\" gli sopravvisse di dieci anni.\nRoberto nel suo testamento (1538) decise, infatti, il \"diritto di primogenitura\" nella sua parte di territorio. Dopo la spartizione del 1318 Pazzo e Federico furono indifferentemente conti di Piobbico: i due rami della famiglia risiedevano nello stesso castello e, fino all'istituzione della primogenitura, disponevano di una separata amministrazione e, se fosse deceduto uno di loro, tutti i figli avrebbero avuto diritto a una quota.\nGli ultimi Brancaleoni ed estinzione della contea.\nLo stemma dei Brancaleoni \u00e8 caratterizzato dal leone aureo rampante con sopra la croce di Malta, aggiunta dal conte Pazzo: nel castello di Piobbico si ammira specialmente quello dipinto sulla volta della \"sala del leon d'oro\". I Brancaleoni scelsero come luogo di sepoltura, in Piobbico, le chiese di Santa Maria di Moribondo (sconsacrata e ridotta a rudere) e Santa Maria in Val d'Abisso.\nPietro Maria fu l'ultimo rappresentante maschile della linea di Pazzo: dalla moglie Flaminia Lucrezia ebbe un'unica figlia, Anna Giulia, e mor\u00ec nel 1729. Per tre anni il feudo fu incamerato dallo Stato della Chiesa che non riconosceva i diritti di successione femminile, come gi\u00e0 era capitato per i ducati di Urbino e Camerino.\nAnna Giulia spos\u00f2 Ulderico Bonaventura e riusc\u00ec il 9 luglio 1732 a farsi reintegrare nella contea: Clemente XII defin\u00ec il feudo piobbichese \"improprio e allodiale\", trasmissibile anche alle donne ma sotto \"il supremo dominio\" del papa. La contessa fu donna pia, saggia e caritatevole, assai amata dai sudditi: ebbe tre figlie, Camilla, Maria Cristina e Maddalena. Nel 1749 istitu\u00ec la primogenitura a favore del nipote Ulderico, primogenito di Maddalena e di Alessandro Matterozzi, con l'obbligo di aggiungere al suo cognome quello dei Brancaleoni Bonaventura.\nL'ultimo conte sovrano di Piobbico fu il pronipote Vito, fino al 7 aprile 1808, giorno in cui Napoleone I eman\u00f2 il decreto di abolizione del feudalesimo. La madre Cristina Leopardi e il fratello minore Apollinare morirono nel 1827: quest'ultimo fu reggente per il germano Alessandro (disperso in Russia nel 1812), poi ancora dal 4 novembre 1814 al 6 luglio 1816, quando Pio VII stabil\u00ec la fine dell'epoca feudale.\nScomparso il reggente Apollinare ed estinta la contea, il patrimonio immobiliare dei Brancaleoni fu ereditato da un altro suo fratello, Pietro Maria. Costui risiedeva a Cagli (dove ancora si ammira il palazzo Brancaleoni), spos\u00f2 Maria Anna Sartori e mor\u00ec nel 1831. Tra i suoi figli, Giuseppe, ultimo del \"primo ramo\", fu padre di Anna, proprietaria di ci\u00f2 che rimaneva dei beni dei conti.\nIl castello Brancaleoni a Piobbico.\nIl castello, nell'XI secolo, era ancora un edificio fortificato. Fu ingrandito e trasformato in dimora gentilizia dai conti Guido e Roberto, ma soprattutto nel Cinquecento furono avviati importanti lavori cui parteciparono Federico Brandani, gli Zuccari, l'Episcopio. Assai interessante \u00e8 la cappella di san Carlo.\nLe sale del piano nobile furono decorate con stucchi dorati ed affreschi aventi per tema episodi mitologici e l'esaltazione dei\nBrancaleoni (assai espressivo il gruppo di famiglia con Antonio II, la moglie Laura Cappello e i loro nove figli).\nLa contea di Piobbico aveva una superficie di circa 50 chilometri quadrati e poche centinaia di abitanti. Confinava con le contee di Apecchio (sotto gli Ubaldini, acerrimi nemici dei Brancaleoni), di Casteldurante, di Mercatello, di Cagli, nell'ambito del ducato di Urbino, poi dello Stato Pontificio.\nAl centro della contea era situata Piobbico con il maestoso palazzo, sotto il monte Nerone, ad est Rocca Leonella, a nord Villa con il monte Lego e il confine con Castel Pecorari, ad ovest il monte Gerino.\nFu uno dei feudi che ebbero vita pi\u00f9 lunga e la sua estinzione si verific\u00f2 molti anni dopo quella del ducato dei Della Rovere, di cui era vassallo."}
{"id": "4710268", "revid": "599013", "url": "https://it.wikipedia.org/wiki?curid=4710268", "title": "The Man Who Was Afraid", "text": ""}
{"id": "4710272", "revid": "125268270", "url": "https://it.wikipedia.org/wiki?curid=4710272", "title": "Francesco Cannito", "text": "Biografia.\nDal 2004 lavora come \"freelance\" e collabora a programmi televisivi sulle reti Rai, Sky e Mediaset.\nIl suo corto \"Neon\" ha vinto l'edizione 2004 del Genova Film Festival e il premio come Miglior Corto a \"Venezia Circuito Off\" nel 2004.\nNel 2009 fonda a Milano la \"Diwan Film\", una casa di produzione specializzata nella realizzazione di reportage e documentari su tematiche sociali, politiche ed ecologiche per il mercato televisivo internazionale.\nNel 2011, insieme con il regista algerino Lemnaouer Ahmine, dirige il film documentario \"La curt de l'America\", che ottiene una menzione speciale alla 22\u00aa edizione del Festival del cinema africano, d'Asia e America Latina di Milano."}
{"id": "4710277", "revid": "486946", "url": "https://it.wikipedia.org/wiki?curid=4710277", "title": "\u015aivaismo del Kashmir", "text": ""}
{"id": "4710278", "revid": "767487", "url": "https://it.wikipedia.org/wiki?curid=4710278", "title": "The Man Who Was Afraid (film 1917)", "text": "The Man Who Was Afraid \u00e8 un film muto del 1917 diretto da Fred E. Wright e prodotto dalla Essanay di Chicago. La sceneggiatura di H. Tipton Steck si basa su un racconto di Mary Brecht Pulver apparso su \"The Saturday Evening Post\" di cui non si conosce la data certa di pubblicazione, ambientato in un periodo di guerra e tensioni tra Stati Uniti e Messico.\nTrama.\nUna madre iper protettiva ha ridotto il giovane Benton Clune ad essere un ragazzo tanto poco coraggioso che, quando scoppia la guerra e il reggimento della Guardia Nazionale dove lui serve, viene richiamato, lui - seguendo i consigli della madre - si dimette. Tutti i suoi compagni gli danno allora del codardo e la fidanzata, Elsie Revere, lo lascia. Ferito dagli insulti, Benton raggiunge il reggimento proprio mentre i soldati si trovano in una situazione molto difficile. Il colonnello chiede un volontario per andare a chiedere rinforzi. Una missione cos\u00ec pericolosa che chi la eseguir\u00e0 sembra votato a sicura morte. Benton si offre volontario, mentre tutti coloro che lo avevano in precedenza insultato e deriso cercano di dissuaderlo. Ma il giovane riuscir\u00e0 ad attraversare le linee nemiche, sfidando ogni pericolo: dimostrer\u00e0 cos\u00ec di non essere un vigliacco e riconquister\u00e0 il cuore di Elsie.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl copyright del film, richiesto dalla Essanay Film Mfg. Co., fu registrato il 20 giugno 1917 con il numero LP10992.&lt;br&gt;\nDistribuito dalla K-E-S-E Service, il film usc\u00ec nelle sale cinematografiche statunitensi il 2 luglio 1917.\nCopia completa della pellicola si trova conservata negli archivi della Library of Congress di Washington."}
{"id": "4710282", "revid": "599013", "url": "https://it.wikipedia.org/wiki?curid=4710282", "title": "Guido Costa", "text": "Carriera.\nHa giocato le prime due stagioni con la Cremonese, la prima con la maglia biancolilla, la seconda in grigiorosso. Ha esordito nella prima partita ufficiale della Cremonese il 7 dicembre 1913 nella pesante sconfitta di Varese (5-1); in totale ha giocato 14 incontri nei due campionati, realizzando una rete proprio il giorno dell'esordio, quindi la prima nella storia della societ\u00e0."}
{"id": "4710283", "revid": "110157", "url": "https://it.wikipedia.org/wiki?curid=4710283", "title": "Convoy (Irlanda)", "text": "Convoy (in irlandese: \"Conmhaigh\"\u00a0) \u00e8 un villaggio nella contea di Donegal, in Irlanda."}
{"id": "4710284", "revid": "124833207", "url": "https://it.wikipedia.org/wiki?curid=4710284", "title": "Pascal Plisson", "text": "Biografia.\nDal 1984 al 1993 ha diretto reportage di sport e avventura ambientati nel continente americano per i canali televisivi CBS, France 2 e Canal+. Ha realizzato vari documentari tra cui \"Australie 50\u00ba de solitude\" (1996), \"I misteri di Clipperton\" (2005) e \"Safari\" (2009). Nel 2003 il suo primo lungometraggio, \"I Masai, i guerrieri della pioggia\".\nIl suo ultimo film, \"Vado a scuola\", \u00e8 stato presentato al Festival di Locarno del 2013.\n\u00c8 lo zio del rugbista internazionale Jules Plisson."}
{"id": "4710287", "revid": "767487", "url": "https://it.wikipedia.org/wiki?curid=4710287", "title": "A.P. Carter", "text": "Biografia.\nNacque a Maces Spring, in Virginia. Il 18 giugno del 1915, spos\u00f2 Sara Dougherty, dalla quale ebbe tre figli: Gladys, Janette e Joe.\nNel 1927, form\u00f2 la Carter Family, assieme alla moglie e alla cugina di Sara, Maybelle, sposata al fratello di A.P., Ezra Carter.\nI brani della Carter Family, erano accreditati a lui, sebbene spesso, nel comporli, attingesse da altre canzoni gi\u00e0 esistenti e pubblicate molti anni prima.\nNel 1939, divorzi\u00f2 dalla moglie, e si crearono profonde tensioni nel gruppo, che vide la fine ufficiale della prima generazione, nel 1943.\nA.P. Carter mor\u00ec a Kingsport, in Tennessee, il 7 novembre 1960, all'et\u00e0 di 68 anni. Fu seppellito a Hiltons, in Virginia."}
{"id": "4710291", "revid": "123216986", "url": "https://it.wikipedia.org/wiki?curid=4710291", "title": "Wiener Stadthalle", "text": "La Wiener Stadthalle \u00e8 un'arena coperta situata a Vienna, in Austria. Progettata dall'architetto austriaco Roland Rainer, \u00e8 stata ultimata nel 1958 dopo che i lavori per la sua costruzione erano iniziati nel 1953 ed ha una capacit\u00e0 di 16.000 posti.\nCaratteristiche.\nL'arena \u00e8 suddivisa in sei sale: la A e la B servono per la ginnastica, la C per gli sport sul ghiaccio, la D per i concerti, la E per eventi di portata minore (ad esempio, i musical) e la F per eventi femminili (come successo per i Women's World Award).\nNel 1974 \u00e8 stata inaugurata anche una piscina pubblica, la \"Stadthallenbad\".\nL'arena ospita ogni anno il famoso torneo di tennis, l'Erste Bank Open e uno spettacolo di pattinaggio su ghiaccio chiamato \" Holiday On Ice\".\nConcerti.\nAlla Wiener Stadthalle si sono svolti numerosi concerti:"}
{"id": "4710293", "revid": "657000", "url": "https://it.wikipedia.org/wiki?curid=4710293", "title": "Gajeel Redfox", "text": ""}
{"id": "4710302", "revid": "61937477", "url": "https://it.wikipedia.org/wiki?curid=4710302", "title": "Le guerre puniche (Nevio)", "text": ""}
{"id": "4710303", "revid": "61937480", "url": "https://it.wikipedia.org/wiki?curid=4710303", "title": "Le guerre puniche (Silio Italico)", "text": ""}
{"id": "4710304", "revid": "1086846", "url": "https://it.wikipedia.org/wiki?curid=4710304", "title": "Associazione Sportiva Bari 1950-1951", "text": "Questa voce raccoglie le informazioni riguardanti l'Associazione Sportiva Bari nelle competizioni ufficiali della stagione 1950-1951."}
{"id": "4710308", "revid": "690118", "url": "https://it.wikipedia.org/wiki?curid=4710308", "title": "Battaglione alpini Spluga", "text": ""}
{"id": "4710313", "revid": "933835", "url": "https://it.wikipedia.org/wiki?curid=4710313", "title": "Artacama", "text": "Biografia.\nFiglia del satrapo achemenide Artabazo di Frigia, nipote del re Artaserse II, fu la seconda moglie di Tolomeo I, al tempo in cui egli era guardia del corpo di Alessandro Magno. Nell'aprile del 324 a.C., infatti, il re macedone ordin\u00f2 un matrimonio collettivo tra i suoi principali generali e collaboratori con delle nobili persiane, in modo da cercare di assimilare la tradizione persiana con quella greco-macedone. In quell'occasione, Alessandro stesso spos\u00f2 Statira II, la figlia di Dario III.\nPlutarco, nella \"Vita di Eumene\", chiama erroneamente la moglie di Tolomeo \"Apama\", probabilmente confondendosi con l'omonima figlia di Spitamene.\nQuando, dopo la morte di Alessandro e la conseguente spartizione di Babilonia (323 a.C.), a Tolomeo fu assegnata la satrapia d'Egitto, Tolomeo ripudi\u00f2 Artacama e spos\u00f2 Arsinoe I, figlia di Lisimaco."}
{"id": "4710317", "revid": "547034", "url": "https://it.wikipedia.org/wiki?curid=4710317", "title": "Telekom Bak\u0131 Voleybol Klubu", "text": "Il Telekom Bak\u0131 Voleybol Klubu \u00e8 una societ\u00e0 pallavolistica femminile azera con sede a Baku: milita nel campionato di Superliqa.\nStoria.\nIl Telekom Bak\u0131 Voleybol Klubu viene fondato nel 2012 come seconda squadra del Rabit\u0259 Bak\u0131 Voleybol Klubu. Sin dalla sua fondazione il club prende parte alla Superliqa azera, nella quale debutta nella stagione 2012-13, che chiude al sesto e penultimo posto. Nella stagione successiva termina invece al sesto e questa volta ultimo posto. Dopo la chiusura del Rabit\u0259, nella stagione 2015-16, il Telekom ne eredita parte della dirigenza e delle atlete ancora sotto contratto, nonch\u00e9 il diritto di partecipare alla CEV Champions League, uscendo di scena alla fase a gironi, per poi raggiungere la finale scudetto, persa contro l'Az\u0259rreyl Voleybol Klubu.\nNella stagione 2016-17 si aggiudica per la prima volta lo scudetto."}
{"id": "4710319", "revid": "767487", "url": "https://it.wikipedia.org/wiki?curid=4710319", "title": "Sara Carter", "text": "Conosciuta soprattutto per essere stata la cantante principale della Carter Family, uno dei pi\u00f9 importanti e influenti gruppi di musica country della storia.\nBiografia.\nNacque a Copper Creek, in Virginia figlia di William Sevier Dougherty e Nancy Elizabeth Kilgore.\nIl 18 giugno 1915, spos\u00f2 A.P. Carter, dal quale avrebbe divorziato nel 1939. Ebbero tre figli: Gladys, Janette e Joe.\nNel 1927, assieme al marito, fond\u00f2 la Carter Family, di cui divenne la cantante principale. Si un\u00ec in seguito la cugina, Maybelle.\nLa Carter Family divenne il primo gruppo di musica country a godere di un grande successo popolare, a livello internazionale.\nDopo il divorzio, spos\u00f2 il primo cugino dell'ex marito, Coy Bayes; si spostarono in California nel 1943, mettendo ufficialmente la parola fine alla prima generazione della Carter Family.\nNel 1970, fu introdotta come parte della Carter Family, nella Country Music Hall of Fame e nel 1993 apparve in un francobollo in onore della Carter Family. Nel 2001, fu introdotta nella International Bluegrass Music Hall of Honor."}
{"id": "4710323", "revid": "767487", "url": "https://it.wikipedia.org/wiki?curid=4710323", "title": "Matilda di Chester", "text": "La famiglia d'origine.\nMatilde nacque nel 1171, figlia maggiore di Ugo di Kevelioc e Bertrada di Montfort una delle cugine di Enrico II d'Inghilterra, le sue parentele erano tutto sommato piuttosto altolocate, suoi nonni paterni erano infatti Ranulph de Gernon e Matilde di Gloucester una delle nipoti di Enrico I d'Inghilterra.\nMatilda ebbe altri fratelli fra cui:\nOltre a questi \u00e8 possibile che ella avesse una sorellastra, probabilmente illegittima, Amice di Chester.\nUgo mor\u00ec nel 1181 quando Matilda aveva appena dieci anni, egli aveva servito il re Enrico II d'Inghilterra nelle campagne inglesi e irlandesi dopo che i domini gli erano stati restituiti nel 1177 dopo che si era schierato contro il re nella Rivolta del 1173-1174. Suo successore divenne il figlio maggiore Ranulf, mentre Matilda divenne la co-ereditiera del fratello.\nIl matrimonio.\nIl 26 agosto 1190 Matilda venne data in sposa a Davide di Scozia uno dei figli di Enrico di Scozia e fratello minore di Malcolm IV di Scozia e Guglielmo I di Scozia. Egli era di circa tredici anni pi\u00f9 vecchio di Matilda e il matrimonio venne registrato da dai benedettini di Peterborough.\nI due ebbero sette figli:\nSuo marito David ebbe anche diversi altri figli illegittimi da varie amanti.\nQuando il fratello Ranulf mor\u00ec nel 1232 Matilda eredit\u00f2 una parte delle propriet\u00e0 insieme alle sorelle diventando \"suo jure\" contessa di Chester. Circa un mese dopo, con il permesso del re, Matilda fece dono, \"inter vivos\" del contado al figlio John che lo eredit\u00f2 quindi per diritto materno venendo investito formalmente del titolo da Enrico III d'Inghilterra il 21 novembre 1232. Quando Matilda mor\u00ec circa sei settimane dopo egli ne entr\u00f2 in pieno possesso.\nMatilda mor\u00ec il 6 gennaio 1233 dopo quattordici anni di vedovanza, quando nel 1290 mor\u00ec Margherita di Scozia, ultima legittima discendente di Guglielmo I i discendenti di David e Matilda divennero i primi in lizza per la successione. Effettivamente ebbero successo, il loro trisnipote divenne infatti re di Scozia con il nome di Roberto I di Scozia."}
{"id": "4710328", "revid": "767487", "url": "https://it.wikipedia.org/wiki?curid=4710328", "title": "Johan Hendrik Weissenbruch", "text": "Biografia.\nSuo padre era un collezionista di quadri, tra cui le opere del pittore e litografo Andreas Schelfhout, uno dei modelli di Johan, e di Bartholomeus van Hove. In famiglia un suo cugino, di nome Jan Weissenbruch (o Johannes Weissenbruch), era un apprezzato pittore di paesaggi romantici e uno zio, due cugini e un fratello, lavoravano nelle arti grafiche.\nDal 1843 al 1850 frequent\u00f2 i corsi serali della Scuola dell\u2019Aja e dopo il 1875 acquist\u00f2 una consolidata fama di artista. Nel 1866 divenne membro della Societ\u00e0 Belga degli Acquarellisti.\nI paesaggi dell'Aja furono il motivo ispiratore prevalente del pittore che osservava i cambiamenti climatici e, sulla base di questi, imitava le gradazioni pi\u00f9 varie di grigi e verdi. La Scuola dell'Aja si caratterizz\u00f2 infatti, in particolare, per le nuances di grigio che nello scenario contemporaneo hanno colpito l'interesse di Dan Sharp e che il critico Jacob van Santen Kolff, colui che nel 1875 coni\u00f2 il nome \u201cScuola dell'Aja\u201d, rilev\u00f2, definendo tale caratteristica \u201cpoesia del grigio\u201d.\nNelle composizioni pi\u00f9 atmosferiche e nelle realizzazioni di cieli nuvolosi, Weissenbruch si ispir\u00f2 a Jacob van Ruisdael, artista del XVII secolo. La regione di Nieuwkoop vicino al villaggio di Noorden \u00e8 stata pi\u00f9 volte il soggetto delle sue opere. La tecnica dell'acquarello fu alla base dei suoi studi del paesaggio lacustre di Noorden, riprodotto anche ad olio in un paesaggismo sempre pi\u00f9 etereo.\nWeissenbruch espose due acquarelli nel 1889 in Parigi presso l'Exposition Universelle. Egli era stato uno dei pochi a comprendere le potenzialit\u00e0 di Vincent van Gogh, conosciuto nel periodo in cui il pittore di Amsterdam aveva frequentato la Scuola dell'Aja (1881-1883) anche se i rapporti tra i due nel soggiorno di Vincent all'Aia, non furono facili. Van Gogh esponeva nell'ambito della stessa mostra e aveva soprannominato il connazionale dell'Aja \u201c le joyeux Weiss\u201d. Theo van Gogh menziona le due opere di Weissenbruch, in una lettera a Vincent del Maggio dello stesso anno.\nNel 1900 Weissenbruck comp\u00ec un viaggio a Fontainebleau e a Barbizon, presso la famosa scuola di pittura che tanto aveva contribuito alla nascita dell'Impressionismo e come la Scuola dell'Aja, all'innovazione della tecnica pittorica con le riproduzioni en plein air."}
{"id": "4710332", "revid": "657000", "url": "https://it.wikipedia.org/wiki?curid=4710332", "title": "Lucy Heartfilia", "text": ""}
{"id": "4710336", "revid": "767487", "url": "https://it.wikipedia.org/wiki?curid=4710336", "title": "Maybelle Carter", "text": "Conosciuta soprattutto per aver fatto parte della Carter Family uno dei pi\u00f9 importanti e influenti gruppi di musica country della storia, e, in seguito, delle The Carter Sisters.\nFigura di grande rilievo nell'ambiente della musica country, amata e rispettata dalla comunit\u00e0 del \"Grand Ole Opry\" dei primi anni cinquanta, divenne nota con il soprannome \"Mother (Madre) Maybelle\" e divenne una figura matriarcale all'interno della scena country dell'epoca.\nMaybelle \u00e8 ricordata anche per aver inventato il \"Carter Family Picking\" o \"Carter Scratch\", una tecnica rivoluzionaria di \"fingerstyle guitar\" che contribu\u00ec a rendere la chitarra uno strumento leader in una formazione di musicisti, e influenz\u00f2 profondamente lo stile di chitarra di molti musicisti a venire, per vari decenni.\nFu la madre di June Carter, meglio conosciuta come June Carter Cash, moglie di Johnny Cash.\nBiografia.\nNacque a Nickelsville, in Virginia, nel 1909, figlia di Hugh Jackson Addington e Margaret S. Kilgore.\nNel 1926, spos\u00f2 Ezra J. Carter, fratello di A.P. Carter, membro fondatore della Carter Family. Ebbe tre figlie, Helen, June e Anita, divenute celebri come \"Carter Sister\".\nNel 1927, gi\u00e0 suonatrice di autoharp e banjo, entr\u00f2 a far parte della Carter Family come chitarrista, contribuendo a creare il sound rivoluzionario per cui la band divenne celebre in tutto il mondo.\nMor\u00ec nel 1978, e fu seppellita insieme al marito nell'Hendersonville Memory Gardens, a Hendersonville in Tennessee. Tutte e tre le sue figlie, furono seppellite nello stesso cimitero."}
{"id": "4710338", "revid": "123805658", "url": "https://it.wikipedia.org/wiki?curid=4710338", "title": "Bob\u00f2", "text": "Bob\u00f2 era un artista sordomuto e analfabeta scoperto da Pippo Delbono nel manicomio di Aversa, dov'era ricoverato da pi\u00f9 di trent'anni, e lanciato come protagonista dello spettacolo \"Barboni\" (1997)."}
{"id": "4710343", "revid": "61937945", "url": "https://it.wikipedia.org/wiki?curid=4710343", "title": "L'incubo (F\u00fcssli)", "text": ""}
{"id": "4710344", "revid": "1793900", "url": "https://it.wikipedia.org/wiki?curid=4710344", "title": "Sinagoga di Sabile", "text": "La sinagoga di Sabile, oggi dismessa, \u00e8 una sinagoga di Sabile in Lettonia. Inaugurata nel 1890, dismessa dal 1941 in seguito all'Olocausto ed usata come palestra e magazzino durante il periodo sovietico, nel 2001-2004 \u00e8 stata restaurata ed \u00e8 oggi adibita ad attivit\u00e0 culturali.\nLa costruzione della sinagoga.\nPrima dell'Olocausto Sabile era uno dei principali centri ebraici della regione; la met\u00e0 della popolazione era ebrea.\nLa sinagoga fu costruita nel 1890 e rimase in uso continuativamente fino al 1941 quando fu vandalizzata dai nazisti e l'intera popolazione ebraica rimasta nel villaggio (240 persone) fu sterminata nella vicina foresta.\nNel dopoguerra, nel periodo sovietico, la sinagoga fu trasformata in palestra e quindi adibita a magazzino per un ingrosso di frutta e verdura.\nTra il 2001 e il 2004, grazie all'intervento del Consiglio nazionale svedese e dell'Ispettorato di Stato lettone per i Beni culturali, l'edificio \u00e8 stato sottoposto a radicali lavori di restauro che lo hanno riportato alla forma originaria. Oggi \u00e8 sede di un centro di cultura e di arte contemporanea, che vi organizza mostre, concerti e conferenze."}
{"id": "4710347", "revid": "787565", "url": "https://it.wikipedia.org/wiki?curid=4710347", "title": "Battaglione alpini &quot;Uork Amba&quot;", "text": "Il Battaglione alpini \"Uork Amba\" fu un reparto del Regio Esercito, l'unico di alpini presente in Africa Orientale Italiana durante la seconda guerra mondiale.\nStoria.\nGuerra d'Etiopia.\nLa 5\u00aa Divisione alpina \"Pusteria\" venne costituita il 31 dicembre 1935 in previsione della Guerra d'Etiopia, con in organico due reggimenti alpini, uno di artiglieria e due battaglioni complementi strutturati su tre compagnie. Quando la divisione venne impiegata nella seconda battaglia del Tembien, il \"VII Battaglione complementi\" del tenente colonnello Ferdinando Casa si distinse particolarmente, il 27 febbraio 1936, nella conquista del massiccio dell'Uork Amba (\"Montagna d'oro\"), tanto il 15 marzo 1936 il nuovo comandante, maggiore Tommaso Risi, lo intitol\u00f2 ufficialmente \"Battaglione alpini \"Uork Amba\"\". Dopo la fine delle ostilit\u00e0, mentre la divisione veniva impegnata in operazioni di polizia coloniale e di repressione della resistenza etiope all'occupazione italiana, a Feltre il 22 ottobre 1936 veniva costituito un altro VII Battaglione complementi al comando del maggiore Romano Biasutti che, sbarcato il 15 gennaio 1937 a Massaua, giunse ad Addis Abeba il 21 gennaio successivo. Qui assorb\u00ec inquadr\u00f2 gli alpini del \"Uork Amba\" che volontariamente avevano optato per prolungare la ferma, assumendo esso stesso la denominazione di \"Battaglione alpini \"Uork Amba\"\".\nCon il rimpatrio della \"Pusteria\", il battaglione rimase l'unica unit\u00e0 alpina in Africa Orientale. Il reparto aveva in organico 27 ufficiali, 79 sottufficiali, 1\u00a0031 alpini su tre compagnie. Come reparto non indivisionato, da maggio a settembre venne impiegato indipendentemente in operazioni di ricognizione e scorta e nella realizzazione di infrastrutture difensive sul Monte Entoto e sul Monte Amara, che sarebbero servite come base per le operazioni sul Nilo Azzurro. Nell'estate del 1938 il battaglione rientr\u00f2 ad Addis Abeba e da ottobre fino al 1939 venne impegnato in scontri con le bande scift\u00e0.\nII guerra mondiale.\nAllo scoppio della seconda guerra mondiale, il battaglione, al comando del maggiore Luigi Peluselli, venne inquadrato nella 65\u00aa Divisione fanteria \"Granatieri di Savoia\" come terzo battaglione del 10\u00ba Reggimento granatieri. Inquadrava reduci della guerra d'Etiopia e richiamati delle classi 1900-1917 di Veneto, Abruzzo, Friuli, Liguria, Lombardia e Piemonte, provenienti da tutti gli 11 reggimenti alpini. Tenuto in riserva nella capitale vicereale, non prese parte alla conquista italiana della Somalia Britannica. Dopo la perdita di Agordat e di Barent\u00f9, nel gennaio 1941 il battaglione venne inviato a Cheren, in Eritrea, per intercettare gli inglesi che avanzavano verso Asmara. La difesa delle montagne intorno Cheren era fondamentale per la tenuta dell'intero dispositivo italiano. Il battaglione tenne le posizioni per 56 giorni, resistendo a soverchianti forze nemiche anglo-indiane, munite di mezzi corazzati. Su una forza totale di 21 ufficiali, 55 sottufficiali e 840 graduati e soldati, il battaglione ebbe 323 morti (5 ufficiali, 18 sottufficiali, 300 uomini di truppa) e 460 feriti ospedalizzati (14 ufficiali, 26 sottufficiali, 420 uomini di truppa). Il battaglione guadagn\u00f2 due medaglie d'oro al valor militare.\nUn centinaio di uomini e due ufficiali riuscirono a sottrarsi alla cattura raggiungendo, dopo una marcia di 100\u00a0km, Asmara e da qui Massaua. Parteciparono quindi alla difesa della citt\u00e0. Quando in aprile 1941 anche Massaua cadde, i superstiti vennero fatti prigionieri ed il battaglione si considera quindi sciolto.\nUniforme e simboli.\nInizialmente gli alpini del \"VII Battaglione complementi\" vestivano la normale uniforme coloniale, con fiamme verdi, casco coloniale con la penna e cappello alpino cachi invece che grigioverde. Nel tondino del fregio era riportato l'ordinale del 7\u00ba Reggimento alpini dal quale dipendeva o del reparto di provenienza dell'alpino. Le tre compagnie del \"VII\", si distinguevano per la nappina, in quanto ognuna usava la nappina del colore del rispettivo battaglione del 7\u00ba Reggimento alpini al quale erano destinati i complementi.\nQuando il \"Battaglione \"Uork Amba\"\" divenne indipendente, tutte le compagnie adottarono la nappina verde e nel tondino del fregio la croce, In quanto fuori corpo-irreggimentato. Quando il reparto pass\u00f2 sotto il comando del maggiore, egli provvide a ripristinare la tipicit\u00e0 alpina dell'unit\u00e0, facendo arrivare dalla patria uniformi grigioverdi, scarponi e sacchi da montagna."}
{"id": "4710353", "revid": "767487", "url": "https://it.wikipedia.org/wiki?curid=4710353", "title": "Would You Believe It?", "text": "Would You Believe It? \u00e8 un cortometraggio muto del 1917 prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company (come Black Cat).\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA il 1\u00ba luglio 1917."}
{"id": "4710355", "revid": "481666", "url": "https://it.wikipedia.org/wiki?curid=4710355", "title": "Rodney La Rock", "text": ""}
{"id": "4710357", "revid": "599013", "url": "https://it.wikipedia.org/wiki?curid=4710357", "title": "Zhang Lei", "text": "Gioca nel ruolo di schiacciatrice e opposto nello Shanghai Dong Hao Lansheng Nuzi Paiqiu Julebu.\nCarriera.\nla carriera di Zhang Lei inizia a livello scolastico. Debutta da professionista nella Volleyball League A cinese nella stagione 2001-02, quando entra a far parte dello Shanghai Sheng Paiqiu Dui. Dopo due finali scudetto perse contro il Tianjin Nuzi Paiqiu Dui nei campionati 2008-09 e 2009-10 viene convocata per la prima volta in nazionale facendo il suo esordio nel 2010, vincendo la medaglia d'oro alla Coppa asiatica ai XVI Giochi asiatici, nel 2011 vince invece la medaglia d'argento alla XXVI Universiade, per poi aggiudicarsi l'oro al campionato asiatico e oceaniano, che la qualifica alla Coppa del Mondo, dove vince la medaglia di bronzo. Nella stagione 2011-12 \u00e8 nuovamente finalista in campionato, perdendo questa volta contro il Guangdong Hengda Nuzi Paiqiu Julebu; nel 2012 vince la medaglia d'argento alla Coppa asiatica e partecipa ai Giochi della XXX Olimpiade di Londra. Un anno dopo, sempre con la squadra nazionale, vince la medaglia d'argento al campionato asiatico e oceaniano.\nNella stagione 2013-14 lascia per la prima volta la Cina per giocare nella Superliqa azera con l'\u0130qtisad\u00e7\u0131 Voleybol Klubu, ma gi\u00e0 nella stagione seguente fa ritorno allo Shanghai Dong Hao Lansheng Nuzi Paiqiu Julebu."}
{"id": "4710361", "revid": "729019", "url": "https://it.wikipedia.org/wiki?curid=4710361", "title": "Iosif Vladimirovi\u010d Gurko", "text": "Biografia.\nNel 1846 Iosif Gurko si laure\u00f2 alla Scuola del Corpo dei Cadetti di San Pietroburgo (riservata ai figli dei nobili, preparava alla carriera militare), inizi\u00f2 cos\u00ec la sua carriera nei reggimenti di cavalleria della Guardia. Prese parte alla guerra di Crimea (1853-1856). Nel 1860 fu nominato aiutante di campo. Gurko fu messo a capo dello sviluppo della riforma contadina a Samara, Kyatka e Kaluga, che si dimostr\u00f2 un grande successo. Tra il 1869 e il 1875 Gurko fu nominato comandante dei granatieri a cavallo; nel 1875 fu posto a capo della 2\u00aa divisione di cavalleria della Guardia. Nel 1876 scrisse un libro intitolato \"Comandare le esecuzioni\" concernente le esecuzioni dei rivoluzionari; queste istruzioni furono messe in pratica nel decennio 1870-1880.\nGurko durante la guerra russo-turca del 1877-1878, fu promosso ad aiutante generale, fu messo al comando di un distaccamento dell'avanguardia. La guerra fin\u00ec nei Balcani, dove Gurko condusse la vittoria decisiva contro gli ottomani nella battaglia del passo di Shipka. Successivamente liber\u00f2 Sofia, sconfisse il generale ottomano Sulayman Pasci\u00e0 a Filippopoli ed infine occup\u00f2 Adrianopoli. Nell'aprile 1879 lo zar Alessandro II (1855-1881) nomin\u00f2 Gurko vice comandante della Guardia imperiale del distretto militare di San Pietroburgo e governatore temporaneo della capitale, carica che mantenne fino al febbraio 1880. Tra il 1882 e il 1883 fu governatore di Odessa, poi dal 1883 al 1894 fu governatore generale di Varsavia e comandante delle truppe di stanza nella citt\u00e0. Nel 1884 fu ammesso al Consiglio di Stato e nel 1894 fu nominato maresciallo, nello stesso anno abbandon\u00f2 la vita militare e il 28 gennaio 1901 mor\u00ec a Tver'.\nVita familiare.\nGurko spos\u00f2 Marija Salias de Turnemir (1838/1842\u20141906), sorella dello scrittore Evgenij Andreevi\u010d Salias de Turnemir (1840-1908) e figlia di Elisaveta Vasil'evna Salias de Turnemir (1815-1892), anch'ella scrittrice con lo pseudonimo di Evgenija Tur."}
{"id": "4710363", "revid": "486946", "url": "https://it.wikipedia.org/wiki?curid=4710363", "title": "Kaisersch\u00fctzen", "text": ""}
{"id": "4710376", "revid": "830939", "url": "https://it.wikipedia.org/wiki?curid=4710376", "title": "Vite dei filosofi (Laerzio)", "text": ""}
{"id": "4710377", "revid": "599013", "url": "https://it.wikipedia.org/wiki?curid=4710377", "title": "Gus Frerotte", "text": "Carriera professionistica.\nWashington Redskins.\nFrerotte fu scelto nel settimo giro del Draft 1994 dai Washington Redskins; in precedenza nello stesso draft, i Redskins avevano selezionato Heath Shuler come terza scelta assoluta. A partire dalla stagione successiva per\u00f2, Frerotte divenne il quarterback titolare a causa degli infortuni di Shuler e le sue difficolt\u00e0 ad adattarsi al gioco tra i professionisti. Frerotte conserv\u00f2 il ruolo da titolare fino al 1998, venendo convocato per il Pro Bowl dopo la stagione 1996.\nDetroit Lions.\nNel 1999, Gus gioc\u00f2 per i Detroit Lions, come riserva di Charlie Batch. Frerotte fin\u00ec col partire titolare per i Lions nei playoff a causa degli infortuni di Batch; i Lions persero al primo turno coi Redskins, l'ex squadra di Frerotte, 27-13.\nDenver Broncos.\nNel 2000, Frerotte part\u00ec come titolare per i Denver Broncos dopo che Brian Griese si infortun\u00f2 e guid\u00f2 la squadra ai playoff, perdendo nel primo turno contro i futuri vincitori del Super Bowl, i Baltimore Ravens. Rimase ai Broncos anche nella stagione successiva, giocando come riserva.\nCincinnati Bengals.\nIl quarterback si un\u00ec ai Cincinnati Bengals nel 2002, conquistando dopo tre gare il posto di titolare ai danni di Jon Kitna, sotto la direzione di Dick LeBeau che sarebbe stato licenziato di l\u00ec a poco. La sua giocata pi\u00f9 nita coi Bengals fu contro i Cleveland Browns il 15 settembre: Frerotte, tentando di evitare un tentativo di sack di Orpheus Roye, lanci\u00f2 il pallone con la mano sinistra (Frerrotte non era mancino) subendo un intercetto da Kenard Lang, che ritorn\u00f2 il pallone per 71 yard per i Browns.\n2003-2007: Vikings, Dolphins e Rams.\nNel 2003 e 2004, Frerotte fu la riserva di Daunte Culpepper ai Minnesota Vikings. Vinse entrambe le partite quando fu nominato temporaneamente come titolare nel 2003.\nFrerotte conquist\u00f2 il posto di titolare nei Miami Dolphins nel 2005. Disput\u00f2 15 gare come partente, guidando i Dolphins a un record di 9-6, lanciando 18 touchdown e 13 intercetti, con un 71,9 di passer rating.\nNel 2006 si un\u00ec ai St. Louis Rams come riserva di Marc Bulger. St. Louis svincol\u00f2 Frerotte dopo due stagioni il 28 febbraio 2008.\nRitorno ai Vikings.\nIl 1\u00ba aprile 2008 fece ritorno ai Vikings, firmando un contratto biennale del valore di 3,75 milioni di dollari. Fu la riserva di Tarvaris Jackson nelle prime due gare dell'anno. Il 17 settembre 2008, fu nominato titolare per il resto della stagione dal capo-allenatore Brad Childress. Frerotte guid\u00f2 i Vikingsa un record di 8-3 prima di subire un infortunio alla schiena, portando Jackson a tornare titolare.\nIl 30 novembre 2008, Frerotte pareggi\u00f2 il record NFL per il pi\u00f9 lungo passando dalla linea di scrimmage, un touchdown da 99 yard per Bernard Berrian contro i Chicago Bears.\nFrerotte espresse interesse per essere il quarterback titolare dei Vikings nella stagione 2009 ma fu svincolato il 27 febbraio 2009, dopo che la squadra aveva acquisito Sage Rosenfels. I Vikings, alla fine, finirono per firmare Brett Favre come loro titolare."}
{"id": "4710378", "revid": "767487", "url": "https://it.wikipedia.org/wiki?curid=4710378", "title": "Mr. Pringle and Success", "text": "Mr. Pringle and Success \u00e8 un cortometraggio muto del 1917 prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA nel luglio 1917"}
{"id": "4710381", "revid": "599013", "url": "https://it.wikipedia.org/wiki?curid=4710381", "title": "Marcel Bertrand", "text": "Carriera.\nNazionale.\nHa collezionato 5 presenze con la propria nazionale."}
{"id": "4710387", "revid": "767487", "url": "https://it.wikipedia.org/wiki?curid=4710387", "title": "Lobsang Gyatso", "text": "Biografia.\nNacque in Kham, nel Tibet orientale, in una famiglia di piccoli proprietari terrieri tra i cui antenati si ricordava un officiante di vari rituali ed esorcismi, anche di origine B\u00f6n. Suo nonno materno era invece colpevole di due uccisioni, ma non fu mai condannato grazie all' intercessione di un lama, e grazie a lui le propriet\u00e0 di famiglia prosperarono.\nIl bambino, unico figlio maschio, fu chiamato \"Drang-t\u00e9\", ossia \u00abAccattone di immondizia\u00bb, allo scopo di preservarlo dall'attenzione degli spiriti maligni, e fin dalla nascita sua madre si adoper\u00f2 per assicurargli un matrimonio conveniente. All'et\u00e0 di sei anni, per\u00f2, cominci\u00f2 a dimostrare un certo interesse per la vita religiosa, e con il sostegno di uno zio dedito agli insegnamenti buddhisti all'et\u00e0 di undici anni pot\u00e9 entrare al Monastero di Drepung, a Lhasa, dove divenne monaco di scuola Gelug.\nNegli anni successivi la vita di Lobsang Gyatso trascorse costantemente tra gli studi e le pratiche religiose, bench\u00e9 Lhasa fosse spesso sconvolta da vari fermenti quali il complotto del V Reting Rinpoce, sostenuto da alcuni monaci di Sera, per riprendersi la Reggenza del Tibet o l'occupazione delle regioni orientali del Paese da parte della Cina. Nel 1959, tuttavia, quando il Tibet era ormai gi\u00e0 del tutto occupato dalla Cina, dovette scappare in India, come gi\u00e0 fatto dal XIV Dalai Lama e da centinaia di nobili, lama, monaci e semplici cittadini per sottrarsi alle persecuzioni sempre pi\u00f9 aspre.\nDivenne ghesce al termine di un lungo e intenso percorso di studi, e negli anni seguenti divenne un'importantissima figura tra i tibetani in esilio, dedicandosi con impegno e costanza all' insegnamento e alla fondazione di numerosi centri atti ad agevolare l'educazione monastica fuori dal Tibet, il pi\u00f9 famoso dei quali fu l'Istituto di Dialettica di Dharamsala, aperto nel 1973 e tuttora in vigore. Strinse peraltro una grande amicizia con il Dalai Lama, la suprema autorit\u00e0 della teocrazia tibetana, di cui divenne consigliere spirituale.\nConsiderato da tutti un insegnante di alto livello, viaggiava spesso per il mondo ed era molto attivo per la causa tibetana. Era altres\u00ec un prolifico scrittore le cui opere venivano tradotte regolarmente in varie lingue. A partire dagli anni settanta si schier\u00f2 apertamente e con energia contro i lama e i monaci di scuola Gelug rimasti fedeli al culto di Dorje Shugden, che il Dalai Lama mise al bando nel 1978 in quanto religiosamente settario e politicamente negativo per la causa del Tibet: Lobsang Gyatso li bollava spesso con parole assai dure, definendoli persone dalla dubbia moralit\u00e0 che avevano tradito l'unit\u00e0 nazionale tibetana e corrotto la purezza degli insegnamenti Gelug. Gli stessi adoratori di Dorje Shugden gli risposero in pi\u00f9 occasioni con lettere altrettanto aspre, minacciandolo persino di morte.\nIl 4 febbraio 1997 fu brutalmente assassinato insieme a due monaci suoi attendenti tra le mura del suo alloggio presso l'Istituto di Dialettica, ad appena poche centinaia di metri dalla residenza del XIV Dalai Lama. La polizia indiana identific\u00f2 gli assassini in alcuni tibetani legati alla Dorje Shugden Devotee's Charitable e Religious Society di Nuova Delhi, nuova e potente associazione ispirata a Dorje Shugden, i cui dirigenti furono lungamente interrogati ma mai perseguiti legalmente per insufficienza di prove. I giovani assassini, del resto, erano gi\u00e0 sfuggiti in Tibet, dove secondo i servizi segreti indiani si sarebbero ricongiunti alle autorit\u00e0 cinesi, da cui sarebbero stati aiutati.\nLa morte di ghesce Lobsang Gyatso scosse profondamente la comunit\u00e0 tibetana in esilio, e inaspr\u00ec la controversia teologica riguardante Dorje Shugden, oltre che i legami gi\u00e0 difficili tra Tibet e Cina. Nove anni dopo, nel 2006, il XIV Dalai Lama identific\u00f2 la sua reincarnazione in un bambino di nome Tulku Tsenyi Khentrul Tenzin Tseten Rinpoce."}
{"id": "4710390", "revid": "3115", "url": "https://it.wikipedia.org/wiki?curid=4710390", "title": "Castledermot", "text": "Castledermot (in irlandese: \"D\u00edseart Diarmada\" che significa \"eremo di Dermot\") \u00e8 un villaggio nella contea di Kildare, in Irlanda."}
{"id": "4710393", "revid": "767487", "url": "https://it.wikipedia.org/wiki?curid=4710393", "title": "The Rainbow Box", "text": "The Rainbow Box \u00e8 un cortometraggio muto del 1917 diretto da Harry Beaumont e prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company (come Black Cat).\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA nel giugno 1917."}
{"id": "4710399", "revid": "599013", "url": "https://it.wikipedia.org/wiki?curid=4710399", "title": "Juste Brouzes", "text": "Carriera.\nNazionale.\nHa collezionato 6 presenze con la propria Nazionale."}
{"id": "4710405", "revid": "767487", "url": "https://it.wikipedia.org/wiki?curid=4710405", "title": "The Wonderful Event", "text": "The Wonderful Event \u00e8 un cortometraggio muto del 1917 diretto da Lawrence C. Windom.\nFu il terzo in una serie di 12 corti prodotti dalla Essanay di Chicago dal titolo \"Do Children Count?\" con protagonista l'attrice bambina Mary McAllister..\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla K-E-S-E Service, il film - un cortometraggio di due bobine - usc\u00ec nelle sale cinematografiche statunitensi il 20 giugno 1917."}
{"id": "4710412", "revid": "767487", "url": "https://it.wikipedia.org/wiki?curid=4710412", "title": "Herv\u00e9 Marc", "text": "Carriera.\nNazionale.\nHa collezionato una presenza con la propria Nazionale."}
{"id": "4710420", "revid": "767487", "url": "https://it.wikipedia.org/wiki?curid=4710420", "title": "Sinagoga Kaddish di Daugavpils", "text": "La sinagoga Kaddish di Daugavpils, inaugurata nel 1850 e sopravvissuta alle distruzioni dell'Olocausto, \u00e8 oggi l'unica sinagoga esistente a Daugavpils in Lettonia.\nStoria e descrizione.\nPrima dell'Olocausto Daugavpils era uno dei principali centri ebraici della Lettonia; agli inizi del Novecento in citt\u00e0 si contavano oltre 50,000 ebrei e 40 sinagoghe.\nLa sinagoga Kaddish fu costruita nel 1850. La tradizione orale dice che fu eretta da un ebreo locale in memoria del fratello prematuramente scomparso.\nLa prima guerra mondiale caus\u00f2 gravi distruzione e un generale depopolamento della citt\u00e0 ma i danni poterono essere riparati negli anni Venti.\nNel 1941 con l'arrivo delle truppe naziste tutte le sinagoghe della citt\u00e0 furono chiuse, danneggiate o distrutte. L'intera popolazione ebraica fu sterminata.\nNel dopoguerra, un gruppo di ebrei sopravvissuti chiese nel 1946 al Consiglio Comunale di poter riprendere uso dell'edificio, che pur danneggiato, era ancora sufficientemente integro. Dopo lavori di restauro e ricostruzione, la sinagoga pot\u00e9 essere riaperta nel 1947 e divenne cos\u00ec, ora unica sinagoga in citt\u00e0, il centro della rinata vita ebraica locale.\nNel 2003, in occasione del centesimo anniversario della nascita di Mark Rothko, artista statunitense di origine ebraica, nato appunto a Daugavpils, la sua famiglia decise di concedere un contributo finanziario per il restauro della sinagoga. I lavori iniziarono nel 2003 e durarono tre anni, riportando l'edificio alla sua forma originaria. La cerimonia di riapertura, l'11 aprile 2006, avvenne alla presenza del Presidente della Lettonia Vaira V\u012b\u0137e-Freiberga, delle autorit\u00e0 civili e religiose della citt\u00e0 e della figlia dell'artista, Kate Rothko.\nLa sinagoga continua oggi le sue attivit\u00e0 al servizio della locale comunit\u00e0 ebraica. Ospita anche un piccolo museo (Ebreji Daugavpil\u012b un Latgal\u0113) dedicato alla vita, alla storia e alle tradizioni degli ebrei della regione."}
{"id": "4710423", "revid": "767487", "url": "https://it.wikipedia.org/wiki?curid=4710423", "title": "Jacques Wild", "text": "Carriera.\nNazionale.\nHa collezionato 8 presenze con la propria Nazionale."}
{"id": "4710425", "revid": "2091899", "url": "https://it.wikipedia.org/wiki?curid=4710425", "title": "Monastero delle Carmelitane Scalze di Ripacandida", "text": "Il monastero delle Carmelitane Scalze (al secolo Palazzo Baffari-Rossi) sorge nel comune di Ripacandida ed \u00e8 attiguo alla chiesa di San Giuseppe, comunemente chiamata chiesa delle Monache.\nPrima ancora di essere monastero era il Palazzo Baffari-Rossi, e i suoi ultimi residenti furono i fratelli Giambattista Rossi e Giovanni Baffari, figli del dottor Donato Antonio Rossi e di Porzia Baffari. I due fratelli, entrambi sacerdoti donarono la casa dei loro avi per la fondazione del monastero, ispirato alla regola carmelitana della grande riformatrice Santa Teresa D'Avila. Nel 1908 il monastero fu soppresso per mancanza di novizie e le poche suore rimaste mandate a Massalulebrense e nel 1909 il sindaco Francesco Virgilio decise di utilizzarlo come municipio. Il terremoto del 1980 danneggi\u00f2 l'edificio, e la sede fu trasferita in un nuovo edificio municipale costruito apposta nel 1983, appena fuori dal centro storico. Nel 2006 sono iniziati i lavori per il rifacimento e la massiccia ristrutturazione sia all'interno che all'esterno dell'edificio, cominciando a portare nel 2007 l'ufficio postale dal Palazzo delle Poste (che prese il nome proprio perch\u00e9 sede dell'ufficio postale), in una sala accanto a quella che era l'entrata principale del municipio. Il 31 luglio 2011 l'ex convento fu riportato alla sua funzione originale di sede municipale e il 18 agosto 2011 in quelle che erano le celle delle suore, la sala da pranzo e una cripta, un probabile magazzino, \u00e8 stata inaugurata la Galleria Civica d'Arte Moderna e Contemporanea di Ripacandida.\nLa priora del monastero.\nIn quasi due secoli di attivit\u00e0 del monastero la figura che emerge dalla clausura \u00e8 suor Maria di Ges\u00f9 e della Santa Trinit\u00e0; conosciuta attraverso le sue lettere a San Gerardo Maiella e San Alfonso dei Liguori. Al secolo Maria Terera Araneo, nasce nel 1725 a Pescopagano da Cesare Araneo e da Camilla Rossi, sorella dell'arciprete Giambattista, morto in concetto di santit\u00e0 il 25-10-1746; sepolto in chiesa madre nel cappellone del SS. Sacramento. All'et\u00e0 di 15 anni, la fanciulla divento' religiosa carmelitana nel monastero fondato dagli zii; che seppero infondere nella nipote la spiritualit\u00e0 di Santa Teresa. Eletta priora nel 1748, conobbe come riporta padre Tannoia, il fondatore dei redentoristi S. Alfonso de Liguori. -Il monastero delle teresiane di Ripacandida \"Oasi di Grazia in mezzo al deserto, procuro' al santo dolci consolazioni poich\u00e9 la sua anima vi rimase stressimamente legata \" - Il Berte' attesta \"In mezzo alle tante occupazioni San Alfonso trov\u00f2 il tempo di coltivare questo giardino del Signore\" Gli storici la descrivono come punto di riferimento per il regno di Napoli; il re Carlo III inviava a lei per consiglio i suoi ministri. Mor\u00ec in concetto di santit\u00e0 il 17 maggio 1803; il suo corpo si ritrov\u00f2 durante i restauri successivi al sisma del 1980. In una semplice cassa, murata in una stanza adiacente alla chiesa, si ritrov\u00f2 il corpo integro con un biglietto che riportava \"Qui riposa la beata Suor Maria di Ges\u00f9 e della S. Trinit\u00e0, che oper\u00f2 prodigi in vita e morte\". Rivestita con abito donato dalle suore di clausura di Gravina e sistemata in una tomba donata dalla famiglia Araneo nella sagrestia nella chiesa. La causa di beatificazione di suor Maria iniziata nel 2007, voluta da mons. Gentile, che negli anni ha fatto tanto perch\u00e9 la figura della priora, non cadesse nell'oblio."}
{"id": "4710426", "revid": "599013", "url": "https://it.wikipedia.org/wiki?curid=4710426", "title": "Charles Bardot", "text": "Carriera.\nNazionale.\nHa collezionato 6 presenze con la propria Nazionale."}
{"id": "4710431", "revid": "181699", "url": "https://it.wikipedia.org/wiki?curid=4710431", "title": "Distretti della Bielorussia", "text": "I distretti della Bielorussia (in bielorusso: \"ra\u00ebny\", sing. \"ra\u00ebn\") sono la suddivisione territoriale di secondo livello del Paese, dopo le regioni, e sono in tutto 118."}
{"id": "4710432", "revid": "1005847", "url": "https://it.wikipedia.org/wiki?curid=4710432", "title": "Voblasci della Bielorussia", "text": ""}
{"id": "4710439", "revid": "22475", "url": "https://it.wikipedia.org/wiki?curid=4710439", "title": "Attraverso le porte della Chiave d'Argento", "text": "Attraverso le porte della chiave d'argento (\"Through the Gates of the Silver Key\") \u00e8 un racconto fantasy dello scrittore statunitense Howard Phillips Lovecraft, che riscrisse interamente un abbozzo narrativo di Edgar Hoffmann Price, concepito per dare un seguito al racconto di Lovecraft La chiave d'argento. \u00c8 l'ultima storia appartenente alla Saga di Randolph Carter, che ha come protagonista per l'appunto Randolph Carter.\nEdizioni.\nLa casa delle streghe e altri racconti aprile 1967 Collana Week-End 17, Sugar\nLa casa delle streghe luglio 1974 Collana I Libri Pocket 457, Longanesi &amp; C."}
{"id": "4710442", "revid": "599013", "url": "https://it.wikipedia.org/wiki?curid=4710442", "title": "Suore della Provvidenza (Gap)", "text": "Le Suore della Provvidenza (in francese \"S\u0153urs de la Providence de Gap\") sono un istituto religioso femminile di diritto pontificio: le suore di questa congregazione pospongono al loro nome la sigla S.P.G.\nStoria.\nLa congregazione deriva da quella della Provvidenza, fondata nel 1762 da Jean-Martin Moy\u00eb. Nel 1823 le suore di Portieux aprirono una scuola nelle Alpi, dove trovarono molte donne desiderose di abbracciare la vita religiosa nell'istituto: a causa della distanza della casa-madre, fu aperto un noviziato a Saint-Bonnet-en-Champsaur, poi trasferito a Vitrolles.\nNicolas-Augustin de la Croix d'Azolette, vescovo di Gap, desiderando avere religiose insegnanti nella sua diocesi, fece stabilire la casa di noviziato nella sua citt\u00e0 e il 5 giugno 1838 rese l'istituto autonomo dalla casa-madre di Portieux.\nLe leggi anticongregazioniste francesi causarono la chiusura di molte case in patria e spinsero le suore a fondare filiali all'estero: nel 1902 in Piemonte; nel 1903 in Spagna e in Messico, da dove le religiose raggiunsero anche El Salvador e Cuba; nel 1904 in Spagna e Inghilterra.\nL'istituto ricevette il pontificio decreto di lode il 23 febbraio 1855 e le sue costituzioni vennero approvate definitivamente dalla Santa Sede il 2 marzo 1937.\nAttivit\u00e0 e diffusione.\nLe Suore della Provvidenza si dedicano all'istruzione e all'educazione cristiana della giovent\u00f9, all'assistenza agli ammalati, anche a domicilio, e alle opere parrocchiali.\nSono presenti in Europa (Spagna, Italia, Francia), nelle Americhe (Bolivia, Brasile, Messico), in Benin e in India: la sede generalizia \u00e8 a Gap.\nAlla fine del 2008 l'istituto contava 668 religiose in 123 case."}
{"id": "4710443", "revid": "767487", "url": "https://it.wikipedia.org/wiki?curid=4710443", "title": "Maurice Gourdon", "text": "Carriera.\nNazionale.\nHa partecipato ai Giochi Olimpici del 1928 senza per\u00f2 mai scendere in campo con la propria Nazionale."}
{"id": "4710447", "revid": "163117", "url": "https://it.wikipedia.org/wiki?curid=4710447", "title": "Marie-Denise Villers", "text": "Biografia.\nMarie-Denise Villers nacque in realt\u00e0 come Marie-Denise Lemoine, finch\u00e9, a vent'anni (1784), spos\u00f2 lo studente di Architettura Michel-Jean-Maximilien Villers.\nMarie-Denise proveniva da una famiglia di artisti. Figlia di Charles Lemoine e di Marie-Anne Rousselle, pittori, aveva due sorelle (Marie-Victoire Lemoine e Marie-\u00c9lisabeth Gabiou) nonch\u00e9 una cugina (Jeanne-\u00c9lisabeth Chaudet) tutte ritrattiste affermate.\nNacque e trascorse l'infanzia in rue Saint-Honor\u00e9-Traversi\u00e8re, nel primo arrondissement di Parigi, presso il Palais-Royal. Pochissimo si sa della sua giovinezza, ad eccezione del suo matrimonio con Michel Villers, che era allievo di Anne-Louis Girodet. Marie-Denise divenne quindi anche lei allieva di Girodet e, grazie a ci\u00f2, le fu concesso di esporre nel 1799 tre suoi quadri al \"Salon de Paris\".\nInizi\u00f2 poi a frequentare anche gli atelier di Fran\u00e7ois G\u00e9rard e di Jacques-Louis David da cui fu certamente influenzata. Fra le sue tele presentate al \"Salon\" nel 1799 vi era anche un \"Ritratto di pittrice\" al quale fu assegnato un premio d'incoraggiamento di 1500 franchi e che gli storici dell'arte considerano un autoritratto.\nAl \"Salon\" del 1801 Marie-Denise present\u00f2 uno \"Studio di una giovane seduta sulla finestra\", seguito nel 1802 dalla tela \"Un bambino nella sua culla...\". La sua ultima opera conosciuta fu esposta nel 1814 ed \u00e8 il ritratto della duchessa di Angoul\u00eame.\nDa quell'anno in poi, sino alla sua morte, di lei non si sa pi\u00f9 nulla, n\u00e9 ella venne pi\u00f9 menzionata: fu, per qualche ragione, dimenticata da tutti, nonostante fosse stata certamente nota per i suoi finissimi ritratti di stile neoclassico, ma permeati da una grazia e da un'intensit\u00e0 espressiva mai idealizzate e quindi sconosciute al classicismo. La sua riscoperta avvenne solo alla fine del 1800, mentre, nel frattempo, le sue opere venivano attribuite a Girodet o a David.\nLa sua \"Giovane donna che disegna\", forse del 1801, che \u00e8 sicuramente un suo autoritratto e che si trova ora al Metropolitan Museum of Art di New York, era stata per l'appunto considerata come opera di David. Solamente dopo il 1996 venne riconosciuta come opera di Marie-Denise Villers.\nDenise Lemoine-Villers si spense a Parigi a soli 47 anni, ma non si conoscono, per ora, n\u00e9 le circostanze della sua morte, n\u00e9 il luogo della sua sepoltura."}
{"id": "4710448", "revid": "599013", "url": "https://it.wikipedia.org/wiki?curid=4710448", "title": "Suore della Provvidenza e dell'Immacolata Concezione", "text": "Le Suore della Provvidenza e dell'Immacolata Concezione (in francese \"S\u0153urs de la Providence et de l'Immacul\u00e9e Conception\") sono un istituto religioso femminile di diritto pontificio: le suore di questa congregazione pospongono al loro nome la sigla S.P.I.C.\nStoria.\nLa congregazione deriva da quella della Provvidenza, fondata nel 1762 da Jean-Martin Moy\u00eb. Nel 1822 le suore di Portieux aprirono filiali a Branchon e a Jambes, in diocesi di Namur: per le numerose vocazioni nate in Belgio, fu presto aperto un noviziato a Jodoigne, trasferito nel 1833 a Harlue e poi, nel 1834, a Champion.\nIl 31 luglio 1837 l'episcopato belga rese le comunit\u00e0 del paese indipendenti dalla casa-madre di Portieux; il 14 settembre successivo si ebbe l'erezione canonica della congregazione di Champion e Marie-Xavier Voirin fu nominata superiora generale.\nLa prima filiale all'estero fu aperta in Italia nel 1854; nel 1865, a seguito dell'invito del cardinale Henry Edward Manning, le suore giunsero in Inghilterra e nel 1871 il presidente Gabriel Garc\u00eda Moreno le chiam\u00f2 in Ecuador; seguirono fondazioni in Colombia, Repubblica Democratica del Congo, Stati Uniti d'America e Per\u00f9.\nLe Suore della Provvidenza sotto il patrocinio dell'Immacolata Concezione di Maria (questa \u00e8 la denominazione originale della congregazione) ottennero il pontificio decreto di lode il 1\u00ba settembre 1858; l'istituto e le sue costituzioni ricevettero l'approvazione definitiva il 10 marzo 1877.\nAttivit\u00e0 e diffusione.\nLe suore si dedicano prevalentemente all'istruzione e all'educazione cristiana della giovent\u00f9 in orfanotrofi, asili e scuole di ogni tipo e grado, ma anche alla cura di anziani e ammalati, all'assistenza ai detenuti, al servizio domestico nei seminari e al lavoro nelle missioni.\nSono presenti in Europa (Belgio, Italia, Regno Unito), nelle Americhe (Colombia, Ecuador, Per\u00f9) e in Repubblica Democratica del Congo: la sede generalizia \u00e8 a Champion.\nAl 31 dicembre 2008 l'istituto contava 528 religiose in 105 case."}
{"id": "4710451", "revid": "110157", "url": "https://it.wikipedia.org/wiki?curid=4710451", "title": "Major League Baseball 2013", "text": "La stagione 2013 della Major League Baseball si \u00e8 aperta il 31 marzo 2013 con la partita giocata tra gli Houston Astros e i Texas Rangers al Minute Maid Park di Houston.\nQuesta edizione ha introdotto una novit\u00e0 nella composizione delle due leghe: gli Houston Astros sono passati dalla National League Central Division all'American League West Division, andando cos\u00ec a comporre un quadro generale composto da sei divisioni da cinque squadre ciascuna.\nL'All Star Game si \u00e8 svolto il 16 luglio 2013 al Citi Field di New York e ha visto imporsi la selezione dell'American League su quella della National League per 3-0.\nAl termine della stagione regolare il totale degli spettatori che hanno assistito alle partite ammontava a 74.026.895.\nLe World Series 2013 sono state vinte dai Boston Red Sox per 4 partite a 2 sui St. Louis Cardinals, la franchigia del Massachusetts ha cos\u00ec conquistato l'ottavo titolo della propria storia.\nPost Season.\nDivision Series.\nAmerican League\nNational League\nLeague Championship Series.\nAmerican League\nNational League"}
{"id": "4710452", "revid": "767487", "url": "https://it.wikipedia.org/wiki?curid=4710452", "title": "Jules Monsallier", "text": "Carriera.\nNazionale.\nHa collezionato 3 presenze con la propria Nazionale, partecipando alle Olimpiadi di Amsterdam 1928."}
{"id": "4710454", "revid": "1573940", "url": "https://it.wikipedia.org/wiki?curid=4710454", "title": "Cisticola", "text": "Cisticola \u00e8 un genere di uccelli della famiglia Cisticolidae.\nDistribuzione e habitat.\nIl genere \u00e8 ampiamente distribuito nel Vecchio Mondo, con la maggiore biodiversit\u00e0 concentrata in Africa e diverse specie presenti in Asia e Oceania; in Europa \u00e8 presente un'unica specie, \"Cisticola juncidis\", nota in Italia come beccamoschino.\nTassonomia.\nComprende le seguenti specie:"}
{"id": "4710455", "revid": "6923", "url": "https://it.wikipedia.org/wiki?curid=4710455", "title": "L'innominabile (racconto)", "text": "L'innominabile (\"The Unnamable\") \u00e8 un racconto horror dello scrittore statunitense Howard Phillips Lovecraft. \u00c8 la seconda storia appartenente alla Saga di Randolph Carter, che ha come protagonista per l'appunto Randolph Carter."}
{"id": "4710456", "revid": "1915706", "url": "https://it.wikipedia.org/wiki?curid=4710456", "title": "Pentafluoruro di uranio", "text": "Il pentafluoruro di uranio o fluoruro di uranio(V) \u00e8 il composto binario tra fluoro e uranio con formula UF5. \u00c8 un solido cristallino di colore azzurro pallido o grigio chiaro.\nStruttura e propriet\u00e0.\nIl pentafluoruro di uranio esiste in varie forme. Il monomero UF5 pu\u00f2 essere prodotto partendo da UF6 per fotolisi UV in matrice di argon. La molecola UF5 ha la struttura di piramide quadrata (vedi figura), con simmetria molecolare C4v, e distanze di legame U\u2013Fassiale e U\u2013Fequatoriale rispettivamente di 200 e 202 pm.\nAllo stato solido esistono due forme, la forma \u03b1 stabile a temperatura pi\u00f9 elevata e la forma \u03b2 stabile a temperatura pi\u00f9 bassa. La temperatura di transizione \u00e8 125\u00a0\u00b0C. La forma \u03b1 possiede una struttura cristallina tetragonale con gruppo spaziale I4/m (\"a\"\u00a0=\u00a0651,2\u00a0pm e \"c\"\u00a0=\u00a0446,3\u00a0pm). Nel cristallo sono presenti catene lineari di unit\u00e0 UF5 dove un atomo di fluoro \u00e8 collegato a ponte all'atomo di uranio della successiva unit\u00e0 UF5 (vedi figura). La forma \u03b1 pu\u00f2 essere sublimata sotto vuoto sopra i 500\u00a0\u00b0C, ma da 150\u00a0\u00b0C inizia a disproporzionare.\nLa forma \u03b2 \u00e8 di colore giallo pallido, ha una struttura cristallina ad antiprisma quadrato, e si converte gradualmente nella forma \u03b1 a 180\u00a0\u00b0C.\nSintesi.\nIl pentafluoruro di uranio si prepara trattando UCl6 o UCl5 con HF anidro:\nSi pu\u00f2 anche sfruttare la reazione di comproporzione tra UF6 e UF4:\no la fluorurazione di UF4:\nUn'altra possibilit\u00e0 \u00e8 la riduzione di UF6 con HBr:\nUtilizzo.\nUF5 era implicato nel processo di arricchimento dell'uranio con il metodo MLIS (Molecular Laser Isotope Separation). Questo metodo, ideato da scienziati del Los Alamos National Laboratory nel 1971, \u00e8 stato in seguito abbandonato per difficolt\u00e0 tecniche. Il metodo MLIS prevedeva l'utilizzo di due laser. Un primo laser infrarosso eccitava selettivamente 235UF6, mentre 238UF6 rimaneva sostanzialmente non eccitato. Un secondo laser era quindi usato per dissociare il 235UF6 eccitato formando 235UF5 e atomi di fluoro. Le molecole di 235UF5 formate precipitavano dalla fase gassosa formando una polvere che poteva essere separata.\nTossicit\u00e0 / Indicazioni di sicurezza.\nCome tutti i sali di uranio, UF5 \u00e8 tossico ed \u00e8 dannoso per inalazione, ingestione e contatto cutaneo."}
{"id": "4710459", "revid": "122724290", "url": "https://it.wikipedia.org/wiki?curid=4710459", "title": "Chipotle Mexican Grill", "text": "Chipotle Mexican Grill Inc. (/t\u0283\u0268\u02c8po\u028atle\u026a/) \u00e8 una catena di ristoranti statunitense, presente anche nel Regno Unito, in Canada, Francia e Germania, specializzata in burrito e taco. Fu fondata il 13 luglio 1993 e prende il nome dal Chipotle (pronunciato: \"cipotle\"), il nome messicano-spagnolo per il peperoncino jalape\u00f1o essiccato e affumicato.\nLa catena ha fatto una dichiarazione di intenti con \"Food with Integrity\" (Cibo con integrit\u00e0), che mostra i suoi sforzi nell'usare ingredienti biologici e servire carne di animali cresciuti in maniera naturale. Chipotle \u00e8 una delle prime catene, come viene chiamata negli Stati Uniti, di \"ristorazione veloce occasionale\" dove il cliente non ha un servizio completo ma punta su cibo e un'atmosfera di alta qualit\u00e0.\nFu fondata in Colorado da Steve Ells nel 1993; quando McDonald's invest\u00ec sulla catena nel 1998, essa possedeva gi\u00e0 16 ristoranti. Dal 2006 McDonald's \u00e8 completamente uscita dal suo investimento; la catena poi crebbe fino a oltre 500 ristoranti.\nNel 2012 dichiara entrate per 278 milioni di dollari statunitensi e 37.310 impiegati.\nIl 3 febbraio ha annunciato di avere archiviato il 2014 con ricavi pari a 4,11 miliardi di dollari, con una crescita annua del 28,5% e con utili netti pari a 445,4 milioni di dollari, in crescita del 36 per cento."}
{"id": "4710461", "revid": "354397", "url": "https://it.wikipedia.org/wiki?curid=4710461", "title": "UF5", "text": ""}
{"id": "4710462", "revid": "354397", "url": "https://it.wikipedia.org/wiki?curid=4710462", "title": "Fluoruro di uranio(V)", "text": ""}
{"id": "4710469", "revid": "228587", "url": "https://it.wikipedia.org/wiki?curid=4710469", "title": "Great Lakes", "text": ""}
{"id": "4710472", "revid": "1776051", "url": "https://it.wikipedia.org/wiki?curid=4710472", "title": "Hockey Club Lugano 2013-2014", "text": "La stagione 2013-2014 \u00e8 la 34\u00aa che l'Hockey Club Lugano gioca nella Lega Nazionale A.\nRoster.\n\"Dati aggiornati al 16 giugno 2013.\"\nStaff tecnico.\n\"Aggiornato al 16 giugno 2013.\""}
{"id": "4710473", "revid": "767487", "url": "https://it.wikipedia.org/wiki?curid=4710473", "title": "Great Lakes (film 1917)", "text": "Great Lakes \u00e8 un cortometraggio muto del 1917 prodotto dalla Essanay di Chicago. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di 150 metri - usc\u00ec nelle sale cinematografiche USA nell'aprile 1917."}
{"id": "4710475", "revid": "76963", "url": "https://it.wikipedia.org/wiki?curid=4710475", "title": "Walter Reed (attore)", "text": "Ha recitato in quasi cento film dal 1929 al 1970 ed \u00e8 apparso in oltre cento produzioni televisive dal 1952 al 1972.\nBiografia.\nWalter Reed nacque a Bainbridge Island, Washington, il 10 febbraio 1916.\nDebutt\u00f2 nel 1929, non accreditato, nel film \"Redskin\" e in televisione nell'episodio \"Beauty for Hire\" della serie televisiva \"Squadra mobile\", andato in onda il 9 ottobre 1952, nel ruolo di Jimmy Dow. Gli furono poi affidati numerosi ruoli secondari in molte serie televisive dagli anni 50 fino ai primi anni 70 mentre per il cinema interpret\u00f2 molti film, in particolare dei generi western, horror e fantascienza.\nLa sua ultima apparizione sul piccolo schermo avvenne nell'episodio \"45 Minutes from Home\" della serie televisiva \"Le strade di San Francisco\", andato in onda il 7 ottobre 1972, mentre per il grande schermo l'ultima interpretazione risale al film \"Tora! Tora! Tora!\" del 1970 in cui interpreta il vice ammiraglio William S. Pye .\nNel 2000 ricevette il Golden Boot Award, un premio di riconoscimento ad artisti che hanno contribuito significativamente al genere western. Mor\u00ec per insufficienza renale a Santa Cruz, in California, il 20 agosto 2001."}
{"id": "4710479", "revid": "640277", "url": "https://it.wikipedia.org/wiki?curid=4710479", "title": "Cucina del Chiapas", "text": "La cucina del Chiapas \u00e8 la cucina dello stato messicano meridionale del Chiapas. Come il resto della cucina messicana \u00e8 una cucina basata sul mais con un misto di influenze indigene ed europee.\nSi distingue per la sua cultura indigena, che include l'uso dell'erba Chipil\u00ecn nelle zuppe e nelle tamales, giacch\u00e9 non \u00e8 usata in nessun'altra parte del Messico.\nSebbene si usino peperoncini, tra cui il molto piccante simojovel, ne usano tanto quanto le altre cucine regionali, preferendo quelli di stagione dolci nei loro piatti principali.\nGran parte dello stato \u00e8 adatto al pascolo e la loro cucina riflette ci\u00f2 con una grande produzione di formaggio e speciali carni di manzo.\nIl piatto pi\u00f9 importante \u00e8 il tamale, creato con molte variet\u00e0 in tutto lo stato come anche la chanfaina, simile al menudo e alla sopa de pan."}
{"id": "4710483", "revid": "767487", "url": "https://it.wikipedia.org/wiki?curid=4710483", "title": "Harvesting in Alberta, Canada", "text": "Harvesting in Alberta, Canada \u00e8 un cortometraggio muto del 1917 prodotto dalla Essanay di Chicago. Il nome del regista non viene riportato nei credit. Il film \u00e8 conosciuto anche con il titolo alternativo \"The Wheat Crop in Alberta, Can.\".\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di 100 metri - usc\u00ec nelle sale cinematografiche USA nell'aprile 1917. Nelle proiezioni, veniva programmato con il sistema dello split reel, accorpato in un'unica bobina con un altro cortometraggio prodotto dall'Essanay, la commedia \"The Shooting Star\"."}
{"id": "4710489", "revid": "599013", "url": "https://it.wikipedia.org/wiki?curid=4710489", "title": "Robert Hansen", "text": ""}
{"id": "4710493", "revid": "392652", "url": "https://it.wikipedia.org/wiki?curid=4710493", "title": "Mark Felt", "text": "Biografia.\nNato il 17 agosto 1913 nell'Idaho, Felt studi\u00f2 all'universit\u00e0 dell'Idaho. Nel 1942, durante la seconda guerra mondiale, entr\u00f2 nell'FBI e fu destinato alla sezione intelligence, fino alla fine del conflitto.\nArriv\u00f2 a essere vice direttore dal maggio 1972 fino al suo ritiro dall'FBI nel giugno del 1973. Dopo aver cercato di farsi assolvere da Bob Woodward e Carl Bernstein per 30 anni, Felt rivel\u00f2 il 31 maggio 2005 di essere stato lui il loro informatore (sotto lo pseudonimo \"Gola Profonda\") nello scandalo Watergate.\nFu condannato nel 1980 per alcuni abusi compiuti dall\u2019FBI nelle indagini contro il gruppo radicale di sinistra dei \u201cWeathermen\u201d, nel 1981 venne graziato dal presidente Ronald Reagan.\nFelt fu sposato con Audrey Robinson dal 1938 fino alla sua morte nel 1984, e i due ebbero due figli. Felt mor\u00ec il 18 dicembre 2008 all'et\u00e0 di 95 anni a causa di un attacco cardiaco a Santa Monica, in California."}
{"id": "4710495", "revid": "300067", "url": "https://it.wikipedia.org/wiki?curid=4710495", "title": "Aleksandr Belostennyj", "text": ""}
{"id": "4710497", "revid": "466539", "url": "https://it.wikipedia.org/wiki?curid=4710497", "title": "Cultura dell'Islanda", "text": "La cultura dell'Islanda \u00e8 ricca e varia, oltre ad essere conosciuta per il suo patrimonio letterario scritto da autori vissuti dal XII al XIV secolo. Altre arti tradizionali islandesi comprendono la tessitura, la gioielleria in argento e l'intaglio del legno. L'area di Reykjav\u00edk dispone di diversi teatri, un'orchestra sinfonica, un teatro d'opera e un gran numero di gallerie d'arte, librerie, cinema e musei. Vi sono anche quattro gruppi di danze popolari attivi in Islanda. Il suo tasso di alfabetizzazione \u00e8 tra i pi\u00f9 alti al mondo, e l'amore per la letteratura, l'arte, il gioco degli scacchi e le altre attivit\u00e0 intellettuali \u00e8 molto diffuso.\nArti.\nIl popolo dell'Islanda \u00e8 molto famoso per la sua prose e per la poesia; in particolare per le saghe e gli Edda.\nArchitettura.\nL'architettura islandese ha attinto da quella della Scandinavia, e tradizionalmente, \u00e8 stata influenzata dalla mancanza di alberi nativi sull'isola. Di conseguenza si \u00e8 sviluppato l'impiego di erba e tappeti erbosi artificiali nei tratti di terreno antistanti le case. Il tradizionale prato islandese costruito dai coloni di Islanda era basato sull'analogo vichingo.\nLetteratura.\nL'Islanda ha prodotto diversi importanti autori come Gu\u00f0mundur Kamban, T\u00f3mas Gu\u00f0mundsson, Dav\u00ed\u00f0 Stef\u00e1nsson, J\u00f3n Thoroddsen, Steinn Steinarr, Gu\u00f0mundur G. Hagal\u00edn, \u00de\u00f3rbergur \u00de\u00f3r\u00f0arson e J\u00f3hannes \u00far K\u00f6tlum.\nLo scrittore islandese pi\u00f9 noto in assoluto \u00e8 comunque il romanziere Halld\u00f3r Laxness, premio Nobel per la letteratura nel 1955.\nLe opere letterarie pi\u00f9 conosciute del Paese sono le saghe islandesi, epopee in prosa ambientate nell'et\u00e0 degli insediamenti in Islanda. Le pi\u00f9 famosa di queste sono la Nj\u00e1ls saga, imperniata su una faida epica, Gr\u00e6nlendinga saga e Eir\u00edks saga, che descrivono la scoperta e la colonizzazione della Groenlandia e di Vinland (moderna Terranova). Egils saga, Laxd\u0153la saga, Grettis saga, G\u00edsla saga e Gunnlaugs saga ormstungu sono anche notevoli e popolari saghe islandesi.\nW. H. Auden e Louis MacNeice scrissero \"Letters from Iceland\" (1937) per descrivere i loro viaggi attraverso il paese.\nNelle \"Operette Morali\" di Giacomo Leopardi celebre \u00e8 il \"Dialogo della Natura e di un Islandese\", espressione del \"pessimismo cosmico\" leopardiano. Ed \u00e8 ambientato in Islanda il romanzo fantastico \"Viaggio al centro della Terra\" di Jules Verne.\nIn Islanda c'\u00e8 la tradizione dell'J\u00f3lab\u00f3kafl\u00f3\u00f0, che consiste nell'acquisto di libri tra i mesi di settembre e dicembre per poi scambiarli come regali natalizi.\nPittura e scultura.\nI primi pittori professionisti di soggetti profani apparvero in Islanda soltanto nel XIX secolo. Questo gruppo di artisti comprendente J\u00f3hannes Sveinsson Kjarval che era famoso per i suoi dipinti raffiguranti la vita di villaggio in Islanda. \u00c1smundur Sveinsson, uno scultore del XX secolo, era anche islandese. Einar H\u00e1konarson \u00e8 un pittore espressionista e figurativo che ha riportato la figura nella pittura islandese dal 1968. Egli \u00e8 un pioniere nel panorama artistico islandese e nell'educazione artistica del paese ed \u00e8 stato chiamato \"Il crociato della pittura\", a causa del suo coinvolgimento in quei conflitti che molti pittori islandesi avevano con i centri pubblici di belle arti. Egli \u00e8 stato una forza trainante nella fondazione dell'associazione islandese \"Printmaking\" e il suo primo presidente.\nAtteggiamenti e costume.\nGli islandesi hanno generalmente una tradizione liberale particolare dei paesi nordici, simile a quelle di Norvegia e Svezia. Eppure, una chiave importante per capire gli islandesi e la loro cultura (che li differenzia dalla maggior parte dei loro contemporanei popoli nordici) \u00e8 la grande importanza che attribuiscono all'indipendenza e all'autosufficienza.\nNel giugno 2005, un'analisi sull'opinione pubblica, condotta dall\u2019Eurobarometro della Commissione europea ha riportato che oltre l'85% degli islandesi ha trovato l'indipendenza \"molto importante\", in contrasto con la media UE-25 del 53%, il 47% per i norvegesi e il 49% per i danesi.\nGli islandesi sono orgogliosi della loro eredit\u00e0 vichinga e della lingua islandese e fanno molta attenzione a preservare le loro tradizioni e la lingua. Il moderno islandese resta vicino al norreno parlato dai vichinghi. Per esempio, la parola per indicare il computer (un oggetto introdotto) \u00e8 \"tolva\" che unisce i termini antichi per numero e veggente.\nFino alla cristianizzazione dell'Islanda, erano fortemente radicate molte credenze tradizionali delle quali alcune rimangono ancora oggi. Secondo un articolo del New York Times del 2005, la maggioranza degli islandesi crede negli elfi o non sono disposti a escludere la loro esistenza. Ci sono un certo numero di evidenze di strade che sono state deviate e progetti di costruzione modificati o abbandonati per evitare di disturbare gli scogli, dove si crede vivano gli elfi.\nLa societ\u00e0 e la cultura islandese hanno un alto grado di parit\u00e0 di genere, con molte donne in posizioni di leadership nel governo e nelle imprese. L'Islanda ha anche una legislazione sui diritti dei gay fortemente progressista, con le coppie che hanno potuto registrare unioni civili dal 1996, adottare figli dal 2006 e sposarsi dal 2010. Le donne mantengono il loro nome dopo il matrimonio, dal momento che gli islandesi in genere non utilizzano cognomi ma patronimici o (in alcuni casi) matronimici (vedi nomi islandesi).\nL'Islanda ha anche la legge pi\u00f9 ampia e progressista sulla protezione dei bambini. Il nuovo \"Atto sui bambini\", approvato nel marzo 2003 e in vigore dal 1\u00ba novembre 2003, non solo inserisce l'Islanda nella lista di venticinque nazioni che hanno bandito le \"sculacciate\", ma vieta l'abuso verbale ed emotivo e rende prioritaria la protezione dei minori. La violenza fisica o psichica \u00e8 punibile con la reclusione e/o una multa, e non vi \u00e8 alcuna difesa legale.\nNel 2006, l'Islanda \u00e8 stata classificata al quarto posto come nazione pi\u00f9 felice al mondo da uno studio scientifico indipendente.\nFra le feste locali e nazionali vi \u00e8 l'annuale giornata nazionale, che celebra l'indipendenza del paese avvenuta nel 1944, Sumardagurinn fyrsti che celebra il primo giorno di estate e Sj\u00f3mannadagurinn che si tiene ogni anno a giugno per rendere omaggio al passato marinaro del paese.\nIceland Review \u00e8 la rivista islandese pi\u00f9 antica e famosa, scritta in lingua inglese.\n\"Nordicum-Mediterraneum\" \u00e8 un forum internazionale e interdisciplinare per la presentazione, discussione e scambio di idee e risorse legate al mondo Mediterraneo e Nordico, pubblicato dall'Universit\u00e0 di Akureyri. In particolare Nordicum-Mediterraneum studia i legami tra l'Islanda e l'Italia, dal punto di vista storico, culturale, economico, politico, scientifico, religioso e artistico; analizza poi le origini comuni e le tradizioni intrecciate delle comunit\u00e0 del Nord eurasiatico - \"Nordicum\" - e del Sud - cio\u00e8 \"Mediterraneum\".\nCucina.\nL'Islanda offre una grande variet\u00e0 di cibi tradizionali. Il \"\u00deorramatur\" (cibo di \"\u00feorri\") \u00e8 il piatto nazionale islandese. Oggi il \"\u00feorramatur\" viene principalmente consumato nei paesi nordici nel mese di \"\u00feorri\", in gennaio e febbraio, come tributo all'antica cultura. Il \"\u00deorramatur\" \u00e8 costituito da differenti tipi di cibo. Questi sono per lo pi\u00f9 frattaglie, piatti come i testicoli di montone marinato, squalo putrefatto, di teste di pecore alla brace, marmellata di testa di pecora, sanguinaccio, salsiccia di fegato (simile alla scozzese haggis) e pesce secco (spesso merluzzo o eglefino), con o senza burro.\nLa maggior parte della cucina islandese \u00e8 incentrata sull'industria della pesca. I piatti tradizionali comprendono \"h\u00e1karl\" (squalo putrefatto), \"graflax\" (salmone marinato in sale e aneto), \"hangikj\u00f6t\" (agnello affumicato), \"hr\u00fatspungar\" (testicoli di montone in salamoia), e \"sl\u00e1tur\" (salsicce di interiora di pecora). Un alimento popolare \u00e8 lo \"skyr\" una sorta di yogurt fatto con latte scremato fermentato che, nel periodo estivo, pu\u00f2 essere servito con mirtilli come dessert. Il \"Brenniv\u00edn\" \u00e8 un liquore islandese realizzato con patate e cumino.\nIstruzione.\nIl sistema di istruzione in Islanda \u00e8 ispirato al sistema danese, e ci sono quattro livelli scolastici: pre-scuola, obbligatoria, secondaria inferiore e superiore. L'istruzione \u00e8 obbligatoria per i bambini dai sei ai sedici anni. La maggior parte delle istituzioni sono finanziate dallo Stato, ci sono pochissime scuole private nel paese. Il Ministero della Pubblica Istruzione, Scienza e Cultura ha la giurisdizione sulla responsabilit\u00e0 educativa. Nel corso degli anni, il sistema educativo \u00e8 stato decentralizzato e la responsabilit\u00e0 dell'Istruzione primaria e secondaria inferiore spetta alle autorit\u00e0 locali. Lo Stato gestisce l'istruzione secondaria superiore. Gli studenti possono uscire a 16 anni o continuare fino all'et\u00e0 di 20 anni.\nSpettacolo.\nL'islanda \u00e8 il luogo in cui si svolge la serie televisiva per bambini LazyTown (Latib\u00e6r), creata da Magn\u00fas Scheving. Essa \u00e8 divenuta un fenomeno enorme per bambini e adulti ed \u00e8 stata trasmessa in pi\u00f9 di 98 paesi, tra cui Stati Uniti, Canada, Svezia e America Latina. I LazyTown Studios si trovano a Gar\u00f0ab\u00e6r.\nDal 2004, ogni anno alla fine di settembre ha luogo il Reykjav\u00edk International Film Festival, festival internazionale del cinema.\nSempre nell'ambito cinematografico la figura pi\u00f9 importante \u00e8 quella di Fri\u00f0rik \u00de\u00f3r Fri\u00f0riksson, regista, sceneggiatore e produttore: nel 1987 ha fondato la \"Icelandic Film Corporation\", la principale societ\u00e0 di produzione islandese e nel 1991 il film da lui diretto, \"Figli della natura\", \u00e8 stato candidato all'Oscar come miglior pellicola straniera. Nel 2002 ha riscosso un buon successo internazionale il film \"N\u00f3i Alb\u00edn\u00f3i\", scritto e diretto dal regista e sceneggiatore Dagur K\u00e1ri. K\u00e1ri, tra le altre cose, \u00e8 figlio di P\u00e9tur Gunnarsson, scrittore, poeta, nonch\u00e9 autore di canzoni, molto famoso in patria.\nRecentemente \u00e8 salito alla ribalta il regista, sceneggiatore, produttore e attore Baltasar Korm\u00e1kur considerato uno dei cineasti pi\u00f9 acclamati della nuova generazione, nonch\u00e9 vincitore di numerosi premi a livello internazionale. I suoi film si sono spesso rivelati sorprendenti successi al botteghino, pur trattando frequentemente tematiche anche molto difficili. il suo primo film da regista, \"101 Reykjav\u00edk\", \u00e8 divenuto e continua ad essere tuttora un fenomeno internazionale, consentendogli di aggiudicarsi tra gli altri un Edda Award per la miglior sceneggiatura e un Premio Discovery al Toronto Film Festival. Korm\u00e1kur \u00e8 approdato a produzioni straniere dirigendo film come \"Contraband e Everest.\"\nNel 2015 viene prodotta \u00d3f\u00e6r\u00f0, ideata da Korm\u00e1kur, definita daI quotidiano \"DV\" come la serie televisiva pi\u00f9 costosa mai realizzata in Islanda, stimando un costo complessivo di circa un miliardo di corone islandesi, pari a oltre sei milioni e mezzo di euro, mentre le produzioni pi\u00f9 onerose islandesi si aggirano solitamente tra i cento e i duecento milioni di corone. Per 75 milioni di corone \u00e8 stata finanziata dal programma Creative Europe dell'Unione europea.\nTecnologia.\nL'Islanda \u00e8 uno dei paesi pi\u00f9 tecnologicamente avanzati e dal collegamento digitale pi\u00f9 diffuso al mondo. Essa ha il pi\u00f9 alto numero pro capite di collegamenti a internet a banda larga nei paesi OCSE.\nIslandesi.\nFra i primi islandesi pi\u00f9 famosi si possono annoverare Erik il Rosso (Eir\u00edkur Thorvaldsson), che scopr\u00ec e colonizz\u00f2 la Groenlandia nel 982, e suo figlio Leif Ericsson, che introdusse il cristianesimo in Groenlandia e scopr\u00ec il continente nord-americano (nell'anno 1000 circa). Due patrioti e statisti famosi furono il vescovo J\u00f3n Arason, che ha guidato la lotta per la libert\u00e0 contro il potere dei re danesi e J\u00f3n Sigur\u00f0sson, eroe nazionale islandese, campione della lotta per l'indipendenza. Vigd\u00eds Finnbogad\u00f3ttir che guid\u00f2 per quattro mandati consecutivi l'Islanda come presidente nel periodo 1980-1996, diventando la prima donna eletta alla presidenza di una repubblica.\nScrittori di spicco sono stati Ari \u00deorgilsson, padre della storiografia islandese, Snorri Sturluson, autore del famoso \"Edda\", una raccolta di miti nordici e Hallgr\u00edmur P\u00e9tursson, autore degli amati \"Inni della passione\" dell'Islanda. Fra i poeti principali si ricordano Bjarni Thorarensen e J\u00f3nas Hallgr\u00edmsson, pionieri del movimento romantico in Islanda, Matth\u00edas Jochumsson, autore dell'inno nazionale, \u00deorsteinn Erlingsson, lirico, Einar Hj\u00f6rleifsson Kvaran, un pioniere del realismo nella letteratura islandese e un eccellente scrittore di racconti, Einar Benediktsson, ritenuto come uno dei pi\u00f9 grandi poeti moderni islandesi, J\u00f3hann Sigurj\u00f3nsson, che ha vissuto gran parte della sua vita in Danimarca e ha scritto molti lavori teatrali basati sulla storia e le leggende islandesi oltre che a opere in versi e il romanziere Halld\u00f3r Laxness, che ha ricevuto il Premio Nobel per la letteratura nel 1955.\nStef\u00e1n Stef\u00e1nsson \u00e8 stato un pioniere della botanica in Islanda e Helgi Pjeturss, geologo e filosofo \u00e8 stato un'autorit\u00e0 nello studio dell'era glaciale e della geologia dell'Islanda. Einar J\u00f3nsson, grande scultore \u00e8 presente con sue opere in molti musei in Europa e America.\nL'ex campione di scacchi Bobby Fischer divenne cittadino islandese nel 2005. Il pianista e compositore russo Vladimir Ashkenazy venne naturalizzato islandese nel 1972.\nLingua.\nLa lingua principale dell'Islanda \u00e8 l'islandese, una lingua con grandi flessioni germaniche settentrionali, ma anche le lingue danese e inglese sono insegnate nelle scuole. Il purismo linguistico \u00e8 fortemente sostenuto in Islanda, nel tentativo di impedire prestito linguistico nel linguaggio corrente. Invece i neologismi sono coniati da radici islandesi, creando una parola composta per descrivere nuovi concetti. \u00c8 spesso il caso di vecchie parole non pi\u00f9 utilizzabili, che vengono riciclate con un nuovo significato. Va notato, tuttavia, che persistono alcuni prestiti linguistici e molti di questi, la maggior parte anglicismi, sono utilizzati nel linguaggio quotidiano.\nTempo libero.\nSport popolari sono principalmente: calcio, atletica leggera, pallamano e basket.\nIl gioco degli scacchi gode di un'antica tradizione. I club di scacchi del paese hanno dato vita a molti maestri tra cui Fridrik \u00d3lafsson, J\u00f3hann Hjartarson, Margeir P\u00e9tursson e J\u00f3n Loftur \u00c1rnason. La \"gl\u00edma\" \u00e8 una forma di lotta che \u00e8 ancora praticata in Islanda e si pensa abbia avuto origine con i vichinghi. Il nuoto e l'ippica sono popolari come attivit\u00e0 di svago non competitive. Il golf \u00e8 particolarmente diffuso e circa un islandese su otto lo pratica regolarmente. La pallamano \u00e8 spesso considerata come lo sport nazionale, e la squadra nazionale \u00e8 fra le pi\u00f9 forti del mondo. Le islandesi sono invece relativamente forti nel calcio e la squadra femminile del paese si trova intorno alla diciottesima posizione nel rank FIFA.\nL'arrampicata su roccia e quella su ghiaccio sono fra gli sport preferiti dagli islandesi. Ad esempio la scalata del monte \u00deumall (1270 metri) a Skaftafell \u00e8 una sfida per molti avventurosi scalatori, ma l'arrampicata \u00e8 considerata adatta a tutti ed \u00e8 un tipo di attivit\u00e0 molto comune nel tempo libero. L'Hv\u00edt\u00e1, tra i molti altri fiumi glaciali islandesi, attrae canoisti e rafter fluviali da tutto il mondo.\nMusica.\nLa musica islandese ha molte attinenze con la musica nordica e comprende elementi di musica popolare tradizionale e del folklore locale. Si ricorda il gruppo musicale Voces Thules interprete di un repertorio di musica medievale. L'unico gruppo del quale si trovano dischi fuori dal paese \u00e8 Islandica.\nL'inno nazionale islandese \u00e8 \"Lofs\u00f6ngur\", scritto da Matth\u00edas Jochumsson su musica di Sveinbj\u00f6rn Sveinbj\u00f6rnsson. Il testo fu scritto nel 1874 quando l'Islanda celebr\u00f2 il millennio da primo insediamento. Sotto forma di inno, venne pubblicato con il titolo \"Inno in commemorazione dei primo millennio islandese\".\nLa musicista islandese pi\u00f9 famosa al mondo \u00e8 sicuramente Bj\u00f6rk, il cui stile istrionico abbraccia molti diversi generi (alternative rock, trip hop, elettronica, jazz, etc.). Noti sono anche i The Sugarcubes, che ebbe successo negli anni 1980 e 1990, i Sigur R\u00f3s e i M\u00fam, band esponenti del dream pop e del post-rock; gli Of Monsters and Men, gruppo pop con influenze folk; i GusGus, formazione dedita alla musica elettronica; cos\u00ec come la cantautrice Emil\u00edana Torrini che, oltre che per s\u00e9 stessa, ha scritto brani anche per Madonna e Kylie Minogue. Ha ottenuto grande successo, davanti a un pubblico di circa 150 milioni di telespettatori, Yohanna all'Eurovision Song Contest 2009 con il brano \"Is it true\". L'Islanda \u00e8 anche patria di Vratyas Vakyas, fondatore e unico membro della one man band folk metal Falkenbach. Un altro gruppo musicale sono gli Sk\u00e1lm\u00f6ld che cantando unicamente i testi in lingua madre promuovono tradizioni e le mitologie vichinghe collegate. Altri gruppi poco conosciuti sono i Tr\u00fabrot, gli Icecross e i N\u00e1tt\u00fara, attivi nei primi anni Settanta.\nTra il 2020 e il 2021 il Cantante Da\u00f0i Freyr \u00e8 diventato famoso in Europa per la canzone Think About Things e per la canzone 10 Years rispettivamente hanno rappresentato l'Islanda all'Eurovison 2020 (poi cancellato) e all'Eurovision Song Contest 2021 dove poi si \u00e8 classificato 4\u00b0 con 378 punti\nReligione.\nLa prima religione in Islanda fu inizialmente quella vichinga basata sulla mitologia norrena. Pi\u00f9 tardi la nazione divenne parzialmente cristiana e quindi quasi completamente cristiana. Questa crescente cristianizzazione culmin\u00f2 nel pietismo quando vennero scoraggiati gli spettacoli profani. Attualmente la popolazione \u00e8 in modo schiacciante luterana. Tuttavia ci sono anche cattolici, Testimoni di Geova, mormoni, musulmani e altri credenti. Ci sono anche credenze popolari in materia di elfi che non si elevano al livello di religione, ma hanno acquisito una certa notoriet\u00e0.\nTurismo.\nUna delle attrazioni turistiche pi\u00f9 popolari in Islanda \u00e8 la visita delle sorgenti termali e piscine che si possono trovare in tutto il paese, come la Blaa L\u00f3ni\u00f0 \"(la Laguna Blu) sulla penisola di Reykjanes nei pressi dell'Aeroporto Internazionale di Keflav\u00edk.\"\nTrasporti.\nIn Islanda non esistono ferrovie. Il paese ha un'estesa rete stradale e una strada costiera che circonda l'intera isola. I trasporti marittimi ed aerei sono anch'essi diffusi e collegano i maggiori centri."}
{"id": "4710498", "revid": "1573940", "url": "https://it.wikipedia.org/wiki?curid=4710498", "title": "Neomixis tenella", "text": "Il jery del nord (\"Neomixis tenella\" ()) \u00e8 un uccello della famiglia Cisticolidae, endemico del Madagascar.\nTassonomia.\nSono state descritte 4 sottospecie:"}
{"id": "4710499", "revid": "76963", "url": "https://it.wikipedia.org/wiki?curid=4710499", "title": "C\u00e9cile Morrisson", "text": "Biografia.\nDopo aver studiato alla \u00c9cole normale sup\u00e9rieure de jeunes filles a S\u00e8vres (1958-1963) \u00e8 stata fino al 2000 collaboratrice scientifica al CNRS. Dal 1988 al 1990 ha diretto il Cabinet des M\u00e9dailles della Biblioth\u00e8que nationale de France a Parigi, dal 1998 al 2000 ha diretto il \"Centre d'histoire et civilisation de Byzance\". Dal 1998 \u00e8 \"Advisor for Byzantine numismatics\" a Dumbarton Oaks.\nI suoi campi principali di ricerca sono la storia monetaria e dell'economia del mondo bizantino, il suo primo libro, pubblicato nel 1969, riguardava le Crociate. Il progetto di ricerca corrente \u00e8 il completamento del catalogo delle monete bizantine del Cabinet des M\u00e9dailles dal tempo della conquista di Costantinopoli nel 1204 fino alla sua caduta definitiva nel 1453.\nNel 1994 \u00e8 stata premiata con la Medaglia della Royal Numismatic Society, nel 1995 le \u00e8 stata assegnata la Archer M. Huntington Medal della American Numismatic Society e nel 1998 la Medaglia d'argento del CNRS. Dal 2008 Morrisson \u00e8 membro corrispondente della Acad\u00e9mie des Inscriptions et Belles-Lettres e della Accademia di Atene, e dal 2009 anche della Medieval Academy of America."}
{"id": "4710500", "revid": "768068", "url": "https://it.wikipedia.org/wiki?curid=4710500", "title": "Euridice (regina egizia)", "text": "Biografia.\nEuridice era una delle figlie di Antipatro, il generale di Alessandro Magno che era stato confermato come stratego d'Europa dopo la morte del re e la conseguente spartizione di Babilonia (323 a.C.). Dopo la spartizione di Triparadiso (321 a.C.), Antipatro fu invece nominato reggente dell'impero macedone al posto di Perdicca.\nEuridice aveva due sorelle, Fila, che spos\u00f2 prima Cratero e poi, rimasta vedova, Demetrio I Poliorcete, futuro re di Macedonia, e Nicea, che and\u00f2 in sposa a Lisimaco, satrapo e poi re di Tracia e successore di Demetrio sul trono di Macedonia. \nVerso il 320 a.C. Euridice fu inviata dal padre in Egitto per sposare Tolomeo I, satrapo e futuro primo re della dinastia tolemaica. Nel suo viaggio, Euridice era accompagnata dalla sua seconda cugina Berenice I, che qualche anno dopo spos\u00f2 anche lei il re, che ebbe quindi due mogli contemporaneamente.\nDa Tolomeo, Euridice ebbe quattro figli:"}
{"id": "4710501", "revid": "1543377", "url": "https://it.wikipedia.org/wiki?curid=4710501", "title": "Live at North Sea Jazz", "text": "Live at North Sea Jazz \u00e8 il ventunesimo album di Edgar Winter (assieme a Steve Lukather), il disco un live pubblicato\ndall'etichetta String Commander Records il concerto (documentato anche su DVD) si tenne al North Sea Festival il 14 luglio del 2000 a Den Haag nei Paesi Bassi."}
{"id": "4710502", "revid": "253269", "url": "https://it.wikipedia.org/wiki?curid=4710502", "title": "Gregg Palmer", "text": "Ha recitato in oltre 60 film dal 1950 al 1981 ed \u00e8 apparso in quasi cento produzioni televisive dal 1954 al 1982.\nBiografia.\nGregg Palmer nacque a San Francisco, in California, il 25 gennaio 1927. Cominci\u00f2 la sua carriera artistica in radio come disc jockey con il suo nome di battesimo Palmer Lee. Debutt\u00f2 nel 1950, non accreditato, nel film \"Irma va a Hollywood\" nel ruolo di un medico e in televisione nell'episodio \"The Globe\" della serie televisiva \"Il cavaliere solitario\", andato in onda il 30 dicembre 1954, nel ruolo di Stanley Ammons.\nInterpret\u00f2 poi, sempre per la televisione, moltissimi personaggi secondari per episodi di serie televisive. In particolare recit\u00f2 in quasi tutte le principali serie televisive western dell'epoca d'oro della televisione statunitense, dagli anni 50 agli anni 60, genere per il quale fece numerose apparizioni anche al cinema, tra cui nel dittico \"La vita, a volte, \u00e8 molto dura, vero Provvidenza?\" (1972) e nel suo seguito \"Ci risiamo, vero Provvidenza?\" (1973). La sua ultima apparizione sul piccolo schermo fu nella miniserie televisiva \"Il grigio e il blu\", andata in onda in prima televisiva sulla CBS nel 1982, mentre per il grande schermo l'ultima interpretazione risale al film \"Early Warning\" (1981), in cui interpret\u00f2 il sergente Scott O'Malley."}
{"id": "4710504", "revid": "287204", "url": "https://it.wikipedia.org/wiki?curid=4710504", "title": "Quintino Quagliati", "text": "Biografia.\nNacque a Rimini nel 1869, studi\u00f2 a Bologna: si laure\u00f2 in Lettere, avendo per relatore Giosu\u00e8 Carducci. Insegn\u00f2 latino e greco in alcuni licei umbri e laziali e nel contempo si specializz\u00f2 in paleontologia dove fu allievo di Luigi Pigorini. Nel 1898 venne nominato vice ispettore agli scavi e direttore incaricato del Museo di Taranto. Nel 1907 vinse il concorso per direttore del museo tarantino.\nDue anni dopo venne nominato Soprintendente agli scavi e ai Musei Archeologici di Puglia.\nIn quegli anni si dedic\u00f2 moltissimo alle ricerche archeologiche arricchendo il museo anche acquistando e stroncando il fiorente mercato clandestino di antichit\u00e0. Riorganizz\u00f2 il museo riordinando ed esponendo in ordine cronologico i reperti, da lui suddivisi in tre grandi sezioni.\nLo scavo pi\u00f9 importante fu il rinvenimento del villaggio dell'et\u00e0 del bronzo di Scoglio del Tonno nel 1899.\nNel 1912 scopr\u00ec met\u00e0 della piazza porticata di Egnazia. Nel 1923 venne nominato Soprintendente ai Monumenti della Puglia e Basilicata e a lui si devono i restauri della Chiesa di San Nicola di Bari, di Castel del Monte, di Santa Maria del Casale a Brindisi e ognisanti a Trani. Inoltre si spese per tutelare le chiese rupestri. Nel 1932 durante una spedizione ministeriale nel Gargano contrasse la malaria di cui mor\u00ec a Taranto il 29 dicembre."}
{"id": "4710505", "revid": "406204", "url": "https://it.wikipedia.org/wiki?curid=4710505", "title": "Evita Per\u00f3n nella cultura popolare", "text": ""}
{"id": "4710508", "revid": "838137", "url": "https://it.wikipedia.org/wiki?curid=4710508", "title": "Giuseppe Palica", "text": "Biografia.\nNasce a Roma l'8 ottobre 1869 e viene ordinato sacerdote il 18 dicembre 1892.\nEntra ben presto a lavorare nella Curia Romana, divenendo segretario della Sacra Penitenzieria apostolica, con il cardinale Serafino Vannutelli, e consultore della Supremo Tribunale della Segnatura Apostolica, di cui \u00e8 prefetto lo stesso porporato.\nIl 13 novembre 1914 riceve la nomina a consultore della Sacra Congregazione del Concilio e a prelato domestico l'8 dicembre successivo.\nCanonico della Patriarcale Basilica Liberiana di Santa Maria Maggiore, dal 10 novembre 1915 \u00e8 prelato votante della Segnatura Apostolica, il 24 febbraio 1917 canonista della Penitenzieria apostolica, e l'8 maggio successivo consultore della Suprema Sacra Congregazione del Sant'Uffizio.\nDeceduto, il 12 marzo 1917, il vicegerente di Roma, Giuseppe Ceppetelli, patriarca titolare di Costantinopoli, Benedetto XV lo chiama a succedergli, il 25 aprile dello stesso anno, e contemporaneamente lo elegge arcivescovo titolare di Filippi.\nViene consacrato, il 20 maggio successivo, dal cardinale Basilio Pompilj, vicario generale della diocesi di Roma, avendo per co-consacranti Pietro Di Maria, vescovo di Catanzaro, e Giulio Serafini, vescovo titolare di Lampsaco e canonista della Sacra Penitenzieria apostolica, futuro cardinale.\nCollabora con i cardinali vicari, Basilio Pompilj, dal 1917 al 1931, e Francesco Marchetti Selvaggiani fino alla morte, unici vescovi a quel tempo incaricati del governo pastorale della diocesi di Roma, in quanto, fino al luglio del 1961, non verranno mai nominati dei vescovi ausiliari.\nNella sua veste di vicegerente di Roma conferisce l'ordinazione presbiterale a numerosi seminaristi, tra i quali tredici vengono successivamente promossi all'episcopato, cinque creati anche cardinali, essi sono: lo statunitense Lawrence Joseph Shehan, il cinese Paul Y\u00fc Pin, i croati Franjo \u0160eper e il beato Aloizije Stepinac, l'italiano Antonio Poma.\nInoltre \u00e8 co-consacrante in quindici consacrazioni episcopali, tra le quali quelle dei futuri cardinali Arthur Hinsley e Giuseppe Pizzardo, e, in particolare, assieme a Francesco Marchetti Selvaggiani, arcivescovo titolare di Seleucia di Isauria e Segretario della Sacra Congregazione De propaganda fide, di quella di Angelo Giuseppe Roncalli, il futuro beato Giovanni XXIII, arcivescovo titolare di Areopoli e visitatore apostolico in Bulgaria, consacrato dal cardinale Giovanni Tacci Porcelli, segretario della Sacra Congregazione per la Chiesa Orientale, il 19 marzo 1925 nella Chiesa dei Santi Ambrogio e Carlo al Corso.\nMuore, all'et\u00e0 di 67 anni, il 16 dicembre 1936.\nGenealogia episcopale.\nLa genealogia episcopale \u00e8:"}
{"id": "4710533", "revid": "253269", "url": "https://it.wikipedia.org/wiki?curid=4710533", "title": "Lillian Bronson", "text": "Ha recitato in oltre 60 film dal 1939 al 1964 ed \u00e8 apparsa in oltre cento produzioni televisive dal 1949 al 1975.\nBiografia.\nLillian Bronson nacque a Lockport, New York, il 21 ottobre 1902. Figlia di un costruttore di carrozze, frequento l'universit\u00e0 del Michigan. Cominci\u00f2 la sua carriera artistica recitando in rappresentazioni teatrali a Broadway.\nRecit\u00f2 nel 1939, non accreditata, nel film \"Happy Land\" nel ruolo di Mattie Dyer e in televisione nell'episodio \"The Druid Circle\" della serie televisiva antologica \"The Philco Television Playhouse\", andato in onda il 6 marzo 1949, nel ruolo di Miss Dagnall. Interpret\u00f2 poi una lunga serie di personaggi secondari per molti episodi di serie televisive, dagli albori della televisione fino a met\u00e0 degli anni 70, tra cui molte serie di genere western. Interpret\u00f2, tra gli altri, il ruolo della nonna nella serie televisiva \"Kings Row\".\nLa sua ultima apparizione sul piccolo schermo avvenne nell'episodio \"Fonzie Moves In\" della serie televisiva \"Happy Days\", andato in onda il 9 settembre 1975, che la vede nel ruolo di Mrs. Nussbaum, mentre per il grande schermo l'ultima interpretazione risale al film \"Ho sposato 40 milioni di donne\" (1964), in cui interpreta Miss Currier.\nNel 1974 l'artista Kent Twitchell scelse una foto dell'attrice come modello per un enorme murale dipinto su una parete di un edificio a Downtown, Los Angeles, che ritraeva la Bronson con un drappo afgano intorno al corpo, nel contesto di eventi promozionali a livello culturale organizzati dalla contea locale. Il murale fu poi oggetto di una disputa legale con i proprietari dell'edificio che port\u00f2 prima alla sua copertura nel 1986 e poi ad un parziale ripristino iniziato nel 1992.\nVisse gli ultimi anni a Laguna Beach. Mor\u00ec a Los Angeles, in California, il 2 agosto 1995."}
{"id": "4710534", "revid": "1442080", "url": "https://it.wikipedia.org/wiki?curid=4710534", "title": "Dicrossus", "text": "Dicrossus \u00e8 un genere un pesci di acqua dolce appartenenti alla famiglia Cichlidae ed alla sottofamiglia Geophaginae.\nEtimologia.\nIl termine \"Dicrossus\" deriva dal greco \"di\", cio\u00e8 due, e \"krossoi\", nappa.\nDescrizione.\nQuesti pesci presentano un corpo generalmente allungato e cilindrico, con la testa arrotondata. Il dimorfismo sessuale \u00e8 evidente soprattutto nella pinna caudale, che nei maschi \u00e8 a forma di lira.\nSono denominati \"Ciclidi a scacchiera\" per le macchie quadrate presenti sui loro fianchi.\nAcquariofilia.\nNegli acquari \u00e8 abbastanza diffuso soltanto \"Dicrossus filamentosus\".\nSpecie.\nIn questo genere sono riconosciute cinque specie:"}
{"id": "4710538", "revid": "767487", "url": "https://it.wikipedia.org/wiki?curid=4710538", "title": "The Land of Long Shadows", "text": "The Land of Long Shadows \u00e8 un film muto del 1917 sceneggiato e diretto da W. S. Van Dyke. Prodotto dalla Essanay di Chicago, fu l'esordio nella regia di Van Dyke che aveva iniziato la sua carriera cinematografica nel 1915 come assistente di Griffith in \"La nascita di una nazione\".\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla K-E-S-E Service, il film usc\u00ec nelle sale cinematografiche USA il 18 giugno 1917. Nel 1919, ne fu curata una riedizione distribuita dalla Victor Kremer Film Features."}
{"id": "4710546", "revid": "1543377", "url": "https://it.wikipedia.org/wiki?curid=4710546", "title": "Piroctolamina", "text": "Piroctolamina o piroctone olamina (nome commerciale \"Octopirox\"), \u00e8 un composto utilizzato nel trattamento delle infezioni fungine. L'octopirox \u00e8 il sale etanolammina dell'acido idrossammico piroctone. Utilizzato come principio attivo antiforfora, l'efficacia del composto in preparati dermatologici, soprattutto shampoo e tonici per capelli, \u00e8 stata indagata e descritta in numerosi studi.\nIn Europa \u00e8 stato autorizzato per l'uso in prodotti cosmetici alla concentrazione massima dell'1% (nei prodotti da risciacquare).\nChimica.\nIl composto si presenta come una polvere bianca, cristallina, talvolta vagamente giallastra, da un debole odore caratteristico.\nFacilmente solubile in alcool ed in soluzioni acquose di tensioattivi oppure in soluzioni miste di acqua/alcool (1-10%), \u00e8 invece poco solubile in acqua e negli oli.\nFarmacodinamica.\nPiroctolamina svolge una importante azione antisettica locale, in parte attribuibile alla sua azione antiossidativa ed in parte alla sua intrinseca attivit\u00e0 antibatterica ad ampio spettro.\nLo spettro d'azione della molecola comprende infatti diversi germi gram positivi, gram negativi e miceti. Fra questi si segnalano Staphylococcus aureus, Micorcoccus luteus, Streptococcus pyogenes, Bacillus subtilis, Escherichia coli, Shigella flexneri, Pseudomonas aeruginosa, Haemophilus influenzae, Microsporum canis, Candida albicans, Aspergillus niger, Trichophyton, Malassezia furfur (Pityrosporum ovale).\nLa rilevante attivit\u00e0 fungicida nei confronti di diversi dermatofiti, lieviti e muffe sembra sia dovuto alla capacit\u00e0 della molecola di penetrare attraverso la parete cellulare dei lieviti, come ad esempio Malassezia furfur, portando alla formazione di complessi ionici di ferro. Ci\u00f2 provoca l'inibizione del metabolismo energetico nei mitocondri dei miceti.\nFarmacocinetica.\nIn studi su animali (ratti) piroctolamina radiomarcata (14C) \u00e8 stata somministrata mediante intubazione o iniezione. \nL'eliminazione dall'organismo \u00e8 avvenuta principalmente attraverso le feci (65-85% della dose) ed in misura decisamente minore (6-19%) tramite le urine.\nL'assorbimento per via cutanea, lasciando il prodotto applicato e senza risciacquare, avviene in quantit\u00e0 cos\u00ec modesta che la possibilit\u00e0 di effetti sistemici dovuti a questa via risulta estremamente remota.\nTossicologia.\nTest di tossicit\u00e0 orale acuta sono stati effettuati su ratti, topi e cani. \nLa DL50 nel ratto \u00e8 stata pari a 8100\u00a0mg/kg di peso corporeo, nel topo di 4300\u00a0mg/kg, e nel cane superiore a 4000\u00a0mg/kg.\nUsi clinici.\nLa molecola \u00e8 spesso utilizzata tra gli ingredienti di diversi shampoo antiforfora, in alternativa allo zinco piritione.\nPraticamente priva di tossicit\u00e0 la molecola \u00e8 particolarmente adatta alla fabbricazione di shampoo antiforfora e prodotti per la cura dei capelli.\nEffetti collaterali e indesiderati.\nIn rari casi il composto pu\u00f2 determinare una sensazione transitoria di fastidio e bruciore. Occasionalmente si possono manifestare altri eventi avversi consistenti in disturbi della cute e del tessuto sottocutaneo quali: secchezza della cute, prurito, irritazione locale, rash cutaneo, e pi\u00f9 raramente dermatite da contatto.\nLa caduta dei capelli non \u00e8 invece compresa tra gli effetti indesiderati della molecola.\nControindicazioni.\nI prodotti contenenti piroctolamina sono controindicati in soggetti con ipersensibilit\u00e0 nota al principio attivo, oppure ad altri ingredienti contenuti nelle preparazioni cosmetiche."}
{"id": "4710549", "revid": "536103", "url": "https://it.wikipedia.org/wiki?curid=4710549", "title": "Octopirox", "text": ""}
{"id": "4710561", "revid": "599013", "url": "https://it.wikipedia.org/wiki?curid=4710561", "title": "Don Majkowski", "text": "Carriera professionistica.\nGreen Bay Packers.\nMajkowski fu scelto dai Green Bay Packers nel decimo giro del Draft 1987. Nella sua stagione da rookie e nella successiva si divise nel ruolo di quarterback con Randy Wright.\nSoprannominato \"The Majik Man\", Majkowski esplose nella stagione 1989, dopo che fu svincolato Randy Wright e gli fu affidato il ruolo di titolare. Disput\u00f2 una delle migliori stagioni della storia dei Packers, completando 353 passaggi su 599 tentativi e guidando la NFL con 4.318 yard passate, con 27 touchdown passati. In quella stagione, i Packers vinsero la prima gara contro gli odiati rivali dei Chicago Bears dal 1984. La stagione termin\u00f2 con un bilancio di 10 vittorie e 6 sconfitte e Majkowski fu convocato per il Pro Bowl.\nIl successo di Majkowski ebbe vita breve poich\u00e9, nella decima gara della stagione 1990, si infortun\u00f2 in seguito a un placcaggio falloso di Freddie Joe Nunn, riportando la rottura della cuffia del rotatore. I Packers terminarono la stagione utilizzando le riserve Anthony Dilweg e Blair Kiel. Nel corso della stagione 1991, Majkowski fu messo in panchina e sostituito da Mike Tomczak come titolare, ma lo torn\u00f2 all'inizio della stagione 1992. Nella gara del 20 settembre 1992 contro i Cincinnati Bengals, Majkowski si ruppe un legamento della caviglia. Venne sostituito da Brett Favre, che termin\u00f2 la gara al posto suo. Favre sarebbe partito come titolare in ogni singola gara dei Packers fino alla stagione 2007.\nIndianapolis Colts.\nMajkowski lasci\u00f2 Green Bay dopo la stagione 1992. Firm\u00f2 con gli Indianapolis Colts dove gioc\u00f2 come riserva per due stagioni.\nDetroit Lions.\nDon Majkowski termin\u00f2 la sua carriera passando le stagioni 1995 e 1996 ai Detroit Lions come riserva di Scott Mitchell. Nella sua ultima stagione, Majkowski incontr\u00f2 Brett Favre e i Green Bay Packers il 3 novembre 1996 completando 15 passaggi su 32 per 153 yard, 1 TD e nessun intercetto subito, nella sconfitta dei Lions 28-10. L'ultima gara come titolare della carriera di Majkowski fu in una vittoria contro i Seattle Seahawks, in cui complet\u00f2 18 passaggi su 23 per 157 yard, 1 TD e un intercetto, per un passer rating di 91,5. Quella fu l'ultima vittoria stagionale dei Lions, che persero tutte le successive cinque gare con Mitchell come titolare."}
{"id": "4710572", "revid": "599013", "url": "https://it.wikipedia.org/wiki?curid=4710572", "title": "Casatella trevigiana", "text": "La Casatella trevigiana \u00e8 un formaggio di tipo fresco e a pasta molle, preparato con latte vaccino pastorizzato, tipico della provincia di Treviso, riconosciuto con denominazione di origine protetta (Reg. CE n. 487 del 02.06.08, GUCE L. 143 del 03.06.08).\nStoria.\nII nome \"Casatella\" deriva dal termine \"Casada\", espressione dialettale trevisana che indica i prodotti realizzati in casa. Le prime testimonianze dell'esistenza di questo formaggio risalgono al 1700, precisamente alla Repubblica Veneziana, dove le massaie lavoravano il poco latte disponibile soprattutto nel periodo invernale, quando il latte risultava pi\u00f9 grasso e migliore. \nProcedimento di produzione.\nIl latte viene pastorizzato e acidificato, la coagulazione avviene mediante l'uso di caglio di vitello. Dopo l'estrazione, la pasta viene inserita in stampi cilindrici, successivamente trasferiti in locali di stufatura. Una volta raggiunto il giusto grado di acidificazione, si procede alla salatura, che avviene in caldaia a secco o in salamoia. Il formaggio ottenuto \u00e8 a forma cilindrica, dalla pasta lucida lievemente mantecata, dal colore bianco latte. La crosta \u00e8 assente.\nZona di produzione.\nLa Casatella trevigiana viene prodotta esclusivamente nella provincia di Treviso.\nAbbinamenti.\nQuesto formaggio pu\u00f2 essere consumato da solo, spalmato sul pane o sulla polenta, oppure utilizzato come ingrediente per piatti di carne e di pesce."}
{"id": "4710579", "revid": "124895305", "url": "https://it.wikipedia.org/wiki?curid=4710579", "title": "Michael Habeck", "text": "Biografia.\nHa iniziato a recitare negli anni settanta prendendo parte soprattutto in ruoli televisivi, ma \u00e8 stato attivo anche al cinema, in film famosi come \"Il nome della rosa\" con Sean Connery."}
{"id": "4710586", "revid": "729019", "url": "https://it.wikipedia.org/wiki?curid=4710586", "title": "Steintor (Stadtbahn di Hannover)", "text": "La stazione di Steintor \u00e8 una stazione sotterranea della Stadtbahn di Hannover, posta sotto l'omonima piazza nel centro cittadino.\nLa stazione \u00e8 servita dal tracciato C della rete di Stadtbahn, percorso da 4 linee; in superficie \u00e8 posto il tracciato D (di tipo tranviario), servito da 2 linee.\nMovimento.\nLa stazione \u00e8 servita dalle linee 4, 5, 6 e 11."}
{"id": "4710589", "revid": "466539", "url": "https://it.wikipedia.org/wiki?curid=4710589", "title": "Giuseppe Maria Francesco Vigo", "text": "Aiut\u00f2 e finanzi\u00f2 le forze rivoluzionarie durante la guerra d'indipendenza americana. Naturalizzato statunitense, nel 1801 fu tra i fondatori della Vincennes University.\nBiografia.\nNato e cresciuto in Piemonte a Mondov\u00ec, Vigo si arruol\u00f2 nell'esercito spagnolo, con il quale si rec\u00f2 nelle Americhe, a Cuba e quindi dal 1769 a New Orleans. Nel 1772 lasci\u00f2 il servizio militare per dedicarsi al commercio delle pellicce con gli Indiani, prima a Saint Louis e quindi dal 1783 a Vincennes.\nNel 1778 si pose al servizio del patriota americano George Rogers Clark, che con le sue bande combatteva contro gli Inglesi nel nord-ovest. Vigo agiva come informatore, fornendo anche aiuto finanziario alla causa rivoluzionaria. Catturato nel dicembre 1778 dagli indiani americani e consegnato al Lt -Gov Henry Hamilton, che aveva ripreso Vincennes per la Corona britannica, Vigo - che era cittadino spagnolo - rimase sotto sorveglianza ma Hamilton alla fine dovette rilasciarlo, anche per le pressioni da parte dei cittadini francesi della citt\u00e0 che minacciarono di tagliare le forniture locali a Fort Sackville. Libero a condizione che non avrebbe \"fatto alcuna cosa dannosa agli interessi britannici per la sua strada a St. Louis,\" Vigo mantenne la parola viaggiando fino a St. Louis prima di tornare a Kaskaskia e dare al colonnello Clark importanti informazioni che permisero alle forze americane la riconquista della citt\u00e0 di Vincennes il 25 febbraio 1779.\nTerminata la guerra Vigo si stabil\u00ec permanentemente a Vincennes, prendendo la cittadinanza statunitense. Riprese i suoi commerci con i mercanti sulla costa orientale degli Stati Uniti, ricoprendo al tempo stesso la carica di colonnello della Knox County Militia. Nel 1801, Vigo si rivolse al Congresso degli Stati Uniti per una donazione di terreni per stabilire l'Universit\u00e0 di Vincennes (inizialmente chiamata \"Accademia Jefferson\"). Nel 1806, Vigo fu nominato uno dei fiduciari originali della nuova universit\u00e0.\nNel 1818 lo stato dell'Indiana nomin\u00f2 una contea, la Contea di Vigo, in suo onore. Vigo mor\u00ec il 22 marzo 1836, mentre viveva nella casa di Jean Baptiste e Elizabeth (Martin) LaPlante, a Vincennes. Il ruolo che ha avuto nella guerra di indipendenza fu ufficialmente riconosciuto dal Governo degli Stati Uniti nel 1876. Nel 1932 una statua fu eretta in suo onore a Vincennes e nel 1979 le poste italiane e USA emisero cartoline commemorative in sua memoria in occasione del bicentenario della riconquista di Vincennes da parte di Clark."}
{"id": "4710594", "revid": "339392", "url": "https://it.wikipedia.org/wiki?curid=4710594", "title": "Ra\u00ebn della Bielorussia", "text": ""}
{"id": "4710595", "revid": "287204", "url": "https://it.wikipedia.org/wiki?curid=4710595", "title": "Ardnacrusha", "text": "Ardnacrusha (in irlandese: \"Ard na Croise\"\u00a0 che significa \"altura della croce\") \u00e8 un villaggio nella contea di Clare, in Irlanda."}
{"id": "4710596", "revid": "767487", "url": "https://it.wikipedia.org/wiki?curid=4710596", "title": "Non ti appartengo pi\u00f9", "text": "Non ti appartengo pi\u00f9 (\"I've Always Loved You\") \u00e8 un film del 1946 diretto da Frank Borzage.\n\u00c8 un film drammatico statunitense con Philip Dorn e Catherine McLeod. \u00c8 basato sul racconto \"Concerto\" di Borden Chase apparso su \"American Magazine\" nel dicembre del 1946 (ispirato alla vita della moglie di Chase, la pianista Lee Keith).\nTrama.\nLa giovane pianista Myra Hassan viene notata dal maestro Leopold Goronoff che la prende sotto la sua protezione tanto che il suo talento mette in ombra quello del maestro.\nNonostante sia innamorata propri di Leonard, decide di sposare George, un suo amico di infanzia. La coppia ha una figlia che verr\u00e0 anch'essa presa sotto l'ala protettiva di Leonard.\nProduzione.\nIl film, diretto da Frank Borzage su una sceneggiatura e un soggetto di Borden Chase, fu prodotto dallo stesso Borzage per la Republic Pictures e girato nel Rowland V. Lee Ranch nel Canoga Park, Los Angeles, California, dal 6 agosto al 25 ottobre 1945. Il titolo di lavorazione fu \" Concerto\".\nDistribuzione.\nIl film fu distribuito con il titolo \"I've Always Loved You\" negli Stati Uniti nell'agosto del 1946 al cinema dalla Republic Pictures.\nAltre distribuzioni:\nCritica.\nSecondo il Morandini il film fu \"fatto a pezzi dai critici\" ma poi \"col passare degli anni, fu rivalutato\". Il film soffrirebbe soprattutto per l'inettitudine del cast di recitazione. Secondo Leonard Maltin il film \u00e8 un \"dramma romantico molto sentito\" in cui risalta la fotografia."}
{"id": "4710597", "revid": "46931", "url": "https://it.wikipedia.org/wiki?curid=4710597", "title": "I've Always Loved You", "text": ""}
{"id": "4710598", "revid": "287204", "url": "https://it.wikipedia.org/wiki?curid=4710598", "title": "Carl Stockdale", "text": "Lavor\u00f2 a lungo nel cinema, con una carriera durata trent'anni, dal 1913 al 1943, usando talvolta anche il nome Carlton Stockdale\nEra fratello dell'attore Frank Stockdale.\nBiografia.\nNato nel Minnesota, a Worthington, Carl Stockdale esord\u00ec sullo schermo con un piccolo ruolo in \"Broncho Billy's Last Deed\", un cortometraggio diretto e interpretato da Gilbert M. 'Broncho Billy' Anderson, prodotto dalla Essanay, una casa di produzione di Chicago per la quale gir\u00f2 tutti i suoi primi film.\nIl caso Taylor.\nCarl Stockdale rimase coinvolto nell'omicidio del regista William Desmond Taylor avvenuto il 2 febbraio 1922, un caso che non fu mai risolto. Una delle pi\u00f9 probabili sospettate era Charlotte Shelby, madre dell'attrice Mary Miles Minter, amante di Taylor. Stockdale, grande amico della donna, le forn\u00ec un alibi, testimoniando di essere stato con lei al momento in cui Taylor veniva ucciso."}
{"id": "4710600", "revid": "767487", "url": "https://it.wikipedia.org/wiki?curid=4710600", "title": "Ossimorfone", "text": "Ossimorfone \u00e8 un potente analgesico oppioide semisintetico sviluppato per la prima volta in Germania nel 1914, brevettato negli USA dalla Endo Pharmaceuticals nel 1955 e introdotto per il mercato degli Stati Uniti nel gennaio 1959 e in altri paesi allo stesso tempo. Il composto \u00e8 stato progettato per avere minore incidenza di effetti collaterali rispetto alla morfina e all'eroina.\nChimica.\nOssimorfone cloridrato si presenta come una povere cristallina biancastra, inodore. Se viene esposto alla luce il composto tende a scurirsi anche se questo non ne pregiudica la potenza. Un grammo di ossimorfone \u00e8 solubile in 4 ml di acqua, ma risulta scarsamente solubile in etanolo ed etere.\nFarmacodinamica.\nOssimorfone \u00e8 un agonista oppioide caratterizzato da relativa selettivit\u00e0 per il recettore \u03bc (Mu) degli oppiodi, anche se somministrato a dosaggi elevati pu\u00f2 interagire con gli altri recettori, k (Kappa) e \u03b4 (Delta).\nL'esatto meccanismo con cui ossimorfone induca analgesia non \u00e8 chiaro.\nAll'interno del sistema nervoso centrale (SNC), cervello e midollo spinale, sono stati identificati tutti e tre i tipi di recettori oppioidi, cos\u00ec come una serie di composti endogeni (endorfine) con attivit\u00e0 morfino simile.\nLa stimolazione di questi recettori svolge certamente un ruolo nella espressione e nella percezione degli effetti analgesici. \nOltre che nel SNC, recettori oppioidi sono stati individuati anche all'interno del sistema nervoso periferico (SNP) ma il ruolo rivestito da questi recettori nell'analgesia da farmaci \u00e8 sconosciuto.\nFarmacocinetica.\nA seguito di somministrazione per via orale ossimorfone viene rapidamente assorbito dal tratto gastrointestinale. La biodisponibilit\u00e0 della molecola \u00e8 pari a circa il 10 %. Le concentrazioni di steady-state vengono raggiunte dopo tre giorni di assunzione di pi\u00f9 dosi. La contemporanea assunzione di cibo comporta un aumento della concentrazione plasmatica massima (Cmax) di circa il 50% rispetto a quella osservabile nei soggetti a digiuno.\nLa Cmax viene raggiunta dopo circa 1 ora (Tmax) nei soggetti a digiuno, mentre l'assunzione di cibo ritarda il picco a circa 2 ore.&lt;br&gt;\nIl legame con le proteine plasmatiche umane \u00e8 compreso in un range tra il 10 ed il 12%.&lt;br&gt;\nL'emivita plasmatica a seguito di somministrazione orale \u00e8 pari a 7,3-9,4 ore.&lt;br&gt;\nOssimorfone viene ampiamente metabolizzato nell'organismo, principalmente a livello epatico, ma attraverso vie metaboliche che non coinvolgono il citocromo P450, quanto piuttosto da UGT2B7 e potenzialmente da UGT1A3.\nPer tale motivo ossimorfone potrebbe essere particolarmente adatto all'utilizzo in pazienti geriatrici, con minori rischi di interazione con diversi farmaci di uso geriatrico che sono invece metabolizzati dal sistema CYPP450.\nLa molecola subisce una riduzione e coniugazione con l'acido glucuronico, a formare metaboliti attivi e inattivi. I due principali metaboliti sono ossimorfone-3-glucuronide e 6-OH-ossimorfone.&lt;br&gt;\nMeno dell'1% di una dose somministrata viene escreta immodificata nelle urine. Circa il 33-38% di una dose assunta viene escreta nelle urine come ossimorfone-3-glucuronide e meno dell'1% come 6-OH-ossimorfone. La quota rimanente viene escreta nelle feci.\nUsi clinici.\nIl composto \u00e8 indicato per il sollievo del dolore, da moderato a grave, nei soggetti che necessitano di un trattamento continuativo con oppioidi, per un periodo di tempo prolungato.&lt;br&gt;\nNon \u00e8 quindi indicato per il trattamento del dolore acuto, n\u00e9 per il dolore post-operatorio, a meno che il paziente non fosse gi\u00e0 in terapia cronica con oppioidi prima dell'esecuzione dell'intervento chirurgico.\nEffetti collaterali e indesiderati.\nI principali effetti avversi causati da ossimorfone a carico dell'apparato gastrointestinale sono secchezza delle fauci, nausea, vomito, dolore addominale, stipsi.\nAltri effetti comuni sono cefalea, letargia, sonnolenza, ansia, confusione mentale, disorientamento, agitazione psicomotoria, nervosismo, depressione, astenia e debolezza, disidratazione, riduzione di peso, vertigine, prurito.\nControindicazioni.\nOssimorfone \u00e8 controindicato nei soggetti con ipersensibilit\u00e0 nota al principio attivo, ad altre sostanze oppioidi (ad esempio morfina o codeina) oppure ad uno qualsiasi degli eccipienti contenuti nella formulazione farmacologica. Inoltre \u00e8 controindicato nei pazienti affetti da insufficienza epatica moderata o grave. Ulteriori controindicazioni sono rappresentate da una significativa depressione respiratoria, da asma bronchiale acuta o grave, dalla ipercapnia e da ileo paralitico diagnosticato o sospetto.\nDosi terapeutiche.\nIl trattamento ed il relativo dosaggio deve essere strettamente individualizzato, tenendo conto di eventuali precedenti trattamenti con analgesici, ed in particolare con sostanze oppioidi, e delle condizioni generali cos\u00ec come delle diverse patologie di cui soffre il paziente.\nI pazienti debbono essere strettamente monitorati, in particolare entro le prime 24-72 ore di terapia, prestando attenzione alla comparsa di depressione respiratoria o sonnolenza estrema.\nSovradosaggio.\nIn comune con altri oppioidi, il sovradosaggio da ossimorfone \u00e8 caratterizzato da depressione respiratoria, estrema sonnolenza, stupor o coma, flaccidit\u00e0 dei muscoli scheletrici, cute fredda e viscida e, talvolta, bradicardia e ipotensione. In caso di grave sovradosaggio, possono verificarsi apnea, collasso circolatorio, arresto cardiaco e morte ."}
{"id": "4710603", "revid": "1632387", "url": "https://it.wikipedia.org/wiki?curid=4710603", "title": "Perfect (The Smashing Pumpkins)", "text": "Perfect \u00e8 una canzone del gruppo rock alternativo statunitense The Smashing Pumpkins, secondo singolo del loro quarto album del 1998, Adore.\nIl brano.\nAlla sua uscita il singolo ottenne buone recensioni, Rolling Stone giudic\u00f2 la canzone in maniera positiva, notando un riecheggiare delle atmosfere synth-pop del precedente 1979.\nIl brano raggiunse 42\u00ba posto nella U.S. Billboard Hot 100 e il 3\u00ba nella Billboard Modern Rock Tracks negli Stati Uniti, mentre raggiunse il 24\u00ba posto nella UK Singles Chart del Regno Unito.\nVideo.\nPer aumentare le similitudini tra \"Perfect\" e \"1979\", la band realizz\u00f2 un video musicale dove proseguono le vicende dei personaggi di quest'ultimo, vennero infatti utilizzati 4 dei 5 attori originali (il quinto era in prigione). Compare anche questa volta James Iha nei panni del commesso di un drugstore. Il video contiene anche una sequenza della band che si esibisce per un pubblico ristretto. Jonathan Dayton e Valerie Faris furono ancora una volta i registi del video, in una sorta di continuum con il fortunato singolo dell'album \"Mellon Collie and the Infinite Sadness\". \u00c8 stata l'ultima collaborazione dei due registi col gruppo, inoltre si tratta dell'ultimo video in cui appare la bassista originale della band D'arcy Wretzky. \nProprio la fine del video, con un nastro lasciato sul tetto di un'auto che poi viene schiacciato, sembra un riferimento alla reale fine della prima registrazione di \"1979\" andata perduta, che costrinse la band a registrarlo di nuovo.\nTracce.\nTutti i brani sono stati scritti da Billy Corgan, eccetto dove diversamente specificato.\nFormazione.\nHanno partecipato alle registrazioni secondo le note dell'album."}
{"id": "4710605", "revid": "733145", "url": "https://it.wikipedia.org/wiki?curid=4710605", "title": "\u00dalairi", "text": ""}
{"id": "4710613", "revid": "74801", "url": "https://it.wikipedia.org/wiki?curid=4710613", "title": "Capiate", "text": "Capiate \u00e8 una frazione geografica del comune italiano di Olginate posta a sud del centro abitato, verso Airuno.\nStoria.\nCapiate fu un antico comune del Milanese.\nComune del Monte di Brianza, appartenne alla pieve di Garlate.\nIl toponimo \u00e8 citato tra i beni appartenenti a Rotpert, gasindo regio, (CDL, n. 11) in un atto dell'aprile 745; Capiate fu corte regia conferita dall\u2019880 al monastero di Sant\u2019Ambrogio di Milano, come anche Melianico. Il 4 dicembre 1279 il monastero di Sant\u2019Ambrogio rivendic\u00f2 di fronte al podest\u00e0 di Milano, Loterio Rusca, l\u2019honor e il districtus sui luoghi \u201cde Capiate\u201d, \u201cde Greghantino\u201d, \u201cde Milianigo\u201d: il monastero chiedeva che non fosse nominato il podest\u00e0 in dette localit\u00e0.\nNel 1412 il comune di Capiate, per mezzo di procuratori, prest\u00f2 giuramento di fedelt\u00e0 a Filippo Maria Visconti, che aveva riconfermato alla \u201cMartesana superiore\u201d (Monte di Brianza) le esenzioni fiscali gi\u00e0 accordate da Bernab\u00f2 Visconti nel 1373 e da Giangaleazzo Visconti nel 1385 ai \u201cloca et cassine Montis Brianze\u201d.\nNegli estimi del ducato di Milano del 1558, e nei successivi aggiornamenti fino al XVII secolo, Capiate risulta inserito nella pieve di Garlate.\nIn un prospetto comprendente tutte le terre del ducato di Milano risalente al 1572, Capiate figurava nel territorio della pieve con un proprio perticato distinto, pur non avendo attribuita una quota \u201cde sale\u201d.\nDalle risposte fornite nel 1751 ai 45 quesiti della Real Giunta del Censimento, si desume che a quel tempo la comunit\u00e0 di Capiate, compresa nella pieve di Garlate \u2013 gi\u00e0 infeudata con le comunit\u00e0 delle pievi di Garlate e Oggiono nel 1538 a Giovanni Agostino d\u2019Adda \u2013 non era infeudata, ma non conosceva gli estremi della redenzione \u201cessendo a quel tempo unita ad Olginate\u201d (dalla quale affermava di essersi separata il 15 gennaio 1632, come da istromento rogato da Lorenzo Airoldi notaio di Milano).\nNel 1751 fu registrato come un villaggio di 70 abitanti, e nel 1786 entr\u00f2 per un quinquennio a far parte della Provincia di Como, per poi cambiare continuamente i riferimenti amministrativi nel 1791, nel 1797 e nel 1798.\nPortato definitivamente sotto Como nel 1801, alla proclamazione del Regno d'Italia nel 1805 risultava avere 92 abitanti. Nel 1809 il municipio fu soppresso su risultanza di un regio decreto di Napoleone che lo annesse per la prima volta a Olginate, ma il Comune di Capiate fu tuttavia ripristinato con il ritorno degli austriaci. Nel 1853 gli abitanti risultavano 182, saliti a 254 nel 1871: il borgo conobbe infatti una discreta crescita, e nel 1921 si registrarono 371 residenti. Fu il regime fascista a decidere nel 1928 di sopprimere definitivamente il comune, unendolo nuovamente a Olginate come gi\u00e0 avvenuto in epoca napoleonica.\nUno studio della primavera 2016 ha proposto l'identificazione del territorio di Capiate con la 'Isola Comacina' della Historia Langobardorum di Paolo Diacono. Gli autori analizzano il percorso che, tra il rinascimento e il XVIII secolo, ha portato all'identificazione dell'isola del lago di Como con l'isola Comacina, evidenziando numerose incongruenze. L'Isola Comacina di Paolo Diacono non sembra essere un'isola vera e propria bens\u00ec una porzione di territorio racchiusa tra due fiumi confluenti (come la 'Isola Fulcheria' o la 'Isola Brembana/Isola Bergamasca'). Esaminata criticamente la documentazione disponibile, concludono che l'Isola Comacina dei longobardi potrebbe corrispondere al territorio di Capiate."}
{"id": "4710616", "revid": "1214201", "url": "https://it.wikipedia.org/wiki?curid=4710616", "title": "Jakob Ankersen", "text": "\u00c8 fratello gemello di Peter Ankersen.\nCarriera.\nHa debuttato il 22 settembre 2010 contro lo Svendborg.\nCon l'Esbjerg ha giocato nella massima serie del campionato danese e in Europa League.\nIl 2 febbraio 2015 il giocatore viene ceduto all'IFK G\u00f6teborg."}
{"id": "4710619", "revid": "486946", "url": "https://it.wikipedia.org/wiki?curid=4710619", "title": "Adventures of Sonic the Hedgehog", "text": ""}
{"id": "4710623", "revid": "288300", "url": "https://it.wikipedia.org/wiki?curid=4710623", "title": "Artur Yedigaryan", "text": ""}
{"id": "4710627", "revid": "1310927", "url": "https://it.wikipedia.org/wiki?curid=4710627", "title": "Artur Avagyan", "text": "Carriera.\nClub.\nHa giocato con varie squadre nella massima serie del campionato armeno, giocando all'estero, in Kazakistan con la maglia del nella stagione 2014. Da sottolineare la vittori del campionato conseguita con la maglia nella stagione 2015-2016.\nNazionale.\nHa giocato la sua unica gara in nazionale il 14 agosto del 2013, quando, nel corso dell'amichevole contro l', entr\u00f2 nei minuti finali al posto di Lewon Hayrapetyan."}
{"id": "4710642", "revid": "729019", "url": "https://it.wikipedia.org/wiki?curid=4710642", "title": "Tupolev ANT-36", "text": "Il Tupolev ANT-36 (in cirillico \u0422\u0443\u043f\u043e\u043b\u0435\u0432 \u0410\u041d\u0422-36) era un bombardiere monoplano, progettato intorno alla met\u00e0 degli anni trenta in Unione Sovietica dallo TsAGI, all'epoca diretto da Andrej Nikolaevi\u010d Tupolev.\nSi trattava dello sviluppo militare del precedente ANT-25, velivolo appositamente studiato per la realizzazione di voli sportivi di lunga durata, che si caratterizzava per la considerevole autonomia operativa e che acquis\u00ec la denominazione militare DB-1 (dal cirillico \u0414\u0411-1 \"\u0414\u0430\u043b\u044c\u043d\u0438\u0439 \u0411\u043e\u043c\u0431\u0430\u0440\u0434\u0438\u0440\u043e\u0432\u0449\u0438\u043a\" - \"Dal'nij Bombardirov\u0161\u010dik\" - \"bombardiere a lungo raggio\").\nStoria del progetto.\nGi\u00e0 durante la fase progettuale dell'ANT-25 era prevista la realizzazione di una sua versione destinata all'impiego come bombardiere e ricognitore a lungo raggio (indicata anche con la sigla RD-VV ad indicare la variante militare del velivolo da record, traslitterato dal cirillico in \"rekord dal'nosti - voennogo varianta\"). Le richieste delle autorit\u00e0 militari riguardavano, in primo luogo, l'autonomia operativa (di 2\u00a0000 km), poi il carico bellico trasportabile (1\u00a0000 kg) ed infine la velocit\u00e0 (200 km/h).\nNell'agosto del 1933, due mesi dopo il primo volo dell'ANT-25, lo staff tecnico dello TsAGI cui venne affidato il progetto (anche in questo caso capitanato da Pavel Osipovi\u010d Suchoj) fu in grado di presentare il mockup del nuovo velivolo che ricevette l'immediata approvazione da parte delle autorit\u00e0 sovietiche che decisero di assegnargli la designazione operativa \"DB-1\" e di affidarne la realizzazione in serie al GAZ (dal russo \u00ab\u0413\u043e\u0441\u0443\u0434\u0430\u0440\u0441\u0442\u0432\u0435\u043d\u043d\u044b\u0439 \u0410\u0432\u0438\u0430\u0446\u0438\u043e\u043d\u043d\u044b\u0439 \u0417\u0430\u0432\u043e\u0434\u00bb, \u00abGosudarstvennyj Aviacionnyj Zavod\u00bb, \u00abFabbrica Statale d'Aviazione\u00bb) n\u00b018 di Vorone\u017e, solo recentemente entrato in funzione.\nLa produzione in serie ebbe inizio nel corso del 1934, sebbene gi\u00e0 i calcoli teorici avessero messo in luce che il velivolo sarebbe stato vulnerabile in ragione della sua bassa velocit\u00e0 e dell'ampiezza delle ali. Le prove di volo, iniziate nell'autunno dell'anno successivo, confermarono l'inadeguatezza delle prestazioni (anche a causa del basso livello qualitativo del lavoro in catena di montaggio) e condussero all'interruzione della produzione dopo la realizzazione di 20, o 18, esemplari contro un ordine di 50 unit\u00e0.\nTecnica.\nCellula.\nNella sostanza l'ANT-36 si distaccava dal predecessore in ragione dell'armamento: la struttura in duralluminio aveva rivestimento metallico liscio e di tipo lavorante; il motore era disposto all'estrema prua con il radiatore alloggiato nella parte inferiore della fusoliera, alimentato da una presa d'aria di dimensioni generose.\nLa cabina di pilotaggio era monoposto, sistemata in corrispondenza del bordo d'entrata alare; alle spalle del pilota era ricavato il vano bombe e dietro questo erano ricavati gli alloggiamenti per gli altri due membri dell'equipaggio, dotati di finestrature ricavate nella parte superiore e, di minori dimensioni, sui lati della fusoliera.\nL'ala era collegata alla fusoliera nella parte inferiore mentre l'impennaggio era di tipo cruciforme, controventato mediante l'impiego di cavetti metallici.\nIl carrello d'atterraggio era retrattile con i due elementi che, rientrando verso la coda, andavano a posizionarsi all'interno dello spessore alare; sotto la coda era invece presente un pattino d'appoggio.\nMotore.\nAnche il motore utilizzato dagli esemplari di serie dell'ANT-36 rimaneva il Mikulin AM-34R gi\u00e0 utilizzato sull'ANT-25: si trattava di un 12 cilindri a V di 60\u00b0 raffreddato a liquido, capace di erogare la potenza di circa 700 CV.\nSistemi.\nIl Tupolev ANT-36 era in tutti i casi equipaggiato con una fotocamera AFA-14, ma per le missioni di ricognizione era possibile installare una serie di altri apparecchi fotografici, in genere disposti nel vano delle bombe.\nArmamento.\nLa capacit\u00e0 di carico dell'ANT-36 era stabilita in 10 bombe FAB-100 da 100\u00a0kg ciascuna mentre l'armamento difensivo era costituito da quattro mitragliatrici di tipo DA, calibro 7,62\u00a0mm.\nImpiego operativo.\nCirca l'impiego dei venti esemplari costruiti le fonti non sono concordi: da un lato si afferma che solo dieci furono effettivamente presi in carico dalla VV-S che li assegn\u00f2 ad un, non meglio precisato, reparto basato a Vorone\u017e mentre altri riportano che tutti gli aerei costruiti furono inviati in una base nei pressi di Mosca. In ogni caso tutti gli aerei vennero dismessi prima della fine del 1937.\nAlcuni velivoli furono utilizzati per fungere da banco di prova volante. In un primo tempo le autorit\u00e0 affidarono ad Aleksandr Sergeevi\u010d Moskal\u00ebv la sostituzione del motore Mikulin con un motore diesel Junkers Jumo o con uno Charomskij AN-1 (anch'esso di tipo diesel). Altri esemplari furono utilizzati dal \"Bjuro Osobych Konstrukcij\" (Ufficio dei disegni e modelli speciali), ufficio di progettazione sussidiario allo TsAGI ed affidato alla guida di Vladimir Antonovi\u010d \u010ci\u017eevskij, che li impieg\u00f2 nella realizzazione di alcuni velivoli (BOK-1, BOK-7, BOK-8) destinati alla sperimentazione del volo alle quote pi\u00f9 elevate (anche se le stesse fonti riportano che non \u00e8 chiaro se si trattasse di esemplari dell'ANT-25 o dell'ANT-36).\nInfine, nel dicembre del 1938, due esemplari di ANT-36 furono scelti per la realizzazione di un volo da primato che avrebbe dovuto essere condotto a termine da un equipaggio completamente femminile, ma problemi nell'approntamento del velivolo fecero successivamente optare per l'impiego di un Ilyushin DB-3."}
{"id": "4710644", "revid": "110157", "url": "https://it.wikipedia.org/wiki?curid=4710644", "title": "Lisimaco (nome)", "text": "Origine e diffusione.\nContinua l'antico nome greco \u039b\u03c5\u03c3\u03b9\u03bc\u03b1\u03c7\u03bf\u03c2 (\"Lysimachos\"), composto da \u03bb\u03c5\u03c3\u03b9\u03c2 (\"lysis\", \"liberare\", \"sciogliere\", da cui anche Lisandro e Lisistrata) e \u03bc\u03b1\u03c7\u03b7 (\"mache\", \"battaglia\", presente anche in Callimaco, Telemaco, Andromaco e Simmaco), e pu\u00f2 quindi essere interpretato come \"scioglitore di contese\" o \"fine della battaglia\".\n\u00c8 stato portato da numerose figure dell'Antica Grecia, fra le quali spicca in particolare Lisimaco, generale sotto Alessandro Magno e poi re di Tracia.\nOnomastico.\nSi tratta di un nome adespota, cio\u00e8 che non \u00e8 portato da alcun santo. L'onomastico si festeggia quindi il 1\u00ba novembre, giorno di Ognissanti."}
{"id": "4710646", "revid": "599013", "url": "https://it.wikipedia.org/wiki?curid=4710646", "title": "Declan John", "text": "Carriera.\nClub.\nDopo aver esordito con la prima squadra del Cardiff City in League Cup e FA Cup, nel 2013 debutta in Premier League nella prima giornata di campionato persa per 2-0 contro il West Ham.\nNazionale.\nDebutta con la nazionale maggiore l'11 ottobre 2013 in Galles-Macedonia (1-0)."}
{"id": "4710648", "revid": "173469", "url": "https://it.wikipedia.org/wiki?curid=4710648", "title": "Champion (Namur)", "text": "Champion (\"Tchampion\" in vallone) \u00e8 una localit\u00e0 di Namur, in Belgio.\nComune autonomo fino al 1977, \u00e8 stato poi unito a Namur.\nNel locale cimitero militare sono sepolti i resti dei soldati belgi e francesi caduti durante la prima guerra mondiale.\nVi ha sede la casa madre e generalizia della congregazione delle Suore della Provvidenza e dell'Immacolata Concezione.\nHa dato il nome al villaggio di Champion presso Green Bay, nel Wisconsin."}
{"id": "4710650", "revid": "1573940", "url": "https://it.wikipedia.org/wiki?curid=4710650", "title": "Neomixis viridis", "text": "Il jery verde del sud (\"Neomixis viridis\" ()) \u00e8 un uccello della famiglia Cisticolidae, endemico del Madagascar.\nTassonomia.\nSono state descritte 2 sottospecie:"}
{"id": "4710651", "revid": "940733", "url": "https://it.wikipedia.org/wiki?curid=4710651", "title": "Mottetti di Johann Sebastian Bach", "text": "I mottetti di Johann Sebastian Bach BWV 118 e 225-230 sono una serie di sette composizioni.\nStoria.\nLa pratica liturgica luterana del XVI e XVII secolo teneva in grande considerazione l'antico uso, da parte delle cantorie, di intonare complessi mottetti e cantici, lasciando ai fedeli l'esecuzione dei canti pi\u00f9 semplici. La lingua pi\u00f9 usata era il latino: dei 271 mottetti che compongono l'antica raccolta \"Florilegium Portense\", ad esempio, meno di un decimo sono scritti in tedesco.\nAll'epoca di Johann Sebastian Bach, invece, i compositori iniziarono a dedicarsi prevalentemente allo stile mottettistico in tedesco. La produzione di Bach in questo campo \u00e8 rappresentata da un numero molto esiguo di opere. Non \u00e8 chiaro, perci\u00f2, se Bach si sia dedicato poco a questo ambito, o, ipotesi pi\u00f9 probabile, se gran parte della sua produzione sia andata perduta.\nUn tempo, seguendo la vecchia biografia bachiana scritta da Johann Nikolaus Forkel, i musicologi ritenevano che i mottetti composti da Bach fossero molto numerosi. Philipp Spitta, invece, ridusse a undici il loro numero. Il musicologo Konrad Amlen, nel 1965, ridusse i mottetti autentici a soli sette titoli:\nL'autenticit\u00e0 del BWV 230, per\u00f2, non \u00e8 certa. Un tempo era compreso fra i mottetti anche il BWV 231, intitolato \"Sei Lob und Preis mit Ehren\". Tuttavia, in seguito i musicologi scoprirono che non si trattava di una composizione indipendente, bens\u00ec del secondo movimento della cantata \"Gottlob! nun geht das Jahr zu Ende\" BWV 28, con un nuovo testo aggiunto da Carl Philipp Emanuel Bach.\nL'elenco dei mottetti autentici non comprende pi\u00f9 una serie di opere che, un tempo, erano state attribuite a Bach:\nI mottetti BWV 225-229 hanno destinazione funebre, mentre non \u00e8 chiaro per quale occasione siano stati composti i BWV 118 e 230. Dei BWV 118, 225 e 226 esiste il manoscritto originale di Bach. I BWV 227, 228 e 229 sono giunti al XXI secolo attraverso copie manoscritte realizzate nella seconda met\u00e0 del XVIII secolo, mentre il BWV 230 \u00e8 stato tramandato solo attraverso una dubbia edizione a stampa del 1821, ma non \u00e8 noto alcun manoscritto.\nLa presenza o meno di strumenti non \u00e8 univoca: parti per la realizzazione del basso continuo, infatti, non sono indicate nei BWV 225, 227 e 229, mentre nel BWV 228 sono presenti parti strumentali, anche se probabilmente vennero aggiunte da Carl Philipp Emanuel Bach. Un apparato strumentale, invece, \u00e8 presente nei manoscritti originali dei BWV 118 e 226. Con ogni probabilit\u00e0, la presenza o meno di strumenti musicali era legata alle esigenze e alle disponibilit\u00e0 del momento.\nI mottetti BWV 225, 226, 227, 228, Ahh. 159 (in seguito riconosciuto come spurio) e 229 vennero stampati e pubblicati per la prima volta da Johann Gottfried Schicht nel 1802. Il BWV 230 usc\u00ec dalle stampe nel 1821, mentre il BWV 118 venne pubblicato da Alfred D\u00f6rffel come cantata nel 1876.\nStruttura.\n\"O Jesu Christ, meins Lebens Licht\" BWV 118.\nIl mottetto BWV 118, pubblicato erroneamente fra le cantate, \u00e8 pervenuto fino al XXI secolo in due versioni, entrambe manoscritte da Bach. La prima risale al 1736-1737 e prevede un apparato strumentale costituito da due corni naturali, cornetto e tre tromboni. La seconda versione, collocabile cronologicamente intorno al 1740, prevede due corni naturali, due oboi, \"taille\", fagotto e archi.\nLa destinazione \u00e8 certamente funebre, anche se non \u00e8 chiaro per quale funerale sia stata concepita. Il musicolo Arnold Schering ipotizz\u00f2 una sua esecuzione l'11 ottobre 1740 in occasione delle esequie del conte Friedrich von Flemming. Il testo \u00e8 formato dalla prima strofa di un lied del 1610 di Martin Behm.\n\"Singet dem Herrn ein neues Lied\" BWV 225.\nIl mottetto, a due cori e in quattro sezioni, venne composto intorno al 1726-1727. Il libretto \u00e8 tratto dalla Bibbia (i primi tre versetti del salmo 149, i versetti 2 e 6 del salmo 150 e Isaia 41, 10 e 43, 1) e da testi di Johann Gramann.\nNon \u00e8 chiaro per quale occasione venne realizzato. Il carattere festoso sembrerebbe escludere una sua destinazione funebre, ma l'autografo bachiano, scritto con una certa fretta, fa supporre che il mottetto sia stato realizzato per un evento inaspettato, escludendo cos\u00ec una sua eventuale destinazione per i festeggiamenti del capodanno 1727 o per il compleanno della principessa Carlotta Federica di Nassau-Siegen, che cadeva il 30 novembre.\nSecondo Konrad Amlen il mottetto venne composto in onore della sosta a Lipsia, dal 3 al 18 maggio 1727, di Federico Augusto I di Sassonia, il cui compleanno era il 12 maggio.\n\"Der Geist hilft unser Schwachheit\" BWV 226.\nSi tratta dell'unico mottetto per il quale Bach indic\u00f2 esplicitamente la destinazione: \"Bey Beerdigung des seel. Hn. Prof: und Rectoris Ernesti\" (tedesco, \"Per il funerale del signor professore e rettore Ernesti\"). Johann Heinrich Ernesti, rettore della Thomasschule di Lipsia, mor\u00ec il 16 ottobre 1729. Il 20 ottobre si tenne il \"funus accademicus\" nella Paulinerkirche, e, il 24, il servizio funebre presso la medesima chiesa.\nIl mottetto, a due cori e in tre sezioni, prevede l'impiego di strumenti (archi in raddoppio del primo coro e fagotto, \"taille\" e due oboi per il secondo). Il libretto \u00e8 tratto dalla Bibbia (Lettera ai Romani, 8, 26-27) e dal testo \"Komm, Heiliger Geist, Herre Gott\" di Martin Lutero.\n\"Jesu, meine Freude\" BWV 227.\nIl mottetto BWV 227, con ogni probabilit\u00e0, venne composto per il servizio funebre in onore di Johanna Maria Rappold, figlia del rettore della Nikolaischule di Lipsia, tenutosi il 18 luglio 1723.\nIl libretto \u00e8 formato da sei strofe di un lied di Johann Franck e parti della Bibbia (Lettera ai Romani 8, 1-2 e 9, 11). La composizione \u00e8 suddivisa in undici movimenti disposti secondo un preciso ordine di alternanza fra versetti, numero di voci e parti corali.\n\"F\u00fcrchte dich nicht, ich bin bei dir\" BWV 228.\nIl mottetto venne probabilmente composto ed eseguito in occasione della cerimonia funebre commemorativa di Susanna Sophia Packbusch, vedova di uno dei principali commercianti di Lipsia, tenutasi il 4 febbraio 1726.\nIl libretto \u00e8 composto da alcune parti bibliche (Isaia 41, 10 e 43, 1) e strofe tratte dall'inno \"Warum sollt ich mich dem gr\u00e4mer\" di Paul Gerhardt.\n\"Komm, Jesu, komm\" BWV 229.\nLa destinazione pratica del mottetto \"Komm, Jesu, komm\", a doppio coro, \u00e8 certamente funebre, anche se non \u00e8 chiaro per quale funerale sia stato composto. Il testo \u00e8 formato da due strofe di Paul Thymisch. Solamente la prima strofa, per\u00f2, \u00e8 particolarmente elaborata. La seconda e ultima, invece, \u00e8 trattata come semplice corale armonizzato.\n\"Lobet den Herrn alle Heiden\" BWV 230.\nIl mottetto BWV 230 \u00e8 basato sui primi due versetti del salmo 117. La paternit\u00e0 di Bach su questa composizione, tuttavia, \u00e8 dubbia, in quanto l'unica fonte dell'opera \u00e8 una pubblicazione a stampa del 1821. L'opera, comunque, qualitativamente sembra avere i requisiti per essere attribuita a Johann Sebastian. La destinazione pratica non \u00e8 chiara, ma sicuramente non era per una celebrazione funebre."}
{"id": "4710652", "revid": "57342", "url": "https://it.wikipedia.org/wiki?curid=4710652", "title": "Rafael Amargo", "text": "Biografia.\nParente del poeta e drammaturgo spagnolo Federico Garc\u00eda Lorca, nasce come ballerino di flamenco ma grazie al lavoro svolto presso la scuola di Martha Graham ha conosciuto la danza contemporanea e nelle sue coreografie riesce sempre a creare un mix tra il classico flamenco e la danza contemporanea.\nDopo i primi spettacoli tutti incentrati sul ballo ha creato delle produzioni dove riesce ad integrare elementi audiovisuali e a far convivere diversi stili sia musicali che di ballo.\nAcclamato in Spagna come una stella di prima grandezza, ha realizzato tourn\u00e9e di successo anche negli Stati Uniti, ma nel 2007 ha ricevuto numerose critiche negative per la sua direzione del gal\u00e0 a conclusione del Carnaval de Santa Cruz de Tenerife.\nTelevisione.\nNegli ultimi anni \u00e8 diventato anche un personaggio televisivo prendendo parte a diverse trasmissioni: in Francia come giurato a \"Star Academy\", in Spagna come concorrente a \"Expedici\u00f2n imposible\" e in Italia come giurato dalla nona e decima edizione di \"Ballando con le stelle.\" Prende parte come concorrente alla sesta edizione italiana di \"Pechino Express\", in cui \u00e8 in coppia con Olfo Bos\u00e9. La coppia de las Estrellas viene eliminata dal programma alla terza puntata."}
{"id": "4710654", "revid": "99071390", "url": "https://it.wikipedia.org/wiki?curid=4710654", "title": "Batroxobina", "text": "Batroxobina o reptilasi \u00e8 una serina proteasi, a struttura glicoproteica, ottenuta dal veleno di alcuni serpenti, tra cui in particolare la vipera Bothrops atrox. Pu\u00f2 anche essere ottenuta dalla vipera Bothrops moojeni cos\u00ec come dalla vipera Bothrops jararaca. La proteina viene purificata con opportuni procedimenti cromatografici di purificazione ed \u00e8 impiegata per favorire l'emostasi. In Italia il farmaco viene venduto dalla societ\u00e0 farmaceutica Ravizza S.p.A. con il nome commerciale di \"Botropase\" nella forma farmacologica di soluzione iniettabile.\nFarmacodinamica.\nBatroxobina agisce direttamente sul fibrinogeno determinando la produzione di un monomero di fibrina che pu\u00f2 essere successivamente convertito dalla trombina in un coagulo di fibrina. \nPer ragioni non ancora completamente chiarite batroxobina si lega al fibrinogeno in modo distinto dalla trombina,ed in contrasto con quest'ultima, che rilascia fibrinopeptide A e B dai domini NH2 terminali delle catena \u03b1 (alfa) e \u03b2 (beta) di fibrinogeno, rispettivamente, batroxobina rilascia solo fibrinopeptide B. \nPer il peculiare meccanismo d'azione il composto risulta efficace in tutti i difetti della coagulazione che, nella cascata coagulativa, si verificano a monte della trasformazione del fibrinogeno in fibrina.\nLa molecola non viene inattivata dall'eparina o da anticoagulanti equivalenti.&lt;BR&gt;\nA dosaggi elevati il composto agisce da anticoagulante inducendo uno stato di ipofibrinogenemia.\nUsi clinici.\nIl composto trova indicazione in tutte quelle situazioni in cui si voglia ottenere un aumento della coagulabilit\u00e0 del sangue a livello distrettuale, ad esempio in caso di epistassi, nelle emorragie post adenotonsillectomia e nelle estrazioni dentarie.\nViene anche utilizzato nella profilassi e prevenzione delle emorragie perioperatorie, prima di determinati interventi chirurgici. Esistono comunque dubbi sulla sua reale efficacia con queste indicazioni.\nControindicazioni.\nBatroxobina \u00e8 controindicata nei soggetti con ipersensibilit\u00e0 nota al principio attivo, oppure ad uno qualsiasi degli eccipienti utilizzati nella formulazione farmaceutica.\nAltre controindicazioni sono rappresentate dalla presenza di disturbi tromboembolici o di stati trombofilici.\nDosi terapeutiche.\nLa soluzione di batroxobina disponibile in commercio pu\u00f2 essere adoperata anche per applicazioni locali su ferite emorragiche come, ad esempio, nel caso di traumatismi minimi oppure a seguito di estrazioni dentarie."}
{"id": "4710656", "revid": "1005847", "url": "https://it.wikipedia.org/wiki?curid=4710656", "title": "Comuni della Bielorussia", "text": ""}
{"id": "4710657", "revid": "173469", "url": "https://it.wikipedia.org/wiki?curid=4710657", "title": "Branchon", "text": "Branchon (\"Bran\u00e7on\" in vallone) \u00e8 una frazione del Belgio.\nComune autonomo fino al 1977, \u00e8 stato poi unito a \u00c9ghez\u00e9e, in provincia di Namur.\nLa popolazione \u00e8 di 464 abitanti (al 2008)."}
{"id": "4710658", "revid": "1431409", "url": "https://it.wikipedia.org/wiki?curid=4710658", "title": "Ezgjan Alioski", "text": "Biografia.\nSoprannominato \"Gianni\", appartiene alla enclave di etnia albanese della Macedonia del Nord. Detiene anche Il passaporto svizzero.\nCaratteristiche tecniche.\nNasce calcisticamente come terzino sinistro ma, grazie alla sua abile corsa e alla sua duttilit\u00e0 tattica, pu\u00f2 agire anche come centrocampista esterno offensivo sulla fascia mancina, oltre ad avere giocato anche sulla fascia destra. Giocatore dotato di una notevole rapidit\u00e0 e agilit\u00e0, ha ottime capacit\u00e0 nel dribblare e si dimostra un abile palleggiatore. \u00c8 bravo anche ad accentrarsi agendo come seconda punta.\nCarriera.\nClub.\nGli esordi.\nCresce calcisticamente nello prima di essere prelevato, nel 2013, dallo . Il 3 marzo dello stesso anno debutta nel campionato di terza serie contro il . Al termine dei suoi primi sei mesi da professionista otterr\u00e0 10 presenze totali e una promozione in Challenge League.\nNel gennaio 2016 viene acquistato in prestito dal . Esordisce in Super League il 13 febbraio seguente nella partita contro il , persa per 2-1. L'11 maggio realizza la sua prima doppietta nello scontro salvezza vinto per 4-0 contro lo . Al termine del prestito firma un contratto di 2 anni con i bianconeri.\nSpostato in un ruolo pi\u00f9 offensivo, nella stagione 2016-2017 mette a segno 16 reti e 14 assist in 34 incontri di campionato ed una rete realizzata in 2 incontri di Coppa Svizzera. Nella partita vinta per 4-2 contro il , disputata il 9 aprile 2017, sigla la sua prima tripletta in carriera, oltre che la pi\u00f9 rapida nella storia del calcio svizzero in quanto le 3 realizzazioni sono avvenute nell'arco di 7 minuti.\nLeeds Utd.\nIl 13 luglio 2017 viene acquistato a titolo definitivo dalla squadra inglese del , con cui sottoscrive un contratto quadriennale. Il 6 agosto debutta in Championship contro il . Il 5 luglio 2021 lascia ufficialmente il club dopo 4 anni.\nAl-Ahli.\nIl 29 luglio 2021 viene acquistato dall'.\nNazionale.\nDebutta con la Nazionale maggiore l'11 ottobre 2013 in -Macedonia (1-0). Dopo che al Lugano Alioski viene schierato come ala, si guadagna nuovamente le convocazioni in nazionale, dove gli viene assegnato un ruolo pi\u00f9 avanzato, solitamente come trequartista, oppure come esterno d'attacco. Il 5 settembre 2016 realizza cos\u00ec la sua prima rete con la maglia della nazionale nella gara persa contro l' per 2-1.\nDivenuto un perno della sua nazionale, viene convocato per Euro 2020, in cui lui segna un gol nella sconfitta per 2-1 contro l'.\nStatistiche.\nPresenze e reti nei club.\n\"Statistiche aggiornate al 21 giugno 2021\"."}
{"id": "4710659", "revid": "173469", "url": "https://it.wikipedia.org/wiki?curid=4710659", "title": "Jambes", "text": "Jambes (\"Djambe\" in vallone) \u00e8 una localit\u00e0 del Belgio.\nComune autonomo fino al 1977, \u00e8 stato poi unito a Namur."}
{"id": "4710661", "revid": "767487", "url": "https://it.wikipedia.org/wiki?curid=4710661", "title": "Harlue", "text": "Harlue \u00e8 una localit\u00e0 del Belgio.\nComune autonomo fino al 1830, \u00e8 stato poi unito a Bolinne e infine, nel 1977, a \u00c9ghez\u00e9e, in provincia di Namur.\nNel suo territorio sorge il castello di Bolinne-Harlue, costruito tra la fine del XVI e il principio del XVII secolo e antica sede di una signoria citata nel 1614 di propriet\u00e0 della famiglia Heyenhoven."}
{"id": "4710662", "revid": "287204", "url": "https://it.wikipedia.org/wiki?curid=4710662", "title": "Eleutherios Mertakas", "text": "Carriera.\nClub.\nDal 2004 al 2012 gioca 8 stagioni con l'EN Paralimni in massima serie.\nNel 2012 si trasferisce all'AEK Larnaca.\nNazionale.\nHa esordito con la nazionale cipriota l'11 ottobre 2013 in Islanda-Cipro (2-0)."}
{"id": "4710663", "revid": "339392", "url": "https://it.wikipedia.org/wiki?curid=4710663", "title": "Lefteris Mertakkas", "text": ""}
{"id": "4710667", "revid": "332094", "url": "https://it.wikipedia.org/wiki?curid=4710667", "title": "Tupolev DB-1", "text": ""}
{"id": "4710668", "revid": "1818970", "url": "https://it.wikipedia.org/wiki?curid=4710668", "title": "Dozio", "text": "Dozio \u00e8 una frazione geografica del comune italiano di Valgreghentino posta in posizione elevata ad ovest del centro abitato.\nLocalit\u00e0.\nControparte di Biglio posta sul versante opposto della stessa valle, Dozio nel passato era un comune autonomo, annesso nel 1927 a Valgreghentino.\nDopo un periodo di abbandono sta tornando alla vita grazie anche all'intervento del comune e della Comunit\u00e0 montana lario Orientale che stanno portando l'acqua potabile in questa frazione.\nTra le attivit\u00e0 che si stanno sviluppando sono da segnalare una scuderia di cavalli frisoni ed un agriturismo.\nMolto bello il suo santuario dedicato alla Madonna di Cz\u0119stochowa in sui si trova anche una statua in bronzo, opera dello scultore muggiorese Giorgio Galletti, raffigurante Giovanni Paolo II, il Papa polacco molto devoto alla Madonna. Il recupero di questa antica chiesetta \u00e8 stato fortemente voluto dal parroco emerito del Paese, don Alfredo Zoppetti, attualmente residente a Introbio, in Valsassina, e da un nutrito gruppo di parrocchiani che negli anni settanta hanno dato nuova vita al tempio ormai ridotto ad una stalla.\nStoria.\nDozio fu un antico comune del Milanese.\nNel 1751 fu registrato come un villaggio di 66 abitanti, e nel 1786 entr\u00f2 per un quinquennio a far parte della Provincia di Como, per poi cambiare continuamente i riferimenti amministrativi nel 1791, nel 1797 e nel 1798.\nPortato definitivamente sotto Como nel 1801, alla proclamazione del Regno d'Italia nel 1805 risultava avere 82 abitanti. Nel 1809 il municipio fu soppresso su risultanza di un regio decreto di Napoleone che lo annesse per la prima volta a Valgreghentino, ma il Comune di Dozio fu tuttavia ripristinato con il ritorno degli austriaci. Nel 1853 risult\u00f2 essere popolato da 105 anime, scese a 75 nel 1871. La posizione defilata e collinare del villaggio ne caus\u00f2 il definitivo spopolamento gi\u00e0 sul finire del XIX secolo, tanto che nel 1921 si registrarono soltanto 74 residenti. Fu il regime fascista a decidere nel 1927 di sopprimere definitivamente il comune, unendolo nuovamente a Valgreghentino seguendo il precedente modello napoleonico."}
{"id": "4710669", "revid": "729019", "url": "https://it.wikipedia.org/wiki?curid=4710669", "title": "Torre dei Gambulini", "text": "La torre dei Gambulini (o della SS. Trinit\u00e0) \u00e8 una costruzione medioevale che si innalza in Via Ardig\u00f2 a Mantova, nelle immediate adiacenze di piazza Broletto e di piazza delle Erbe.\nStoria.\nLa torre, il cui nome deriva dall'illustre famiglia, fu edificata nel XII secolo. La famiglia dei Gambulini la cedette ai Ripalta che a loro volta la vendettero, nel 1249, ai Da Oculo. Nel 1289 pervenne in propriet\u00e0 a Guido Corradi, padre di Ludovico I Gonzaga, che spos\u00f2 in seconde nozze Tommasina di Ottobuono Da Oculo.\nLa torre, con annesso palazzo (ora Archivio di Stato), pass\u00f2 a Rodolfo Gonzaga che la lasci\u00f2 in eredit\u00e0 al figlio Aloisio, marchese di Castel Goffredo. Aloisio abit\u00f2 il palazzo dopo le nozze nel 1519 con Ginevra Rangoni e fece abbellire gli interni con dipinti del pittore veronese Giovanni Maria Falconetto. Qui, il 30 novembre 1526, mor\u00ec il condottiero Giovanni dalle Bande Nere, in seguito alle ferite riportate a Governolo nella battaglia contro i lanzichenecchi.\nL'edificio rimase in propriet\u00e0 dei Gonzaga di Castiglione col marchese Ferrante, padre di san Luigi, sino al 1569. Acquisito nel 1584 dai Gesuiti, fu trasformato in convento e collegio.\nAll'inizio del XIX secolo, la torre venne utilizzata per impiantarvi il telegrafo e nel 1868 gli edifici divennero propriet\u00e0 dello stato italiano, che furono trasformati in Archivio di Stato.\nNel 2010 un progetto avrebbe dovuto realizzare sulla torre una terrazza panoramica."}
{"id": "4710673", "revid": "287204", "url": "https://it.wikipedia.org/wiki?curid=4710673", "title": "Zoran Kvrzic", "text": ""}
{"id": "4710675", "revid": "729019", "url": "https://it.wikipedia.org/wiki?curid=4710675", "title": "Roberto Brusati", "text": "Biografia.\nNacque a Milano il 3 luglio 1850, figlio del conte Giuseppe e di Teresa Aman. Seguendo le orme del fratello maggiore Ugo, nel 1863 fu ammesso a frequentare il Collegio militare di Firenze, passando quindi a quello di Milano, per entrare nella Regia Accademia Militare di Artiglieria e Genio di Torino nel 1866. Di forti sentimenti patriottici tent\u00f2, senza successo, di arruolarsi volontario per combattere nella terza guerra di indipendenza italiana.\nLa selezione tra gli aspiranti ufficiali era allora molto severa, ma egli si classific\u00f2 sempre al primo posto nel suo corso, uscendo diplomato nel 1869..\nCon la nomina a sottotenente venne ammesso direttamente nel Corpo dello Stato maggiore, frequentando quindi per due anni la Scuola di guerra di Torino, al fine di ottenere l'idoneit\u00e0 al servizio di Stato maggiore e la promozione a tenente. Prest\u00f2 successivamente servizio nel 3\u00ba Reggimento d'artiglieria, e poi presso i comandi militari di Roma e Milano.\nNel 1876 fu destinato all'Istituto Topografico di Firenze, dove prest\u00f2 servizio per sei anni. Nel 1877 ottenne la promozione a capitano. Nel 1881 convol\u00f2 a nozze con la signorina Graziella Ferguson residente a Firenze. Nel 1884, con il grado di maggiore, venne trasferito al 64\u00ba Reggimento fanteria, con sede a Milano, e poi a Foggia. Nel 1887 fu richiamato a Roma come Capo dell'Ufficio scacchiere occidentale del Comando del Corpo di Stato maggiore, per poi divenire capo della segreteria del vicecomandante dello stesso corpo. Le promozioni si susseguirono, tenente colonnello nel 1888 e colonnello nel 1892, anno in cui divenne comandante del 22\u00ba Reggimento fanteria \"Cremona\" di stanza a Messina Nel 1896 divenne Capo di stato maggiore del Corpo d'armata di Roma, venendo promosso maggiore generale nel 1898. In seguito fu comandante della Brigata Messina, stanziata a Catania, per passare poi a Roma (1899-1903), e quindi a Catanzaro. Con la promozione a tenente generale, avvenuta nel 1905, ottenne il comando della Divisione di Ravenna, e poi di quella di Roma. Nel 1910 assunse il comando del I Corpo d'armata di Torino. Il 3 maggio 1914 venne designato a Comandante d'armata in caso di guerra, massimo grado della gerarchia militare dell'epoca. Bench\u00e9 politicamente fosse incline al neutralismo, quando fu decisa la guerra contro l'Austria-Ungheria si dedic\u00f2 attivamente al comando della 1\u00aa Armata. Il 30 dicembre dello stesso anno fu nominato Senatore del Regno, giurando il 22 marzo 1915.\nLa prima guerra mondiale.\nLa 1\u00aa Armata aveva Quartier generale a Verona, e secondo il comandante supremo dell'esercito, generale Luigi Cadorna, doveva mantenere un contegno strategicamente difensivo, non solo durante il periodo della radunata, ma anche per tutto il tempo nel quale la 4\u00aa Armata del generale Luigi Nava avrebbe operato dal Cadore per aprirsi un varco verso il Tirolo. Essa doveva per\u00f2 eseguire limitate offensive per meglio assicurare l'inviolabilit\u00e0 della frontiera italiana, portando la nostra occupazione nel territorio nemico, ovunque questo fosse possibile e conveniente. Sopportando di malagrazia il dover rimanere sulla difensiva, port\u00f2 a termine tali operazioni offensive con la massima energia. Gi\u00e0 il 25 maggio 1915, giorno successivo all'entrata in guerra, le truppe italiane, approfittando del fatto che quelle austriache erano schierate alquanto lontano dalla linea di confine, conquistarono un terreno di notevole valore strategico. A partire dalla seconda met\u00e0 del mese di agosto, l'insufficienza dei mezzi a disposizione determin\u00f2 il fallimento dei nuovi attacchi contro le fortificazioni permanenti austriache che presidiavano la testata della Val d'Astico. \nNel marzo 1916, mentre il comando della 1\u00aa Armata studiava nuove puntate offensive, i servizi di informazione dell'Armata ebbero le prime notizie una grande concentrazione di forze austriache nel settore Trentino. Si trattava dei preparativi per la cosiddetta Strafexpedition, fortemente voluta e pianificata dal Capo di Stato maggiore dell'Imperial regio Esercito austro-ungarico, feldmaresciallo Franz Conrad von H\u00f6tzendorf. Tale offensiva aveva il dichiarato intento di annientare l'esercito italiano, scatenando una poderosa offensiva attraverso le linee della 1\u00aa Armata per prendere di rovescio l'intero schieramento italiano. In vista di una probabile offensiva nemica, su sua richiesta, il Comando Supremo gli concesse ulteriori cinque divisioni. Il 24 marzo da Londra Cadorna richiamava \"per nessun motivo truppe dovranno lasciarsi trascinare da resistenza su posizioni avanzate, ma eventuale ripiegamento dovr\u00e0 farsi tempestivamente affinch\u00e9 truppe conservino efficienza per difendere linea principale\".\nIn aperto disaccordo con Cadorna egli ordin\u00f2 l'esatto contrario, disponendo la difesa ad oltranza delle posizioni avanzate, contando sulla solidit\u00e0 dei lavori di rafforzamento eseguiti fino ad allora. In pi\u00f9, il 1\u00ba aprile, l'Armata pass\u00f2 nuovamente all'offensiva, lanciando assalti che conseguirono alcuni brillanti, sia pur parziali, successi.\nIl 6 aprile egli confermava al Comando Supremo che \"danno per certo un concentramento molto rilevante \u2014 non ancora cessato \u2014 di artiglierie e di carreggi nella regione degli altipiani... Tale concentramento appare in proporzioni minori nelle valli Lagarina e Sugana.\" Lo schieramento delle truppe italiane continuava, per\u00f2, ad essere troppo proiettato in avanti, divenendo un facile bersaglio dell'artiglieria nemica, mentre le pi\u00f9 forti posizioni difensive retrostanti rimasero abbandonate. Egli credeva nell'immediatezza dell'offensiva austriaca, tanto che il 22 marzo rinnov\u00f2 le richieste di ricevere ulteriori rinforzi, motivandole con il fatto che l'offensiva avversaria sarebbe stata scatenata entro pochi giorni, ma Cadorna gli rispose seccamente che di truppe a disposizione ne aveva gi\u00e0 a sufficienza.\nL'esonero e l'offensiva di Conrad von H\u00f6tzendorf.\nNella seconda met\u00e0 del mese di aprile il generale Cadorna visit\u00f2 le linee della 1\u00aa Armata, e si rese conto dell'esposizione delle linee italiane nei confronti di un'eventuale offensiva nemica. Temendo di mandare in crisi tutto lo schieramento dell'Armata, non se la sent\u00ec di ordinare il ripiegamento delle truppe dalle posizioni avanzate a quelle retrostanti. Cadorna, non soddisfatto dell'impiego dei rinforzi gi\u00e0 concessi, e non convinto della necessit\u00e0 di concederne altri, l'8 maggio lo esoner\u00f2 dal comando sostituendolo con il generale conte Guglielmo Pecori Giraldi. Ancora il giorno 14 maggio Cadorna, in una lettera confidenziale scritta al generale Ugo Brusati, Aiutante di Campo del Re, motivava le ragioni della destituzione con il fatto che egli non credeva all'imminente offensiva nemica. Poche ore dopo venne clamorosamente smentito.\nNel pomeriggio dello stesso giorno l'artiglieria austro-ungarica apr\u00ec un intenso fuoco a tappeto sulle linee italiane, sparando contemporaneamente su un arco che andava da Dos Cassina a Col San Giovanni (alta Val Campelle, in Val Sugana). All'alba del 15 maggio le truppe austro-ungariche passarono all'offensiva, travolgendo agevolmente le posizioni avanzate della 1\u00aa Armata e le truppe ivi schierate in Val Lagarina, sul Monte Maronia e in Val d'Astico. Le truppe nemiche dilagarono verso la pianura veneta, e servirono quattro settimane di drammatici e incerti combattimenti perch\u00e9 Cadorna riuscisse a fermarle, facendo affluire ingenti rinforzi dall'Isonzo. Dinnanzi all'inquietudine della pubblica opinione, e mentre la battaglia era in pieno svolgimento, il governo e il Comando Supremo cercarono il capro espiatorio. Il 25 maggio un comunicato dell'agenzia Stefani annunzi\u00f2, con insolito rilievo, che il Consiglio dei Ministri aveva collocato il generale Brusati a riposo con Decreto Luogotenenziale del 25 maggio 1916. Si trattava di un provvedimento gravissimo, per di pi\u00f9 omettendo che l'esonero era avvenuto una settimana prima dell'attacco nemico. Inoltre Cadorna defer\u00ec il generale Brusati alla Corte marziale con l'accusa di tradimento, in base al Capo 1\u00b0, Articolo 72, Comma 7 del Codice Penale militare in tempo di guerra. La Corte Marziale non si riun\u00ec mai, ma l'opinione pubblica venne portata a credere che egli avesse delle gravi colpe nella rotta dell'Armata, e inoltre venne fatto oggetto di una campagna denigratoria, che n\u00e9 il governo, n\u00e9 il Comando Supremo intervennero a fermare. La polizia non pot\u00e9 pi\u00f9 garantire la sua sicurezza ed egli dovette nascondersi. Ritenendosi una vittima si chiuse in sdegnato silenzio, per non turbare lo sforzo bellico nazionale.\nLa riabilitazione nel dopoguerra.\nNel dopoguerra chiese che gli fosse resa piena giustizia. Il 2 settembre 1919 la Commissione presieduta dall'ammiraglio Felice Napoleone Canevaro lo assolse da ogni addebito, revocando il collocamento a riposo d'autorit\u00e0, e riammettendolo in servizio con effetto retroattivo dal 1916. Avendo comunque raggiunto i limiti d'et\u00e0, fu posto in posizione ausiliaria.\nTale provvedimento non lo soddisfece in quanto avrebbe voluto una solenne riparazione del torto subito tra tanti clamori. In pi\u00f9, se il richiamo in servizio annullava il collocamento a riposo, non toglieva il \"siluramento\" ricevuto da Cadorna. Tuttavia a quel tempo l'opinione pubblica era poco propensa a riesami critici e senza remore della guerra, n\u00e9 egli volle scrivere una pubblicazione polemica, anche se continu\u00f2 a raccogliere materiale in sua difesa.\nL'avvento del fascismo gli diede nuove speranze. Il 3 novembre 1922 il generale Armando Diaz gli concesse la Croce al merito di guerra, sottolineando che si trattava di uno dei suoi primi atti come nuovo Ministro della Guerra, e promuovendolo subito dopo al rango di generale d'armata. La successiva promozione a Maresciallo d'Italia di Cadorna signific\u00f2 la definitiva rinuncia ad ogni possibile riesame.\nNel 1926 fu collocato a riposo per anzianit\u00e0, e si spense a Santa Margherita Ligure il 23 novembre 1935."}
{"id": "4710681", "revid": "92723", "url": "https://it.wikipedia.org/wiki?curid=4710681", "title": "L'ospite invisibile", "text": "L'ospite invisibile (titolo originale \"The Invisible Host\") \u00e8 il primo romanzo giallo di Gwen Bristow e Bruce Manning, marito e moglie, scrittori e autori di sceneggiature cinematografiche, pubblicato nel 1930.\nTrama.\nOtto persone, tra le pi\u00f9 importanti e influenti della buona societ\u00e0, del mondo degli affari e dell'ambiente artistico di New Orleans, ricevono un telegramma che li invita a un ricevimento in proprio onore, che si terr\u00e0 nel giardino pensile sull'attico di palazzo Bienville, un nuovo grattacielo appena completato. \nIl gruppo \u00e8 composto da Margaret Gaylord Chisholm influente signora dell\u2019alta societ\u00e0, Max Chambers Reid, professore dell\u2019universit\u00e0 cittadina dalle idee molto conservatrici, Jason Osgood, ricco uomo d\u2019affari, Peter Daly, acclamato scrittore e critico teatrale, Sylvia Inglesby, spregiudicata avvocatessa dal carattere freddo e razionale, Tim Slamon, politico di origine irlandese dedito alla filantropia, Henry Abbott, detto Hank, pittore dagli interessi eclettici e Joan Trent, acclamata attrice cinematografica. Tutti i personaggi si conoscono personalmente e fin da subito non nascondono reciproche simpatie o rivalit\u00e0. \nQuando gli otto si trovano tutti riuniti, il loro ospite, tuttavia risulta assente. Ad accoglierli ci sono solo il cameriere Hawkins, alcune cameriere e una cuoca, anch\u2019essi ignari dell\u2019identit\u00e0 dell\u2019anfitrione, il quale gli ha istruiti sulle loro mansioni esclusivamente per posta. \nAl momento del caff\u00e8, una voce dalla radio si presenta come il misterioso organizzatore del ricevimento e annuncia che tutti sono stati convocati per giocare contro di lui una partita, in cui la posta in palio \u00e8 la vita. Se il loro ospite vincer\u00e0, saranno tutti morti prima dell'alba, se invece essi dovessero riuscire a sventare i suoi piani egli ammetterebbe la sconfitta e li lascerebbe liberi. Gli invitati inoltre non possono lasciare l'attico, la cui porta \u00e8 collegata a corrente elettrica ad alta tensione e che \u00e8 circondato da una recinzione pure elettrificata. \nPer convincerli delle sue reali intenzioni l\u2019ospite invita poi gli otto personaggi ad aprire una cabina armadio, nella quale viene trovato un cadavere, presentato come \u201cil nono ospite\u201d.\nViene anche annunciato, tuttavia, che se qualcuno non se la dovesse sentire di giocare, potr\u00e0 sempre lasciare la partita ingerendo dell\u2019acido prussico contenuto in una fialetta riposta in cucina, luogo nel quale si trova anche la servit\u00f9 momentaneamente neutralizzata da alcuni narcotici. \nSconcertati da quanto appena udito, gli otto decidono dunque di perlustrare la casa in cerca di trappole o posti in cui si possa nascondere l\u2019anfitrione. Durante le ricerche Jason Osgood si isola dal gruppo e dapprima cerca di stabilire un contatto con il misterioso padrone di casa, promettendogli ingenti somme di denaro in cambio della vita, poi, non ricevendo alcuna risposta, decide di anticipare le mosse dell\u2019aguzzino e, prendendo la fialetta di acido prussico conservata in cucina, la versa in alcuni drink destinati agli altri ospiti. \nQuando il gruppo si raduna nuovamente Osgood offre le bevande avvelenate ai suoi compagni, che tuttavia vengono subito trattenuti dalla voce che li informa dell\u2019inganno dell\u2019uomo d\u2019affari, che poco dopo cade a terra morto. La voce spiega dunque che la fiala era dotata di alcuni aghi impercettibili in grado di rilasciare del potente veleno nel corpo di chiunque avesse tentato di aprirla, questo per evitare che qualche ospite se ne servisse non per uso personale, ma per tentare di uccidere qualcun altro, come appunto Osgood aveva tentato di fare.\nAncora scossa, la compagnia cerca dunque di ragionare e di capire chi tra le loro conoscenze, o tra loro stessi, possa aver particolari motivi per desiderare la morte di uno di loro. La discussione continua fino a mezzanotte, ora per la quale la voce aveva annunciato il secondo decesso. Osservando che nessuno di loro \u00e8 ancora morto, essi decidono dunque di avviarsi verso l\u2019uscita, convinti di aver sconfitto l\u2019anfitrione. L\u2019unica a non muoversi tuttavia \u00e8 la signora Gaylord, che rimane sdraiata sulla sua poltrona. Avvicinandosi, il gruppo scopre cos\u00ec che la donna \u00e8 morta. La voce rivela dunque che lo schienale della poltrona \u00e8 collegato a un piccolo microfono, dal quale, senza farsi sentire dagli altri invitati, era stato rivelato alla seconda vittima uno scomodo segreto riguardante il suo passato, tale da provocarle un attacco di cuore. \nNel seguito della serata, viene poi annunciato dalla voce che la terza vittima designata \u00e8 Tim Slamon. Subito dopo la notizia le luci spengono e una volta riaccese il politico viene trovato senza vita sulla poltrona su cui stava seduto. Ad ucciderlo, come spiega ancora la voce \u00e8 stata la poltrona stessa, dotata di alcuni aghi avvelenati nelle gambe. L\u2019anfitrione infatti aveva previsto che Slamon, intimorito dalla notizia della sua morte e dallo spegnimento delle luci, avrebbe attorcigliato le gambe attorno a quelle della poltrona, com\u2019era solito fare nei momenti di agitazione. \nDopo la morte dell\u2019amico Tim e aizzata da alcune accuse rivoltegli da Abbott, Sylvia Inglesby ha un crollo di nervi e muore fulminata nel vano tentativo di aprire la porta elettrificata. \nAvendo intuito che il misterioso omicida si basa sulle abitudini degli invitati per portare a termine i suoi delitti, il professor Reid decide dunque di passare il resto della serata immobile sulla sua poltrona. Poco dopo, tuttavia, le luci si spengono nuovamente e nell\u2019oscurit\u00e0 si sentono alcuni rumori. Quando le luci si riaccendono il professore viene trovato morto, colpito da un proiettile. Osservando che i vetri di una delle finestre sono rotti e che Abbott \u00e8 ferito alla testa, i superstiti ipotizzano che il misterioso ospite abbia sparato il colpo dal cortile e che il proiettile abbia sfiorato la testa del pittore. \nPeter Daly si offre dunque di medicare il compagno e lo conduce nella camera da letto. Durante l\u2019operazione, tuttavia, usa il nastro di cerotto per legare e bendare Abbott, immobilizzandolo. Poco dopo entra nella stanza anche Joan Trent, con in mano un fioretto trovato appeso nel salone. Essendo in una posizione di preminenza sui due uomini Joan li invita a discolparsi. I due dunque si accusano a vicenda di essere il responsabile degli omicidi, ma la ricostruzione di Daly tuttavia risulta pi\u00f9 convincente, in quanto viene dimostrato che il colpo che ha ucciso Reid non \u00e8 partito dall\u2019esterno, ma dalle mani di Abbott stesso, il quale, tra l\u2019altro, \u00e8 anche l\u2019unica persona a cui la voce rispondeva quando venivano fatte delle domande. \nIl pittore scoperto, rivela cos\u00ec di essere il killer misterioso e di aver agito in questo modo per liberare la societ\u00e0 da individui dannosi e con i quali aveva avuto anche screzi personali. Prima di concedere la libert\u00e0 ai due superstiti, tuttavia, Abbott ingoia una capsula di veleno nascosta nel suo anello, dicendo che quando la polizia arriver\u00e0 accuser\u00e0 Daly e Joan di essere stati gli assassini. Facendo leva sul suo orgoglio, i due convincono per\u00f2 l\u2019assassino, ancora legato, a dettare a Daly una confessione con i dettagli del suo piano, che poi sottoscriver\u00e0. Durante la dettatura si viene cos\u00ec a sapere che la voce misteriosa era registrata su una serie di dischi conservati nell\u2019appartamento al piano sottostante e azionati a distanza da Abbott, il quale aveva anche inciso dischi di riserva nel caso le sue previsioni fossero state errate o vi fossero stati imprevisti. Il nono ospite trovato morto nell\u2019armadio, inoltre, non era altro che un tecnico venuto da New York, ucciso da Abbott per testare la porta elettrificata. La presenza di un ulteriore cadavere era infatti necessaria per sviare i sospetti, in quanto la servit\u00f9, uscita dall\u2019effetto dei narcotici avrebbe identificato il corpo come l\u2019ottavo convitato al posto di Abbott, che nel frattempo si sarebbe dileguato. \nFinita la confessione, il pittore si rifiuta di controfirmare lo scritto, rivelando che la capsula che aveva ingerito non era altro che talco e annunciando che Daly morir\u00e0 e verr\u00e0 trovato dalla polizia con una confessione scritta di suo pugno. In preda all\u2019agitazione lo scrittore si porta la penna utilizzata per scrivere la confessione alla bocca, ma viene prontamente raggiunto da Joan Trent che gli toglie subito di mano la penna. Sapendo che Daly era solito mettersi in bocca la penna, infatti, essa era stata riempita con una dose di acido prussico. \nSventato quest\u2019ultimo tentativo di omicidio, i due intimano ad Abbott di rivelargli il modo per disattivare la corrente elettrica e in cambio gli promettono la penna avvelenata con la quale potr\u00e0 suicidarsi prima dell\u2019arrivo della polizia. Egli ormai sconfitto mostra dunque un pulsante nascosto tra le mattonelle in grado di interrompere il flusso di corrente. \nPeter e Joan lasciano cos\u00ec salvi l\u2019appartamento, voltandosi per\u00f2 prima a guardare l\u2019ospite invisibile che ingerisce il veleno, togliendosi la vita.\nCritica.\nDa questo libro fu tratto nel 1934 un film, \"The Ninth Guest\", diretto da Roy William Neill e sceneggiato dallo stesso Bruce Manning."}
{"id": "4710685", "revid": "288300", "url": "https://it.wikipedia.org/wiki?curid=4710685", "title": "Andr\u00e9 Gomes Magalh\u00e3es de Almeida", "text": ""}
{"id": "4710688", "revid": "1543377", "url": "https://it.wikipedia.org/wiki?curid=4710688", "title": "Durocobrivis", "text": "Durocobrivis fu una citt\u00e0 della Britannia romana, che sorgeva sulla Watling Street, al punto di incontro con la preistorica Icknield Way (da non confondersi con la successiva Icknield Street).\nIn et\u00e0 romana, si ritiene che il suo nome dovesse essere stato al nominativo \"Durocobrivae\", cos\u00ec come appare sulla mappa del 1944.\nComunque si ritiene ora che la forma \"Durocobrivis\", che compare nell'Itinerario antonino, sia un locativo fossile che era sempre usato; anche l'Ordnance Survey attualmente utilizza questa forma.\nOggi sul suo sito sorge Dunstable, situata nella contea inglese del Bedfordshire, e questo impedisce una conoscenza approfondita dell'insediamento romano.\nL'insediamento romano si estendeva su un'area di circa 14 ettari.\nStoria.\nVi erano gi\u00e0 in epoca preistorica forme di insediamento nel luogo ove la strada romana antica, oggi nota come Watling Street (odierna strada nazionale A5), incrociava un'altra strada antica tuttora esistente, la Icknield Street.\nSuccessivamente, nel sito, i Romani costruirono una stazione di posta e denominarono l'insediamento, che poi sopravvisse fino alla loro partenza dalla Britannia.\n\u00c8 molto verosimile che in seguito l'area sia stata occupata dai Sassoni, che dominarono questa parte del Bedfordshire a partire dall'anno 571 d.C. circa."}
{"id": "4710695", "revid": "287204", "url": "https://it.wikipedia.org/wiki?curid=4710695", "title": "Milano-Torino 2013", "text": "La Milano-Torino 2013, novantaquattresima edizione della corsa e valida come evento del circuito UCI Europe Tour 2013, categoria 1.HC, si svolse il 2 ottobre 2013, per un percorso totale di 193,50\u00a0km. Venne vinta dall'italiano Diego Ulissi, che termin\u00f2 la gara in 4h21'02\", alla media di 44,47\u00a0km/h.\nAl traguardo 125 ciclisti completarono la gara."}
{"id": "4710696", "revid": "1573940", "url": "https://it.wikipedia.org/wiki?curid=4710696", "title": "Cisticolidae", "text": "Cisticolidae \u00e8 una famiglia di uccelli dell'ordine Passeriformes.\nDistribuzione e habitat.\nLa famiglia ha un ampio areale che si estende dall'Europa meridionale (ove \u00e8 presente una sola specie, \"Cisticola juncidis\", nota in Italia come beccamoschino), all'Africa (dove si concentra la maggiore biodiversit\u00e0), spingendosi sino all'Asia e all'Australasia. Un genere (\"Neomixis\") \u00e8 endemico del Madagascar.\nTassonomia.\nComprende i seguenti generi e specie:"}
{"id": "4710697", "revid": "767487", "url": "https://it.wikipedia.org/wiki?curid=4710697", "title": "Steps to Somewhere", "text": "Steps to Somewhere \u00e8 un cortometraggio muto del 1917 diretto da Lawrence C. Windom.\nFu il secondo in una serie di 12 corti prodotti dalla Essanay di Chicago, dal titolo \"Do Children Count?\", con protagonista l'attrice bambina Mary McAllister.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla K-E-S-E Service, il film - un cortometraggio di due bobine - usc\u00ec nelle sale cinematografiche statunitensi il 13 giugno 1917."}
{"id": "4710700", "revid": "1543377", "url": "https://it.wikipedia.org/wiki?curid=4710700", "title": "I cowboy non mollano mai - La mia storia", "text": "I cowboy non mollano mai - La mia storia \u00e8 un'autobiografia del cantante italiano Max Pezzali, pubblicata il 10 ottobre 2013 dalla ISBN Edizioni.\nL'opera.\nLa copertina del libro \u00e8 tratta dal video musicale di \"Sei un mito\" degli 883, ai tempi in cui Mauro Repetto faceva ancora parte della band. Nel libro Pezzali parla della sua vita sin dall'et\u00e0 pi\u00f9 giovane, quando conobbe Repetto al liceo, sino agli anni pi\u00f9 recenti della sua carriera, il tutto accompagnato da foto di repertorio, molte delle quali inedite."}
{"id": "4710708", "revid": "228587", "url": "https://it.wikipedia.org/wiki?curid=4710708", "title": "Cucina di Veracruz", "text": "La cucina di Veracruz \u00e8 la cucina dello Stato messicano di Veracruz che si protrae lungo il Golfo del Messico.\nStoricamente la sua cucina \u00e8 influenzata dalla cucina indigena, spagnola e afro-cubana poich\u00e9 fu qui che approdarono gli spagnoli ed arrivarono gli schiavi africani e dei Caraibi.\nTra gli ingredienti troviamo la vaniglia locale, il mais, e il pesce, insieme al riso, alle spezie e ai tuberi, la yucca e le arachidi.\nLe tre cucine hanno influenzato in modo diverso le varie zone di Veracruz, ogni zona \u00e8 stata influenzata pi\u00f9 da una cucina rispetto ad un'altra.\nLo Stato ha lavorato per promuovere la sua cucina sia in Messico che all'estero come parte del settore turistico.\nLa salsa Mole locale si chiama \"Mole Xico\", prendendo il nome dall'omonima citt\u00e0 di Xico; i suoi due ingredienti principali sono la mulate e il peperoncino ancho.\nLe aree montuose hanno pi\u00f9 piatti a base di mais. Lo Xalapa \u00e8 conosciuto per il suo cibo di strada, come le picaditas e la garnadcha.\nCaff\u00e8 di Veracruz.\nLo Stato di Veracruz \u00e8 il secondo pi\u00f9 grande produttore di Caff\u00e8 in Messico dopo lo Stato del Chiapas, con circa 153.000 ettari di coltivazioni.\nLa maggior parte sono piccoli produttori: 90.000 e con altri 300.000 direttamente coinvolti nella sua produzione.\nIl miglior posto dove bere il caff\u00e8 sia La Gran Parroquia, nella citt\u00e0 di Veracruz. \u00c8 noto per il suo caff\u00e8 espresso forte mischiato con latte caldo: il caf\u00e8 con leche."}
{"id": "4710709", "revid": "104458", "url": "https://it.wikipedia.org/wiki?curid=4710709", "title": "Sansicario", "text": ""}
{"id": "4710711", "revid": "1543377", "url": "https://it.wikipedia.org/wiki?curid=4710711", "title": "Philadelphia Film Festival", "text": "Il Philadelphia Film Festival \u00e8 un festival cinematografico fondato dalla Philadelphia Film Society e si tiene annualmente a Filadelfia. Il festival si svolge nella seconda parte del mese di ottobre in diversi luoghi della grande area metropolitana di Filadelfia, tra cui, The Ritz 5, Ritz East, International House, Prince Music Theater e The Annenberg Center. La rassegna propone oltre 200 film con oltre 50 registi e ospiti del settore. Il festival promuove film che altrimenti potrebbero non essere visti nell'area di Filadelfia.\nStoria.\nIl festival annuale, fondato nel 1991, ha una durata di due settimane ed \u00e8 uno dei pi\u00f9 longevi festival cinematografici della citt\u00e0. Fino al 2009 si \u00e8 generalmente svolto durante le prime settimane di aprile. Nel 2007, il Philadelphia Film Festival ha aggiunto la componente Student, la selezione dei vincitori del Greater Philadelphia Student Film Festival. Nel 2009 il festival del cinema ha spostato le sue date dalla primavera all'autunno. Precedenti categorie ospitate dal festival comprendono cortometraggi, \"Spotlights\", vetrina documentari, categoria indipendenti americani, e maestri del cinema. Nella 20\u00aa edizione del Festival sono stati venduti circa 35.000 biglietti per oltre 250 proiezioni.. Il Philadelphia Film Festival ospita diversi eventi che vanno ad arricchire il pur nutrito programma cinematografico della rassegna, tra cui incontri con registi, riunioni per operatori del settore dell'industria cinematografica e proiezioni speciali.\nIl Philadelphia Film Festival propone concorsi per studenti ma anche una vetrina di film nella categoria \"Greater Filmadelphia\", riguardante film locali.\nLa Philadelphia Film Society ospita non solo i festival, ma ha anche creato altri eventi come il Movie Monday (il film del luned\u00ec) al Trocadero Theatre, seminari per aspiranti registi e laboratori di sceneggiatura.\nBiglietteria.\nI biglietti per il festival del cinema vengono venduti tramite la Philadelphia Film Society, che, per i suoi membri, effettua sconti, anche nel caso di alcune anteprime assolute."}
{"id": "4710714", "revid": "287204", "url": "https://it.wikipedia.org/wiki?curid=4710714", "title": "Cucina di Oaxaca", "text": "La cucina di Oaxaca \u00e8 la cucina dello stato messicano di Oaxaca, nel Messico meridionale.\nCome il resto della cucina messicana, \u00e8 a base di mais, fagioli e peperoncino, ma ci sono anche una grande variet\u00e0 di ingredienti e di piatti di origine indigena.\nTra questi il cioccolato (spesso bevuto in una preparato caldo con spezie e altri sapori), il formaggio di Oaxaca, il mescal e le cavallette (chapulines), con piatti come le tlayudas, i tamales in stile Oaxacano e sette diverse variet\u00e0 di mole.\nLa cucina \u00e8 stata promossa da esperti culinari come Diana Kennedy e Rick Bayless e fa parte dell'interesse turistico per la zona.\nI sette mole di Oaxaca.\nIn Oaxaca si contano pi\u00f9 di 200 diverse preparazioni di \"mole\", una salsa complicata basata su uno pi\u00f9 peperoncini, tuttavia le pi\u00f9 importanti sono sette, e danno allo Stato il soprannome di \"La tierra de los siete moles\". \nIl colore e gli ingredienti distinguono i sette mole principali, che si chiamano \"negro\" (nero), \"amarillo\" (giallo), \"coloradito\" (colorato), \"mancha manteles\" (macchiatovaglie), \"chichilo\" (dal nome del peperoncino principale), \"rojo\" (rosso) e \"verde\".\nTutti i mole, tranne il verde, si possono mantenere come una pasta da cucinare in seguito diluita con brodo di pollo. Il \"mole negro\" \u00e8 il pi\u00f9 conosciuto e il pi\u00f9 complicato da preparare: contiene da venti a pi\u00f9 di trenta ingredienti a seconda della ricetta. Il \"mole negro\" \u00e8 leggermente dolce, di colore nero e pu\u00f2 contenere sei differenti qualit\u00e0 di peperoncino, banana, cipolla, pomodoro, tomatillo, chiodi di garofano, cannella, cacao, nocciole, tortilla, foglie di avocado. Per ottenere il colore nero bisogna tostare bene i peperoncini senza bruciarli.\nIl \"mole amarillo\" contiene peperoncini verdi, cipolla, aglio, cumino, chiodi di garofano, \"chiles anchos\", peperoncino guajillo, pepe messicano (\"Piper auritum\", in spagnolo \"hoja santa\") o coriandolo e si condisce con cipolla, lime e origano.\nIl \"mole coloradito\" \u00e8 di color rosso mattone e contiene \"chiles anchos\", pomodoro, aglio, semi di sesamo, mandorle, cannella e origano.\nIl \"mole mancha mantales\" \u00e8 rosso e contiene \"chiles anchos\", pomodoro, aglio, cipolla, timo, chiodi di garofano e mandorle.\nAnche il \"mole chichilo\" \u00e8 rosso e si utilizza Chilhuacle Negro, \"chile pasilla\" e \"chile mulato\", maggiorana, pimento, chiodi di garofano e foglie di avocado. \nIl \"mole rojo\", come indica il suo nome, \u00e8 rosso, e tra gli ingredienti troviamo cacao, peperoncino guajillo, cipolla, pomodoro, aglio, origano, nocciole e semi di sesamo.\nIl \"mole verde\" contiene tomatillo, peperoncini verdi, cipolla, aglio, cumino, chiodi di garofano, peperoncino ancho e guajillo, pepe messicano (\"hoja santa\"), amaranto e prezzemolo; ha un sapore leggero ed erbaceo. Di queste salse, la verde \u00e8 la pi\u00f9 semplice da creare poich\u00e9 non richiede la tostatura e la reidratazione del peperoncino.\nGli ingredienti vengono tradizionalmente preparati in un \"metate\", un mortaio di pietra di forma rettangolare; tuttavia al giorno d'oggi si usano anche frullatori con i quali si mescolano molti degli ingredienti. \nA seconda degli ingredienti, questi vengono tostati o fritti per preparare una salsa che in seguito viene fatta cuocere molto a lungo. \nI mole di Oaxaca si possono servire su piatti di pollo, maiale e manzo.\nChapulines.\nVari tipi di insetti sono consumati nello Stato comprese formiche e larve da piante di \"maguey\", ma il pi\u00f9 noto tra questi sono le cavallette, chiamate \"chapulines\". Anche se sono mangiate in altre parti del Messico, le chapulines sono pi\u00f9 popolari nella zona delle Valli Centrali di Oaxaca. Essi sono una fonte importante di proteine nelle zone rurali e una prelibatezza nella citt\u00e0 di Oaxaca. Sono state mangiate da ben prima dell'arrivo degli spagnoli e sono generalmente consumate come condimento, spuntino e qualche volta come piatto principale. La loro preparazione e vendita \u00e8 un'occupazione a tempo pieno per molti ed \u00e8 una fonte importante di reddito per molte famiglie rurali, inoltre sono anche spedite negli Stati Uniti.\nLe cavallette che vengono consumate sono raccolte da campi di grano e di erba medica. Sono semi-addomesticate, vivono pi\u00f9 a lungo e la riproduzione ha tassi pi\u00f9 elevati rispetto a quelle selvatiche. La stagione del raccolto per gli insetti \u00e8 durante la stagione delle piogge, da tarda primavera a inizio inverno. Questa stagione del raccolto inizia con la schiusa delle nuove cavallette. Le chapulines anziane tendono ad avere un gusto leggermente amaro. Le chapulines pulite vengono cucinate immergendole in acqua bollente condite con aglio e calce. Il modo pi\u00f9 comune per mangiarle \u00e8 fresco di Comal e con una tortilla , ma si mangiano anche fritte con peperoncino in polvere come spuntino (soprattutto con mescal) e pu\u00f2 essere trovato in preparazioni pi\u00f9 sofisticate, in una salsa o mescolato con uova. "}
{"id": "4710716", "revid": "767487", "url": "https://it.wikipedia.org/wiki?curid=4710716", "title": "The Season of Childhood", "text": "The Season of Childhood \u00e8 un cortometraggio muto del 1917 diretto da Lawrence C. Windom.\nFu il nono in una serie di 12 corti prodotti dalla Essanay di Chicago, dal titolo \"Do Children Count?\", con protagonista l'attrice bambina Mary McAllister.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla K-E-S-E Service, il film - un cortometraggio di due bobine - usc\u00ec nelle sale cinematografiche statunitensi il 1\u00ba agosto 1917."}
{"id": "4710719", "revid": "767487", "url": "https://it.wikipedia.org/wiki?curid=4710719", "title": "A Corner in Smiths", "text": "A Corner in Smiths \u00e8 un cortometraggio muto del 1917 prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA il 5 luglio 1917"}
{"id": "4710720", "revid": "599013", "url": "https://it.wikipedia.org/wiki?curid=4710720", "title": "Suore francescane di Santa Maria degli Angeli", "text": "Le Suore Francescane di Santa Maria degli Angeli (in francese \"S\u0153urs Franciscaines de Sainte-Marie des Anges\") sono un istituto religioso femminile di diritto pontificio: le suore di questa congregazione pospongono al loro nome la sigla F.S.M.A.\nStoria.\nLa congregazione, sorta per iniziativa del vescovo di Angers di Charles-Emile Freppel, fu fondata dal cappuccino Giovanni Crisostomo da Lione e da Marie-Caroline Rurange (in religione, madre Maria Crisostoma della Croce), per la cura degli orfani della guerra franco-prussiana: il 2 agosto 1871 ad Angers la Rurange, insieme con due compagne, vest\u00ec l'abito del terz'ordine regolare di San Francesco dando inizio all'istituto.\nL'istituto si svilupp\u00f2 rapidamente sia in Francia che all'estero: nel 1885 le suore aprirono case in Svizzera, nel 1886 in Inghilterra, nel 1892 in India, nel 1903 in Italia e poi ancora in Marocco ed Etiopia. In India le religiose contribuirono alla formazione di congregazioni indigene (le ancelle del Signore, le missionarie di Ajmer).\nPapa Pio IX accord\u00f2 il decreto di lode alla congregazione il 22 febbraio 1875; aggregate all'ordine cappuccino dal 13 febbraio 1923, le suore ottennero l'approvazione definitiva delle loro costituzioni il 2 marzo 1937.\nAttivit\u00e0 e diffusione.\nLe religiose si dedicano all'istruzione e all'educazione della giovent\u00f9 in scuole e collegi e all'assistenza agli ammalati, anche in terra di missione.\nSono presenti in Brasile, Etiopia, Francia, India, Regno Unito, Svizzera; la sede generalizia \u00e8 a Wickham, nell'Hampshire.\nAlla fine del 2008 la congregazione contava 416 religiose in 69 case."}
{"id": "4710723", "revid": "61943027", "url": "https://it.wikipedia.org/wiki?curid=4710723", "title": "Suore Francescane di Santa Maria degli Angeli", "text": ""}
{"id": "4710725", "revid": "486946", "url": "https://it.wikipedia.org/wiki?curid=4710725", "title": "Unione Sportiva Sanremese Calcio 1904", "text": ""}
{"id": "4710727", "revid": "767487", "url": "https://it.wikipedia.org/wiki?curid=4710727", "title": "When Sorrow Weeps", "text": "When Sorrow Weeps \u00e8 un cortometraggio muto del 1917 diretto da Lawrence C. Windom\nFu il settimo in una serie di 12 corti prodotti dalla Essanay di Chicago, dal titolo \"Do Children Count?\", con protagonista l'attrice bambina Mary McAllister..\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla K-E-S-E Service, il film - un cortometraggio di due bobine - usc\u00ec nelle sale cinematografiche statunitensi il 18 luglio 1917."}
{"id": "4710730", "revid": "767487", "url": "https://it.wikipedia.org/wiki?curid=4710730", "title": "The Dream Doll", "text": "The Dream Doll \u00e8 un film muto del 1917 scritto e diretto da Howard S. Moss\ne prodotto dalla Essanay di Chicago insieme alla Perfection Pictures. Era interpretato da Marguerite Clayton, John Cossar, Rod La Rocque e Bobby Bolder.\nTrama.\nUn bizzarro inventore scopre un filtro magico che porta in vita le bambole.\nProduzione.\nIl film fu prodotto dalla Essanay Film Manufacturing Company e dalla Perfection Pictures.\nDistribuzione.\nDistribuito dalla George Kleine System, il film usc\u00ec nelle sale cinematografiche USA il 10 dicembre 1917."}
{"id": "4710731", "revid": "1543377", "url": "https://it.wikipedia.org/wiki?curid=4710731", "title": "Ivan \u010cerezov", "text": "Biografia.\nCarriera sciistica.\nIn Coppa del Mondo ha esordito il 4 dicembre 2003 a Kontiolahti (20\u00b0), ha ottenuto il primo podio il 19 dicembre 2004 a \u00d6stersund (3\u00ba) e la prima vittoria il 10 dicembre 2006 a Hochfilzen.\nIn carriera ha preso parte a due edizioni dei Giochi olimpici invernali, (5\u00b0 nella sprint, 15\u00b0 nell'inseguimento, 8\u00b0 nell'individuale, 2\u00b0 nella staffetta) e (10\u00b0 nella sprint, 6\u00b0 nell'inseguimento, 6\u00b0 nella partenza in linea, 15\u00b0 nell'individuale, 3\u00b0 nella staffetta), e a sei dei Campionati mondiali, vincendo cinque medaglie.\nNel gennaio del 2009 l'organismo antidoping dell'Unione Internazionale Biathlon ha sospeso \u010cerezov per cinque giorni, a causa del tasso di emoglobina superiore ai limiti consentiti, ma non ha impartito una squalifica poich\u00e9 agli esami successivi i valori erano rientrati nei termini previsti dalla normativa.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSP = sprint\nPU = inseguimento\nMS = partenza in linea\nRL = staffetta"}
{"id": "4710732", "revid": "104458", "url": "https://it.wikipedia.org/wiki?curid=4710732", "title": "Ivan Cherezov", "text": ""}
{"id": "4710733", "revid": "104458", "url": "https://it.wikipedia.org/wiki?curid=4710733", "title": "Ivan Tcherezov", "text": ""}
{"id": "4710734", "revid": "599013", "url": "https://it.wikipedia.org/wiki?curid=4710734", "title": "Hans H\u00f6glund", "text": "Biografia.\nDopo aver passato alcuni anni negli Stati Uniti, conquistando varie vittorie ai campionati statunitensi, nel 1974 partecip\u00f2 ai campionati europei senza per\u00f2 ottenere successo a causa di una intossicazione alimentare.\nDopo aver siglato il record nazionale svedese nel getto del peso, con un 21,33 me nel 1975, l'anno successivo partecip\u00f2 alle Olimpiadi di raggiungendo l'ottava posizione con la misura di 20,17 metri.\nDecise di concludere la sua carriera sportiva nel 1978, all'et\u00e0 di soli 26 anni, iniziando a lavorare come contadino in una piccola fattoria di S\u00e4tila, nei pressi di G\u00f6teborg.\n\u00c8 deceduto il 4 ottobre 2012, all'et\u00e0 di 60 anni."}
{"id": "4710747", "revid": "767487", "url": "https://it.wikipedia.org/wiki?curid=4710747", "title": "A Depot Romeo", "text": "A Depot Romeo \u00e8 un cortometraggio muto del 1917 diretto da Arthur Hotaling e prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA l'8 dicembre 1917."}
{"id": "4710748", "revid": "830939", "url": "https://it.wikipedia.org/wiki?curid=4710748", "title": "Jean-Pierre Gourmelen", "text": "\u00c8 noto soprattutto per aver creato nel 1970 la serie western Mac Coy insieme al disegnatore spagnolo Antonio Hern\u00e1ndez Palacios. Del personaggio furono pubblicati in totale ventuno albi presso l'editore Dargaud. In Italia \u00e8 stato pubblicato sulla rivista L'Eternauta.\nNel 1973 crea la serie, ancora di genere western, Nevada Hill, per i disegni di Guido Buzzelli."}
{"id": "4710761", "revid": "738436", "url": "https://it.wikipedia.org/wiki?curid=4710761", "title": "Mente (ebraismo)", "text": ""}
{"id": "4710765", "revid": "1305772", "url": "https://it.wikipedia.org/wiki?curid=4710765", "title": "Pietro Bachi", "text": "Dal 1826 al 1846 fu professore di italiano, spagnolo e portoghese alla Harvard University, primo accademico italiano a lavorare in tale istituzione.\nBiografia.\nPietro Bachi nacque a Palermo nel 1787 con il nome di Ignazio Batolo da Salvatore Batolo, importante magistrato che rivest\u00ec il ruolo di Procuratore Generale del Re presso la Gran Corte civile di Palermo e Giudice della Corte suprema di Sicilia, di origini messinesi. Sulle scie del padre studi\u00f2 giurisprudenza presso l'Universit\u00e0 di Padova ed esercit\u00f2 per un periodo la professione di avvocato.\nImplicato nel tentativo di Gioacchino Murat di impadronirsi del trono delle due Sicilie, fu obbligato di conseguenza a fuggire dall'Italia nel 1815; ci\u00f2 lo costrinse a vivere con diversi presudonimi, tra cui, in ultimo, Pietro Bachi: nome con cui verr\u00e0 ricordato. Si rifugi\u00f2 dapprima in Inghilterra e quindi raggiunse gli Stati Uniti nel 1825.\nQuando George Ticknor inizi\u00f2 il suo mandato come primo professore di Lingue Moderne a Harvard University, raccomand\u00f2 l'assunzione di istruttori di madrelingua. Il 18 aprile 1826, Bachi fu nominato docente di italiano, diventando cos\u00ec il primo studioso educato in Italia ad insegnare ad Harvard University, seguendo la strada aperta nel 1779 da Carlo Bellini al College of William &amp; Mary e da Lorenzo Da Ponte a Columbia University nel 1825.. Bachi ebbe anche la responsabilit\u00e0 dell'insegnamento dello spagnolo (dal 1828) e del portoghese (dal 1831). Mantenne il suo posto durante la permanenza in carica del successore di Ticknor, Henry Wadsworth Longfellow, fino al 1846.\nTra le sue opere pi\u00f9 significative di Bachi si ricordano: \"A Grammar of the Italian Language\" (Boston, MA: Hilliard, Gray, Little, and Wilkins, 1829; 2nd rev. ed. Boston, MA: C.C. Little and J. Brown, 1838), e \"A Comparative View of the Spanish and Portuguese Languages\" (Cambridge, MA: Hilliard and Brown, 1831).\nBachi mor\u00ec a Boston, il 22 agosto 1853."}
{"id": "4710766", "revid": "773636", "url": "https://it.wikipedia.org/wiki?curid=4710766", "title": "Jurij \u017deludkov", "text": "Carriera.\nClub.\nGioca inizialmente per la Dinamo Leningrado per poi diventare una leggenda dello Zenit. A fine carriera vive esperienze in Svezia, Israele e Finlandia. Nel 1984 realizza 17 marcature piazzandosi al terzo posto tra i capocannonieri e contribuendo in modo decisivo alla vittoria dello Zenit nel torneo sovietico. Con lo Zenit vanta 202 presenze e 69 reti nel campionato sovietico e 11 presenze e 5 reti nelle competizioni europee."}
{"id": "4710770", "revid": "599013", "url": "https://it.wikipedia.org/wiki?curid=4710770", "title": "Grigol Tsaava", "text": "Carriera.\nInizia e termina la sua carriera professionistica con la maglia della Dinamo Tbilisi. Dopo nove stagioni con la Dinamo Tbilisi, nel 1987 passa al Guria Lanchkhuti, giocando una stagione nella massima serie sovietica e l'altra in seconda divisione. Nel 1989 torna alla Dinamo Tbilisi, prima di trasferirsi al Tskhumi nel 1991. Tra il 1993 e il 1995 gioca per Tetri Artsivi (seconda divisione georgiana) e Shevardeni (Umaglesi Liga), rientrando nuovamente alla Dinamo Tbilisi nel 1995. A fine stagione chiude la carriera.\nIn carriera ha totalizzato complessivamente 183 presenze e 30 reti nella massima divisione sovietica, 77 incontri e 10 gol nella massima divisione georgiana e 2 partite di Coppa delle Coppe 1981-1982."}
{"id": "4710784", "revid": "287204", "url": "https://it.wikipedia.org/wiki?curid=4710784", "title": "Kyogen", "text": ""}
{"id": "4710787", "revid": "767487", "url": "https://it.wikipedia.org/wiki?curid=4710787", "title": "Unione Sportiva Cremonese 1950-1951", "text": "Questa pagina raccoglie le informazioni riguardanti l'Unione Sportiva Cremonese nelle competizioni ufficiali della stagione 1950-1951.\nStagione.\nNella stagione 1950-51 la Cremonese ha disputato il campionato di Serie B, ottenendo un deludente penultimo posto con 28 punti, davanti alla sola Anconitana, e cos\u00ec retrocedendo in terza serie, il torneo ha visto la promozione della Spal con 58 punti, e del Legnano con 54. Si \u00e8 cambiato tanto, troppo, se ne sono andati Farnese Masoni, Giorgio Granata, Renato Trittico, Jos\u00e9 Surano, Ottorino Paulinich e Mario Barera. I nuovi volti sono quelli di Umberto Mannocci, Cosimo La Penna, Carlo Lenci, Luigi Bertoli, ed il Danese Kai Frandsen arrivato dal Copenaghen. Questi costosi colpi di mercato hanno illuso la piazza, le attese deluse e la crisi societaria hanno fatto precipitare la situazione e aperto le porte delle terza serie."}
{"id": "4710790", "revid": "76963", "url": "https://it.wikipedia.org/wiki?curid=4710790", "title": "Jeremy Slate", "text": "Biografia.\nDopo una giovent\u00f9 sotto le armi che lo port\u00f2 a partecipare allo sbarco in Normandia, ebbe un'esperienza come commentatore sportivo per le radio CBS e ABC, dopodich\u00e9 si dedic\u00f2 alla scrittura e alla recitazione, distinguendosi a Broadway con ben 254 rappresentazioni. Ben presto pass\u00f2 alla televisione, dove apparve in un centinaio di serie televisive, tra cui nel 2006 \"My Name Is Earl\".\nMa \u00e8 nel cinema che svilupp\u00f2 la sua pi\u00f9 curiosa caratteristica, che accomuna molti dei personaggi da lui interpretati, quella di essere un buon incassatore. Infatti viene preso a pugni da Elvis Presley in \"Cento ragazze e un marinaio\" (1962), scazzottato da Van Johnson in \"Tra moglie e marito\" (1963), ucciso spettacolarmente mentre cerca di salvare la vita a John Wayne in \"I 4 figli di Katie Elder\" (1965), colpito da un proiettile sparato da Wayne ne \"Il Grinta\" (1969), inoltre gli viene aperto il cervello nel film \"Incubo in corsia\" (1989) e viene arso vivo in \"Il tagliaerbe\" (1992)."}
{"id": "4710791", "revid": "110157", "url": "https://it.wikipedia.org/wiki?curid=4710791", "title": "Fontanile Barona", "text": "Il Fontanile Barona \u00e8 un fontanile della Lombardia, situato nel comune di Bareggio.\nStoria.\nLe prime citazioni del \"fiume\" Barona risalgono al 1191 quando l'imperatore Enrico VI concede alla citt\u00e0 di Pavia il privilegio di gestire a proprio piacimento le acque dei fontanili Barona e Mischia.\nScorrendo il corso d'acqua anche per il territorio di Gaggiano, sappiamo che qui a met\u00e0 Trecento venne realizzato un mulino per la lavorazione del legno, i cui ingranaggi interni erano mossi dalla forza dell'acqua del fontanile Barona che non a caso prese anche il nome locale di \"Resega\" (sega), proprio per sottolineare la sua funzione in campo artigianale.\nCaduto in disuso sempre pi\u00f9 dalla costruzione del Naviglio Grande, il fontanile Barona ha seguitato a fornire acqua per l'irrigazione locale dei campi sino alla fine dell'Ottocento per poi attualmente essere alimentato grazie all'acqua proveniente dal canale Villoresi."}
{"id": "4710797", "revid": "61944731", "url": "https://it.wikipedia.org/wiki?curid=4710797", "title": "La vecchiaia (Cicerone)", "text": ""}
{"id": "4710800", "revid": "61944750", "url": "https://it.wikipedia.org/wiki?curid=4710800", "title": "La Repubblica (Cicerone)", "text": ""}
{"id": "4710801", "revid": "61944761", "url": "https://it.wikipedia.org/wiki?curid=4710801", "title": "La natura degli d\u00e8i", "text": ""}
{"id": "4710802", "revid": "300067", "url": "https://it.wikipedia.org/wiki?curid=4710802", "title": "Eurocup 2013-2014 - Regular season", "text": "La regular season della Eurocup 2013-14 \u00e8 iniziata il 15 ottobre e si \u00e8 conclusa il 18 dicembre 2013.\nRegolamento.\nLe prime tre classificate di ogni girone si qualificano per la Last 32.\nNel caso che due o pi\u00f9 squadre concludano il girone a parit\u00e0 di punti in classifica, si terr\u00e0 conto dei seguenti fattori:"}
{"id": "4710808", "revid": "436907", "url": "https://it.wikipedia.org/wiki?curid=4710808", "title": "Artpop", "text": "Artpop (reso graficamente come ARTPOP) \u00e8 il terzo album in studio della cantautrice statunitense Lady Gaga, pubblicato il 6 novembre 2013 dalla Streamline e dalla Interscope Records inizialmente in Giappone e successivamente nel resto del mondo.\nLa registrazione dell'album \u00e8 iniziata nel 2011, quando la cantante stava ancora promuovendo \"Born This Way\", ed \u00e8 poi ripresa due anni pi\u00f9 tardi, in seguito alla cancellazione delle ultime tappe del \"The Born This Way Ball\". La produzione \u00e8 stata curata da Lady Gaga stessa, Zedd, Madeon, Paul \"DJ White Shadow\" Blair e RedOne (con questi ultimi due aveva gi\u00e0 collaborato in passato). Sono presenti come ospiti T.I., Too Short, Twista (\"Jewels n' Drugs\") e R. Kelly (\"Do What U Want\").\n\"Applause\" \u00e8 stato pubblicato il 12 agosto 2013 come singolo apripista dall'album ed ha raggiunto la quarta posizione nella Billboard Hot 100. Inoltre, \u00e8 uscito una settimana prima rispetto alla data annunciata (19 agosto), a causa di alcune pubblicazioni sul web di versioni del brano registrate in bassa qualit\u00e0, per un totale di due minuti e mezzo di canzone trapelata. Il secondo singolo, \"Do What U Want\", \u00e8 stato pubblicato il 21 ottobre 2013, mentre \"Venus\" (originariamente previsto come secondo singolo dall'album) \u00e8 stato messo in commercio come primo singolo promozionale il 28 ottobre 2013. \"Dope\" \u00e8 stato pubblicato come secondo singolo promozionale il 4 novembre 2013. Infine, \"G.U.Y.\" \u00e8 stato pubblicato come terzo singolo ufficiale dall'album l'8 aprile 2014.\nA fine 2013 l'album ha venduto oltre 2.300.000 copie in tutto il mondo.\nAntefatti.\nIl progetto di \"Artpop\" \u00e8 iniziato poco dopo l'uscita del secondo album, \"Born This Way\" (2011), e l'anno seguente, sono state rese note informazioni del nuovo album. Durante un concerto Lady Gaga parl\u00f2 dell'album definendolo \"Divertente e libero\" e ancora: \"Pi\u00f9 facile da capire del mio ultimo [album], ci saranno molti testi divertenti e brani ballabili\". Il 3 agosto 2012, nella chat \"LittleMonsters.com\", la cantante ha rivelato che \"ARTPOP\" sarebbe stato il titolo del nuovo album. Due giorni dopo, Lady Gaga ha comunicato sul suo profilo ufficiale Twitter, che voleva che il titolo dell'album fosse scritto in maiuscolo, quindi, \"ARTPOP\" e non \"Artpop\", o come alcuni scrivevano, \"ArtPop\". Per l'album la cantante ha scritto una centinaia di canzoni, tra cui \"Red Flames\", \"Rachet\" (entrambe con la collaborazione della cantante Azealia Banks), o ancora \"Princess Die\" (ispirata a Diana Spencer), che per\u00f2 non sono state inserite nella lista tracce finale dell'album. Per quanto riguarda la collaborazione con i produttori musicali e DJ la cantante rivel\u00f2 che stava registrando qualche materiale con Fernando Garibay e DJ White Shadow. Il materiale di partenza \u00e8 stato inviato a Lady Gaga per la prima sessione di registrazione di \"Artpop\" che ha coinciso col \"The Born This Way Ball\". Pi\u00f9 di cinquanta canzoni sono state create e considerate per l'inserimento nell'album. Nel maggio 2012, il fondatore della Streamline Records, Vincent Herbert, ha fatto capire che la registrazione dell'album fosse finita, costituita da \"folli, grandi brani\". Lo stesso mese, Gaga ha presentato i brani alla sua casa discografica e ha rivelato il titolo dell'album, \"Artpop\", ad agosto 2012 (un mese prima rispetto a quanto era stato annunciato dalla stessa cantante in precedenza).\nA seguito di un intervento chirurgico all'anca nel mese di febbraio 2013, Gaga ha avuto sei mesi di tempo per recuperare, durante il quale ha studiato letteratura e musica con il suo team creativo, cos\u00ec come ha discusso dei \"doni creativi che [essi] avevano da offrire l'un l'altro\". Lady Gaga, intervistata dal \"Women's Wear Daily\", a luglio 2013, ha dichiarato dell'album: \nCopertina e titolo.\nLa copertina dell'album \u00e8 stata mostrata in anteprima il 7 ottobre 2013 dalla stessa cantante sui cartelloni pubblicitari di Clear Channel in tutto il mondo. Creata da Jeff Koons, l'immagine presenta una scultura nuda di Lady Gaga con un enorme palla blu che le copre le parti intime. Lo sfondo \u00e8 costituito da opere d'arte, tra cui la \"Nascita di Venere\" di Sandro Botticelli, che ha ispirato l'immagine della cantante per la creazione di \"Artpop\", compreso il videoclip del singolo apripista \"Applause\". Jeff Koons ha spiegato il significato della copertina a MTV: \nLa copertina di \"Artpop\" \u00e8 stata modificata per il mercato dei Paesi arabi e medio-orientali per adeguarsi alle culture e alle abitudini di quei luoghi. Secondo la stazione radiofonica inglese Capital FM, \"Artpop\" \u00e8 stata la migliore copertina del 2013.\nPromozione.\nIl 12 luglio 2013, tramite un annuncio a sorpresa, sulla pagina Facebook della cantante \u00e8 stata annunciata l'uscita del nuovo singolo e dell'album, rispettivamente per il 19 agosto e l'11 novembre. Allora non era ancora noto il titolo del singolo, \"Applause\", ma \"Artpop\" venne menzionato per la prima volta nel 2012, mentre Lady Gaga era in tour. Furono pubblicati i primi dati effettivi di quella che sarebbe stata l\"'Artpop App\", come un \"sistema di ingegneria che combina musica, arte, moda, e tecnologia\". A proposito dell'album, invece, si evinceva che l'album \u00abrispecchia musicalmente il processo creativo di Gaga dopo che passa attraverso lo spirito di ogni artista con cui collabora, incidendo un progetto del suo viaggio. Il risultato, una \"furia\" di passione elettronica e sovreccitazione, definendo ogni processo artistico dall'inizio alla fine, ARTPOP potrebbe significare qualsiasi cosa. Ma per lei, questa \u00e8 una celebrazione di ossessione.\u00bb L'esecuzione in anteprima mondiale di \"Applause\" \u00e8 avvenuta durante i Video Music Awards 2013, ed \u00e8 stata l'esibizione d'apertura della manifestazione. Il singolo \u00e8 stato eseguito anche in occasione delle partecipazioni di Gaga a \"Good Morning America\" e all'iTunes Festival di Londra. Il concerto tratto da quest'ultimo evento \u00e8 stato filmato e pubblicato in formato DVD all'interno dell'edizione deluxe di \"Artpop\".\nAd ottobre fu annunciato \"Venus\" come secondo singolo, ma il successo ottenuto dalla pubblicazione di \"Do What U Want\" qualche giorno prima fece cambiare l'idea della cantante, cos\u00ec quest'ultimo divenne il secondo singolo ufficiale dell'album, e \"Venus\" rimase promozionale. Inoltre, in seguito all'utilizzo di \"Aura\" nel trailer del film d'azione \"Machete Kills\", in cui Gaga ha interpretato La Chamele\u00f3n, \u00e8 stato pubblicato su YouTube un lyric video del brano in cui sono presenti spezzoni del film.\nPer celebrare la pubblicazione di \"Artpop\", Lady Gaga e i suoi ballerini si esibirono nel primissimo \"ArtRave\" a Brooklyn, evento interamente filmato da Vevo e successivamente pubblicato a pezzi sul canale ufficiale della cantante. Presenti alla cerimonia anche Jeff Koons e Marina Abramovi\u0107, i due artisti che hanno ispirato Lady Gaga durante quel periodo. Nella sala venne esposta la statua di Lady Gaga realizzata da Koons, e che \u00e8 servita da copertina per l'album.\nL'album \u00e8 stato pubblicato prima in Asia, il 6 novembre, dove ha debuttato al primo posto delle classifiche iTunes del Giappone. Il 10 novembre \u00e8 stato pubblicato nel resto del mondo, aggiudicandosi la prima posizione anche negli Stati Uniti d'America. Nella settimana del 30 novembre 2013, \"Artpop\" ha debuttato alla prima posizione nella classifica statunitense, dando a Lady Gaga il secondo album in vetta dopo \"Born This Way\" nel 2011. Nonostante \"Do What U Want\" non abbia mai avuto un video ufficiale, \u00e8 stato un ottimo successo commerciale, soprattutto nel territorio statunitense, dove la cantante si \u00e8 anche esibita in programmi come \"The Voice\" e gli American Music Awards.\nDal 9 gennaio 2019 la cantante ha rimosso \"Do What U Want\" da ogni piattaforma digitale di vendita e streaming all'indomani delle accuse di presunti abusi sessuali di R. Kelly, collaboratore nel brano.\nAccoglienza.\n\"Artpop\" ha ricevuto perlopi\u00f9 recensioni positive dalla critica musicale. Il sito \"Metacritic\" ha assegnato all'album un punteggio di 61 su 100 basato su trenta recensioni, ossia \u00abcritiche generalmente favorevoli\u00bb. Jason Lipshutz di \"Billboard\" ha valutato l'album con 84/100 dichiarando che \"mentre a molti artisti della scena moderna interessano sostanzialmente le generalit\u00e0 della loro musica e il modo in cui essa viene presentata al mondo, Lady Gaga \u00e8 l'artista che lavora pi\u00f9 sodo nel mondo del pop perch\u00e9 fa assolutamente in modo che il suo materiale si evolva e si rinnovi dalla testa ai piedi\". Jim Farber dal \"New York Daily News\" ha dichiarato che molti brani fanno sembrare la cantante lontana; ha dato un voto di 3/5 stelle e ha definito l'album \"buono\". Adam Markovitz da \"Entertainment Weekly\" ha assegnato all'album il voto B dichiarando che molti brani dell'album sono \"orecchiabili ma triti e ritriti. Per quanto a pop, l'album \u00e8 un ottimo lavoro e un entusiasmante tour delle macchinazioni sperimentate da Lady Gaga. Purtroppo in quanto arte, viene meno per quanto concerne una funzione essenziale: lasciare il segno\". Jerry Shriver di \"USA Today\" ha valutato l'album con 2.5/4 stelle affermando che in \"Artpop\" \"favolosit\u00e0 e temerariet\u00e0 sono innegabilmente spietate ma il che non vuol dire che esso sia regolarmente sorprendente\". Shriver ha infatti dichiarato che l'album \u00e8 scarso di \"ritornelli memorizzabili\" e ha trovato che i \"capogiri ritmici\" siano \"estenuanti\"; continuando, ha dichiarato che l'album \u00e8 pronto per \"far ballare\", ma \u00e8 specifico soprattutto per i fans di Lady Gaga piuttosto che per gli ascoltatori estranei. Sal Cinquemani da Slant Magazine ha assegnato ad \"Artpop\" un voto di 3.5/5 stelle esaminando che \"quando Gaga rivisita sonorit\u00e0 e sistemi pop pi\u00f9 convenzionali i risultati sono sublimi - e sorprendentemente rivelatori\". James Shotwell da \"Under the Gun\"' ha redatto un articolo positivo in cui ha dichiarato che \"Artpop\" \"ha superato i lavori precedenti\". Robert Copsey da Digital Spy ha assegnato ad \"Artpop\" 4 stelle su 5 dichiarando che \"concettualmente, formalmente e contenutisticamente \u00e8 confusionario; e per quanto la procedura di fare un album provandole di tutte \u00e8 generalmente coraggiosa e in un certo senso non sorprendente, esso perde colpi quando le canzoni non sono sufficientemente buone per giustificarla\". Ha anche contestato che alcuni brani di \"Artpop\" sembrano \"insoddisfazioni non attuate\", dichiarando infine che \"detto ci\u00f2, la concentrazione di successi in \"Artpop\" controbilancia notevolmente gli errori\".\nEd Potton dal \"The Times\" ha esaminato \"Artpop\" valutandolo con 4/5 stelle e concentrandosi sul fatto che i coltelli sono sguainati contro Lady Gaga per via delle accuse di copiare Madonna e dei \"meno brani buoni\" rispetto al precedente album \"Born This Way\". Ha infine approvato la cantante ironizzando \"\u00e8 spacciata? Niente affatto\". Helen Brown dal \"The Daily Telegraph\" ha dichiarato che \"il pensiero di fare ancora un altro album che ruoti attorno alla propria celebrit\u00e0 (dopo \"The Fame\" e \"The Fame Monster\") non \u00e8 positivo. Pu\u00f2 davvero avere ancora qualcosa di nuovo da dire a proposito?\" e ha specificato che nonostante Lady Gaga provi diversi generi di musica \"lei non fa niente di selvaggiamente originale, ma si diverte\". Brown ha infine consigliato \"Artpop\" in quanto \"ottimo da ballare\". Alexis Petridis dal \"The Guardian\" ha assegnato all'album 3 stelle su 5 dichiarando che esso \"\u00e8 un discreto, anche se imperfetto, album pop, il suo sound buono \u00e8 sufficiente per riempire i suoi stadi, grandi quanto l'abisso tra le sue idee e la sua musica. C'\u00e8 sicuramente un buon pop in \"Artpop\" ma la parte 'arte' \u00e8 piuttosto difficile da distinguere\".\nSuccesso commerciale.\nNel primo giorno dalla pubblicazione in Giappone, Oricon ha riportato che \"Artpop\" ha venduto copie fisiche, risultando essere il secondo album pi\u00f9 venduto della settimana (dopo \"#Justjin\" di Jin Akanishi, copie vendute). L'album ha debuttato al primo posto nella Oricon Albums Chart con un totale di 58.493 copie vendute. Nella classifica annuale, stilata da Oricon, \"Artpop\" ha occupato il 45\u00ba posto con copie vendute.\nIl 14 novembre 2013 \"Artpop\" \u00e8 stato certificato disco di platino dalla Music Canada per avere venduto oltre copie in soli tre giorni dalla pubblicazione in Canada. Nella Billboard Canadian Albums, \"Artpop\" ha debuttato al terzo posto con una vendita pari a copie, dietro \"Loved Me Back to Life\" di C\u00e9line Dion ( copie) e \"The Marshall Mathers LP 2\" di Eminem ( copie). Nella settimana seguente, l'album \u00e8 sceso al settimo posto con un calo delle vendite del 75%. Nella Billboard 200, \"Artpop\" ha debuttato direttamente al primo posto con una vendita pari a copie ( delle quali tramite download digitale). \u00c8 il secondo album della cantante a debuttare al primo posto nella medesima classifica (dopo \"Born This Way\" nel 2011) ed il quarto ad aver venduto di pi\u00f9 nel corso della prima settimana di una cantante femminile nel 2013 (dopo l'album omonimo di Beyonc\u00e9, \"Prism\" di Katy Perry e \"Bangerz\" di Miley Cyrus). Con un decremento delle vendite dell'82% ( copie vendute), \"Artpop\" \u00e8 sceso all'ottava posizione nella sua seconda settimana di presenza nella classifica, salendo di una posizione nella terza settimana con una vendita pari a copie. Nel 2017 l'album \u00e8 rientrato in classifica al 174\u00ba posto grazie all'esibizione della cantante al Super Bowl, vendendo nella settimana in questione copie. A febbraio 2018 le vendite complessive di \"Artpop\" negli Stati Uniti d'America sono state pari a copie.\nNella Official Albums Chart britannica \"Artpop\" ha debuttato direttamente al primo posto con una vendita pari a copie, mentre nella Irish Albums Chart \u00e8 entrato alla seconda posizione dietro a \"The Marshall Mathers LP 2\" di Eminem (stabile in prima posizione per la seconda settimana consecutiva). La settimana seguente, l'album \u00e8 sceso rispettivamente al 9\u00ba ( copie vendute, -76%) e 8\u00ba posto. Nella terza settimana di presenza in classifica, \"Artpop\" \u00e8 sceso al ventiquattresimo posto nella classifica inglese con copie vendute. A otto settimane dalla pubblicazione, \"Artpop\" ha venduto 172.873 copie nel Regno Unito.\nIn Francia \"Artpop\" ha debuttato alla terza posizione con una vendita pari a copie. La settimana seguente, \"Artpop\" \u00e8 sceso alla 28\u00aa posizione (5.100 copie, -78%). Nella terza settimana di presenza, l'album ha perso ulteriori quattordici posizioni (42\u00aa posizione) con copie vendute. Le vendite complessive di \"Artpop\" ammontano a 60.000 copie in Francia.\nCon copie vendute, \"Artpop\" ha debuttato al quinto posto nella classifica degli album pi\u00f9 venduti in Danimarca, mentre in Italia l'album ha debuttato al secondo posto, dietro al \"20 - The Greatest Hits\" di Laura Pausini. In Australia \"Artpop\" ha debuttato al secondo posto con una vendita pari a copie, dietro alle copie vendute da \"The Marshall Mathers LP 2\" (stabile in prima posizione per la seconda settimana consecutiva). La settimana seguente, l'album \u00e8 sceso sino all'ottava posizione."}
{"id": "4710809", "revid": "831312", "url": "https://it.wikipedia.org/wiki?curid=4710809", "title": "Laurens De Vreese", "text": ""}
{"id": "4710811", "revid": "300067", "url": "https://it.wikipedia.org/wiki?curid=4710811", "title": "Jean-Victor Traor\u00e9", "text": ""}
{"id": "4710815", "revid": "568908", "url": "https://it.wikipedia.org/wiki?curid=4710815", "title": "The Paul Butterfield Blues Band (album)", "text": "The Paul Butterfield Blues Band \u00e8 il primo album dell'omonimo gruppo, pubblicato dall'etichetta Elektra Records nell'ottobre del 1965 e prodotto da Jac Holzman e Paul Rothchild."}
{"id": "4710821", "revid": "767487", "url": "https://it.wikipedia.org/wiki?curid=4710821", "title": "Associazione Sportiva Fanfulla 1950-1951", "text": "Questa voce raccoglie le informazioni riguardanti l'Associazione Sportiva Fanfulla nelle competizioni ufficiali della stagione 1950-1951.\nStagione.\n\u00c8 stato un discreto campionato per il Fanfulla, quello di Serie B nella stagione 1950-51, la squadra bianconera si \u00e8 piazzata sesta con 42 punti, nel torneo che ha promosso in Serie A la Spal con 58 punti ed il Legnano con 54."}
{"id": "4710826", "revid": "599013", "url": "https://it.wikipedia.org/wiki?curid=4710826", "title": "Danny Wuerffel", "text": "Carriera professionistica.\nI New Orleans Saints scelsero Wuerffel nel quarto giro del Draft 1997 e vi rimase fino al 1999, disputandovi 16 partite di cui 6 come titolare. Dopo aver giocato per un solo anno nei Green Bay Packers, Chicago Bears e Washington Redskins, in cui disput\u00f2 le ultime 4 gare come titolare della carriera, Wuerffel si ritir\u00f2. Danny gioc\u00f2 per una stagione nella NFL Europa venendo premiato come miglior giocatore del World Bowl 2000 quando i suoi Rhein Fire batterono 13\u201310 gli Scottish Claymores."}
{"id": "4710831", "revid": "26630", "url": "https://it.wikipedia.org/wiki?curid=4710831", "title": "Croce immissa", "text": ""}
{"id": "4710833", "revid": "729019", "url": "https://it.wikipedia.org/wiki?curid=4710833", "title": "George Voskovec", "text": "Biografia.\nDopo aver studiato a Praga e a Digione, si trasferisce negli Stati Uniti dove viene naturalizzato statunitense nel 1955. Due anni dopo interpreta il ruolo dell'orologiaio immigrato in America nel film \"La parola ai giurati\", dove recita in inglese con l'accento straniero propriamente adatto per quel ruolo."}
{"id": "4710834", "revid": "36426", "url": "https://it.wikipedia.org/wiki?curid=4710834", "title": "Casa del Pontormo", "text": ""}
{"id": "4710836", "revid": "838137", "url": "https://it.wikipedia.org/wiki?curid=4710836", "title": "Nantes Rez\u00e9 M\u00e9tropole Volley", "text": "Il Nantes Rez\u00e9 M\u00e9tropole Volley \u00e8 una societ\u00e0 pallavolistica maschile francese con sede a Nantes: milita nel campionato di Ligue A.\nStoria.\nIl Nantes Rez\u00e9 M\u00e9tropole Volley \u00e8 stato fondato nel 2006 dall'unione del ASB Rez\u00e9 Volley-Ball e del L\u00e9o Lagrange Nantes Volley-Ball: la squadra viene ammessa a disputare il campionato di Nationale 2, ottenendo immediatamente la promozione in \"Nationale 1\"; al termine della stagione 2008-09 una nuova promozione porta il club in Ligue B, divisione nella quale disputa una sola annata, chiusa al primo posto ed ottenendo il diritto di partecipazione al massimo campionato francese, ossia quello di Ligue A.\nIl terzo posto ottenuto al termine della stagione 2012-13, ha permesso alla squadra di Nantes di partecipare per la prima volta ad un competizione europea, ossia la Coppa CEV 2013-14."}
{"id": "4710837", "revid": "287204", "url": "https://it.wikipedia.org/wiki?curid=4710837", "title": "Associazione Calcio Legnano 1950-1951", "text": "Questa voce raccoglie le informazioni riguardanti lAssociazione Calcio Legnano nelle competizioni ufficiali della stagione 1950-1951.\nStagione.\nL'obiettivo della stagione 1950-1951 \u00e8 nuovamente la promozione in Serie A. Alla luce della crescita costante, che \u00e8 suggellata dal 3\u00ba posto nel campionato precedente, il presidente Pino Mocchetti decide di rinforzare ulteriormente l'organico: la promozione, questa volta, \u00e8 nell'aria. Vengono acquistati il portiere Renato Gandolfi, il difensore Franco Pian, il centrocampista svedese Ivar Eidefj\u00e4ll e gli attaccanti Guglielmo Trevisan, Valentino Valli e Ettore Bertoni; quest'ultimo, in particolare, \u00e8 stato il capocannoniere del precedente campionato di Serie B. Vengono venduti il centrocampista Fausto Braga e l'attaccante Nereo Manzardo, mentre sono ceduti per fine prestito il difensore Sergio Realini, il centrocampista Alberto Oldani e l'attaccante Egiziano Bertolucci. Alla guida tecnica \u00e8 confermato Ugo Innocenti, al cui fianco viene messo, nel ruolo di direttore tecnico e giocatore, H\u00e9ctor Puricelli. Con questa profusione di mezzi economici, l'obiettivo dichiarato \u00e8 la conquista della promozione in Serie A.\nIl Legnano disputa un campionato eccellente, che si conclude con la promozione in Serie A dei \"Lilla\" grazie al 2\u00ba posto in classifica a 54 punti, quattro in meno della SPAL capolista e sette in pi\u00f9 del giunto terzo. La certezza matematica della promozione \u00e8 ottenuta alla terzultima giornata nonostante la sconfitta con il : il passaggio di categoria viene festeggiato nella giornata successiva, che il Legnano gioca in casa, dall'invasione di campo dei tifosi a incontro terminato, dalla banda comunale e dalla consegna di medaglie d'oro ai giocatori lilla da parte del presidente della F.I.G.C.. Dopo la partita \u00e8 l'intera citt\u00e0 di Legnano a festeggiare, con due giocatori lilla, Lorenzo Colpo e Bruno Mozzambani, che girano per il centro abitato accolti da un pubblico entusiasta.\nQuesta stagione \u00e8 tra le migliori mai disputate dal Legnano: durante il campionato i \"Lilla\" stabiliscono molti record, che resistono imbattuti ancora dopo decenni. Tra essi, ci sono il maggior numero di vittorie consecutive (9 dalla 15\u00aa alla 23\u00aa giornata), il maggior numero di vittorie (25), il maggior numero di vittorie interne (19 su 20), il maggior numero di vittorie interne consecutive (15), il maggior numero di reti segnate (89), il maggior numero di reti segnate da un giocatore in un solo incontro (Bertoni, cinque in Legnano-Treviso 8-2), la vittoria con il pi\u00f9 largo scarto (contro il per 7-0) e la vittoria con maggior numero di gol segnati (contro il Treviso per 8-2).\nOrganigramma societario.\nArea direttiva\nArea tecnica"}
{"id": "4710842", "revid": "61945382", "url": "https://it.wikipedia.org/wiki?curid=4710842", "title": "Simmetria sferica", "text": ""}
{"id": "4710843", "revid": "79227", "url": "https://it.wikipedia.org/wiki?curid=4710843", "title": "Querolus sive Aulularia", "text": "Querolus sive Aulularia (traslitterato: \"Querulo o l'Aulularia\"), il cui titolo in italiano \u00e8 traducibile come \"Il piagnone\" o \"La commedia della pentola\", \u00e8 una palliata scritta tra la fine del IV secolo e l'inizio del V da un autore ignoto, probabilmente nella cerchia di conoscenze di Rutilio Namaziano. L'opera \u00e8 una sorta di continuazione, con aspetti del tutto differenti, dell'\"Aulularia\" di Tito Maccio Plauto.\nTrama.\nIn scena arriva il Lare familiare, un dio protettore del focolare domestico, e annuncia il prologo. Successivamente entra il ricco e avaro Euclione che non sopporta affatto il servo, pensando che gli voglia rubare la pentola piena di soldi che ha trovato. Infatti la pentola appartiene a un mago di nome Mandrogeno che presto si presenta in casa per recuperare i soldi. Euclione \u00e8 troppo impegnato a organizzare un matrimonio tra lui e la figlia di un ricco sicofante e cos\u00ec il mago sfonda la porta. Euclione decide, perduta la pentola, di ricorrere al tribunale e ai suoi amici avvocati. "}
{"id": "4710852", "revid": "339392", "url": "https://it.wikipedia.org/wiki?curid=4710852", "title": "Teoria della parit\u00e0 dei poteri d'acquisto", "text": ""}
{"id": "4710854", "revid": "131358", "url": "https://it.wikipedia.org/wiki?curid=4710854", "title": "KS Bylis", "text": ""}
{"id": "4710855", "revid": "247222", "url": "https://it.wikipedia.org/wiki?curid=4710855", "title": "East-West", "text": "East-West \u00e8 il secondo album del gruppo The Paul Butterfield Blues Band, pubblicato dalla Elektra Records nell'agosto del 1966 e prodotto da Paul Rothchild, Jac Holzman, Barry Friedman (brano B1) e Mark Abramson. Nel gruppo un nuovo batterista, Billy Davenport al posto di Sam Lay."}
{"id": "4710856", "revid": "287204", "url": "https://it.wikipedia.org/wiki?curid=4710856", "title": "HP Open 2013 - Singolare", "text": "Il singolare dell'HP Open 2013 \u00e8 stato un torneo di tennis facente parte del WTA Tour 2013.\nHeather Watson era la detentrice del titolo ma \u00e8 stata sconfitta al primo turno.\nSamantha Stosur ha superato in finale Eugenie Bouchard per 3-6, 7-5, 6-2."}
{"id": "4710860", "revid": "287204", "url": "https://it.wikipedia.org/wiki?curid=4710860", "title": "HP Open 2013 - Doppio", "text": "Il doppio dell'HP Open 2013 \u00e8 stato un torneo di tennis facente parte del WTA Tour 2013.\nRaquel Kops-Jones e Abigail Spears erano le detentrici del titolo ma sono state sconfitte in semifinale da Samantha Stosur e Shuai Zhang.\nIn finale la coppia Stosur-Zhang si \u00e8 arresa a Kristina Mladenovic e Flavia Pennetta per 6-4, 6-3."}
{"id": "4710862", "revid": "154893", "url": "https://it.wikipedia.org/wiki?curid=4710862", "title": "B738", "text": ""}
{"id": "4710863", "revid": "635893", "url": "https://it.wikipedia.org/wiki?curid=4710863", "title": "Olga Beresnyeva", "text": ""}
{"id": "4710873", "revid": "1632387", "url": "https://it.wikipedia.org/wiki?curid=4710873", "title": "Ritratto di Minerva Anguissola", "text": "Ritratto di Minerva Anguissola \u00e8 un dipinto a olio su tela di Sofonisba Anguissola, databile al 1564 circa e conservato nella Pinacoteca di Brera a Milano.\nDescrizione.\nIl dipinto raffigurerebbe la sorella dell'autrice dell'opera, suor Minerva Anguissola, al secolo Elena Anguissola. Secondo alcuni esperti sarebbe in realt\u00e0 un autoritratto, dipinto dall'artista cremonese in un periodo di nostalgia, durante il suo lungo soggiorno in Spagna.\nLa figura della donna ci appare chiusa in se stessa. Un certo nervosismo attraversa le sue labbra e i cordini della sua camicia bianca scendono un po' spiegazzati dal collo: non sono eleganti, ma quasi sciatti. Un cordino con un piccolo nodo centrale \u00e8 posto sulla sua gola. L'abito \u00e8 severo, senza la luce di un ornamento.\nSuor Minerva e Minerva in casa Anguissola.\nElena Anguissola (1536-post 1585) era la \"seconda\" figlia di Amilcare e di Bianca Ponzoni. Il padre apparteneva alla nobilt\u00e0 genovese e si era trasferito in Lombardia. \u00c8 stata pittrice, si ritir\u00f2 molto giovane dal mondo e visse in convento, a Mantova, con il nome di \"suor Minerva\". Di Elena, infatti: \u00absappiamo che si ritir\u00f2 nel monastero domenicano di San Vincenzo a Mantova con il nome di suor Minerva (citato gi\u00e0 nel 1557 nella lettera del padre alla duchessa di Mantova e nel testamento del fratello del 1575), e nel 1585 era ancora viva.\u00bb\nNon deve essere confusa con Minerva Anguissola che era la \"quarta\" figlia di Amilcare e di Bianca Ponzoni. Questa quarta figlia Minerva non era pittrice ma, eccellente nel latino e nelle lettere italiane, divenne insegnante ed educatrice.\n\u00abMinerva, dunque potrebbe essere nata tra il 1543-1546, cos\u00ec che sarebbe identificabile con la ragazzina tra i nove e i dieci anni a destra nella \"Partita a scacchi\", e nel \"Ritratto di famiglia Anguissola\" ne avrebbe perci\u00f2 tra i dodici e i sedici. [...] L'Arisi in \"Cremona litterata\"..., del 1706 (p. 300), fissa la data di morte al 1564. Anche se non fu pittrice, ma \"eccellentissima in lettere latine e volgari\", come ricordano Antonio Campi e gli altri biografi, Minerva va ricordata in quanto \u00e8 stata identificata quale soggetto preferito dalle sorelle in alcuni ritratti familiari.\u00bb"}
{"id": "4710875", "revid": "287204", "url": "https://it.wikipedia.org/wiki?curid=4710875", "title": "M\u00fcnsterland Giro 2013", "text": "La M\u00fcnsterland Giro 2013, ottava edizione della corsa e valida come evento dell'UCI Europe Tour 2013 categoria 1.1, si svolse il 3 ottobre 2013 su un percorso di 205\u00a0km. Fu vinta dall'olandese Jos van Emden che giunse al traguardo con il tempo di 4h21'37\" alla media di 47,01\u00a0km/h.\nAl traguardo 85 ciclisti portarono a termine la gara."}
{"id": "4710881", "revid": "729019", "url": "https://it.wikipedia.org/wiki?curid=4710881", "title": "Battaglia del Lecheo", "text": "La battaglia del Lecheo (391 a.C.) fu una battaglia nella Guerra di Corinto vinta dagli Ateniesi.\nNella battaglia, Ificrate, generale ateniese approfitt\u00f2 del fatto che un reggimento oplitico spartano operativo vicino a Corinto si muoveva allo scoperto senza la protezione di alcuna truppa da lancio. Decise di effettuare un agguato con il suo reggimento di lanciatori di giavellotto, i peltasti.\nCon attacchi mordi e fuggi ripetuti contro la formazione nemica, Ificrate ed i suoi uomini riuscirono a sconfiggere gli Spartani, uccidendone poco meno della met\u00e0. Questo agguato rappresent\u00f2 una delle prime occasioni nella storia militare greca in cui un contingente di peltasti ne aveva sconfitto uno di opliti.\nAntefatto.\nL'assedio perpetrato da Sparta nei confronti di Corinto, ad un anno di distanza dalla battaglia di Coronea, stava dando i suoi frutti. Le tensioni politiche all'interno della citt\u00e0 diedero formazione a due fazioni una filospartana appoggiata dagli oligarchi ed una dai democratici; quest'ultima primeggi\u00f2 accettando la presenza di una guarnigione argiva a proprio sostegno. Gli esuli oligarchi, una volta permesso all'esercito lacedemone l'entrata nelle \"Lunghe Mura corinzie\", collaborarono con l'esercito spartano nella regione per ottenere il controllo del porto di Corinto sul Golfo di Corinto, Lecheo. Resistendo ai diversi attacchi al porto effettuati dai Democratici di Corinto e dai loro alleati Tebani e Argivi sancirono il loro dominio su Lecheo.\nGli Ateniesi quindi inviarono un esercito per assistere gli alleati e presidiare Corinto. Gli Spartani e gli esuli, nel frattempo, fecero irruzione nel territorio corinzio dove nel 391 a.C. il re Agesilao condusse un grande esercito, con il quale attacc\u00f2 conquistando una serie di roccaforti corinzie. Gli Ateniesi ed i loro alleati rimasero in gran parte intrappolati a Corinto, ma alla fine trovarono la possibilit\u00e0 di trarre vantaggio dalla negligenza degli Spartani.\nSvolgimento.\nMentre Agesilao muoveva nel territorio corinzio con il grosso del suo esercito, lasci\u00f2 una divisione molto sostanziosa a Lecheo a guardia del porto. Una parte di questo reparto era composta da uomini della citt\u00e0 di Amiclea, i quali vollero tornare in patria in occasione di una loro festa religiosa. Avvicinandosi la data della celebrazione, il comandante spartano a Lecheo si allontan\u00f2 con una divisione composta da opliti e da cavalieri per scortare gli Amiclei sulla via di casa. Il tragitto prevedeva il passaggio vicino a Corinto. Dopo essere passato con successo vicino alla citt\u00e0, il comandante ordin\u00f2 ai suoi opliti di invertire la marcia e di tornare al porto, mentre la cavalleria avrebbe accompagnato gli Amiclei. Sebbene si trovasse a marciare sotto le mura di Corinto con il suo reparto, il comandante non sospett\u00f2 di incontrare problemi, pensando che i soldati della citt\u00e0 fossero intimoriti dalla loro presenza e poco inclini allo scontro armato.\nGli strateghi ateniesi a Corinto, Ificrate e Callia, al comando rispettivamente del contingente dei peltasti e degli opliti, videro che l'intera mora stava marciando oltre la citt\u00e0 non protetta n\u00e9 da peltasti n\u00e9 da cavalleria. Decisero di approfittare di questo fatto: gli opliti ateniesi si spostarono un po' fuori Corinto, mentre i peltasti andarono all'inseguimento della divisione spartana, scagliando loro i giavellotti.\nPer fermarli, il comandante spartano ordin\u00f2 ad alcuni dei suoi uomini di caricare gli Ateniesi, ma i peltasti fuggirono, correndo pi\u00f9 agilmente degli opliti; poi, quando gli Spartani tornarono nel gruppo, i peltasti ripiombarono su di loro lanciando loro giavellotti mentre fuggivano e infliggendo grosse perdite. Questo procedimento fu ripetuto pi\u00f9 volte con risultati simili. Anche quando arriv\u00f2 un gruppo di cavalieri spartani, il comandante spartano prese la singolare decisione di far loro tenere il passo con gli opliti anzich\u00e9 caricare ed eliminare i peltasti. Incapaci di scacciare questi, e nel frattempo soffrendo numerose perdite, gli Spartani furono circondati e vennero spinti su una collina che dominava Lecheo. Gli uomini nel porto, vedendo difficile situazione degli opliti, navigarono con piccole imbarcazioni il pi\u00f9 vicino possibile alla collina ed arrivarono a circa mezzo miglio da loro. Gli Ateniesi, nel frattempo, fecero arrivare i loro opliti e gli Spartani, vedendo queste cose, fuggirono e corsero alle barche, ostacolati dai peltasti lungo tutta la strada. Alla fine, tra il combattimento e l'inseguimento, vennero uccisi 250 dei 600 uomini del reggimento.\nConseguenze.\nLa notizia della sconfitta spartana provoc\u00f2 un grande dolore ad Agesilao, che ben presto torn\u00f2 a Sparta.\nNei mesi successivi alla partenza di Agesilao, Ificrate annull\u00f2 molti dei progressi che gli Spartani avevano fatto nei pressi di Corinto, recuperando tre roccaforti che gli Spartani avevano precedentemente conquistato e presidiato.\nEgli inizi\u00f2 anche con successo una serie di attacchi lampo, contro gli alleati spartani nella regione. Anche se gli Spartani ed i loro alleati oligarchici continuarono a presidiare Lecheo, per l'intera durata della guerra, ridussero la loro attivit\u00e0 intorno a Corinto e non si registrarono ulteriori scontri di grossa importanza nella regione."}
{"id": "4710897", "revid": "767487", "url": "https://it.wikipedia.org/wiki?curid=4710897", "title": "I Wanna Be the Testimonial", "text": "I Wanna Be the Testimonial \u00e8 un film del 2014 diretto e interpretato da Davide Tafuni.\nTrama.\nDavide \u00e8 un ragazzo ipocondriaco che per colpa delle sue paure non riesce ad uscire da Pescia, dove \u00e8 cresciuto dalla sua infanzia fino all'et\u00e0 di trentacinque anni.\nDavide crede fortemente nell'amore e fin da piccolo cerca la sua anima gemella. Molto influenzato dai racconti di suo nonno, tratti dalle filosofie di Platone, Davide trascorre tutta la sua vita alla ricerca dell'altra met\u00e0 della sua mela. Dopo aver quasi rinunciato alla sua estrema ricerca, arriva dall'America Katrina, una studentessa di architettura che verr\u00e0 in Italia per qualche mese. Follemente innamorato di questa ragazza, Davide decide di seguirla a New York, dove vedr\u00e0 un mondo totalmente diverso dalla sua cittadina di provincia.\nProduzione.\nAlcune scene del film sono state girate a Foiano della Chiana, a Pescia, a New York, nella scuola media statale di Foiano della Chiana in provincia di Arezzo e a Tortona, in provincia di Alessandria.\nDistribuzione.\nDistribuzione A&amp;A Distribuzioni "}
{"id": "4710899", "revid": "767487", "url": "https://it.wikipedia.org/wiki?curid=4710899", "title": "The Bridge of Fancy", "text": "The Bridge of Fancy \u00e8 un cortometraggio muto del 1917 diretto da Lawrence C. Windom.\nFu l'undicesimo in una serie di 12 corti prodotti dalla Essanay di Chicago, dal titolo \"Do Children Count?\", con protagonista l'attrice bambina Mary McAllister..\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla V-L-S-E, il film - un cortometraggio di due bobine - usc\u00ec nelle sale cinematografiche statunitensi il 15 agosto 1917."}
{"id": "4710900", "revid": "599013", "url": "https://it.wikipedia.org/wiki?curid=4710900", "title": "Ancelle del Santissimo Sacramento e dell'Immacolata", "text": "Le ancelle del Santissimo Sacramento e dell'Immacolata (in spagnolo \"Esclavas del Sant\u00edsimo Sacramento y de la Inmaculada\") sono un istituto religioso femminile di diritto pontificio: le suore di questa congregazione pospongono al loro nome la sigla A.S.S.I.\nStoria.\nLa congregazione fu fondata da Mar\u00eda Rosario Lucas Burgos: gi\u00e0 religiosa nella congregazione della Sacra Famiglia di Bordeaux, ebbe mansioni di insegnante ma, non sentendosi attratta da questa forma di apostolato, chiese invano di essere assegnata a una casa dove si praticava l'adorazione perpetua.\nA causa di una malattia torn\u00f2 a casa dei genitori a Melilla e, guarita, il 24 febbraio 1944 diede inizio a Malaga a una nuova comunit\u00e0 religiosa, interamente dedicata al culto eucaristico. Per la fondazione pot\u00e9 contare sul sostegno dal gesuita Jos\u00e9 Antonio de Aldama Prua\u00f1o, che redasse le costituzioni della congregazione.\nL'istituto fu canonicamente eretto dall'arcivescovo di Granada nel 1948.\nAttivit\u00e0 e diffusione.\nLe suore conducono vita contemplativa in clausura e si dedicano alla confezione di paramenti sacri.\nOltre che in Spagna, sono presenti in Guatemala, in Per\u00f9 e a Porto Rico; la sede generalizia \u00e8 a Cordova.\nAlla fine del 2008 la congregazione contava 194 religiose in 14 case."}
{"id": "4710902", "revid": "599013", "url": "https://it.wikipedia.org/wiki?curid=4710902", "title": "Chiesa di San Nicol\u00f2 (Merano)", "text": "La chiesa di San Nicol\u00f2 o duomo di Merano \u00e8 la principale chiesa cattolica della citt\u00e0 di Merano. Sorge nel mezzo del centro storico al termine dei portici.\nStoria.\nNonostante sia molto probabile che Merano disponesse di una chiesa fin dalla sua fondazione nel 1170, i primi documenti al riguardo risalgono solo al 1266. All'epoca la chiesa era dedicata a San Nicol\u00f2 e a San Pietro da Verona: inoltre, trovandosi sulla riva destra del Passirio, fino al XVII secolo fece parte della diocesi di Coira e fu alle dipendenze della parrocchiale di Tirolo.\nVista la crescente importanza di Merano sia dal punto di vista politico che commerciale, nel 1302 il vescovo di Coira, Sigfrido, promosse il suo ampliamento. I lavori furono molto costosi e durarono pi\u00f9 di un secolo e mezzo. Nel 1367 venne consacrato il nuovo coro, ricostruito in forme gotiche degli scalpellini di Rottweil dopo l'abbattimento di quello preesistente in stile tardo romanico. In seguito fu ricostruita l'aula, che divenne a tre navate e fu ruotata rispetto all'asse del coro. La copertura venne realizzata nel 1450-1460 da Stefan Tobler di Burghausen che costru\u00ec le volte a crociera gotiche sorrette da pilastri rotondi.\nIl campanile, alto 83 metri, \u00e8 uno dei pi\u00f9 imponenti dell'Alto Adige. La sua costruzione richiese quasi tre secoli e si svilupp\u00f2 in pi\u00f9 fasi: i tre piani pi\u00f9 bassi furono realizzati tra il XV e il XVI secolo. Nel 1617 fu costruita la cosiddetta \"calotta all'italiana\", cio\u00e8 il corpo ottagonale con la cupola realizzato dal comasco Giovanni Bosacchi. I lavori furono probabilmente diretti da Francesco Lucchese, allora attivo a Merano.\nNel 1848 il cimitero che circondava la chiesa fu trasferito dietro alla chiesa di Santo Spirito, al posto degli attuali giardini Marconi. Una decina di lastre tombali, risalenti per lo pi\u00f9 al Cinquecento, furono lasciate sui muri della chiesa come ricordo.\nNel 1887 fu effettuato un importante restauro ad opera del viennese Friedrich von Schmidt, che volle ripristinarne l'aspetto gotico della chiesa rimuovendo le modifiche barocche.\nStruttura.\nEsterno.\nLa facciata della chiesa, rivolta a ovest e perpendicolare alla piazza, \u00e8 costituita da un portale strombato, circondato da una pi\u00f9 ampia arcata, e sormontato dal rosone. Il timpano \u00e8 decorato da una serie di nicchie disposte su tre livelli. A destra del portale si trova un affresco che ritrae il trasporto della croce: \u00e8 opera di Conrad Waider e risale al 1500 anche se fu restaurato nel 1896 da Alfons Silber.\nLa decorazione del lato destro della chiesa che d\u00e0 verso la piazza e i portici \u00e8 molto curata e vi si trova il portale gotico del 1430-1440 che, pur essendo una porta laterale, \u00e8 la principale via d'accesso alla chiesa. Esso presenta una forma strombata e accoglie le statue della Madonna con il Bambino, di Ges\u00f9 Giardiniere e dei Santi Pietro Bartolomeo Maria Maddalena e Andrea. In un'edicola vicina \u00e8 posta la statua di San Nicola del XIV secolo, seguita dal secondo portale che d\u00e0 sulla piazza sormontato dall'affresco di San Cristoforo, ridipinto nel 1896 da Alfons Silber.\nProcedendo lungo il lato sud si trova il campanile, la cui principale caratteristica \u00e8 l'arco a sesto acuto sul quale si erge. All'interno del voltone sono presenti due affreschi: il primo ritrae un pellegrino immerso in un bosco che prega davanti alla croce indicatogli un orientale: risale al 1413 ed \u00e8 probabilmente opera del maestro boemo Venceslao, autore anche degli affreschi della cappella del cimitero di Rifiano (1415) e forse del ciclo della torre dell'Aquila a Trento. Sempre opera Venceslao \u00e8 l'altro affresco del voltone, purtroppo sbiadito, che ritrae i santi Barbara, Floriano, Leonardo, Cristoforo, Caterina e la rappresentazione della piet\u00e0.\nIl coro trecentesco a dieci lati \u00e8 decorato da contrafforti che si alternano a finestroni ogivali chiusi da vetrate colorate risalenti al XV secolo ed opera di maestranze sveve. Esso rappresenta uno dei massimi esempi di gotico tirolese. Sul lato sud si erge inoltre la piccola torre poligonale della scala che permette l'accesso al campanile.\nInterno.\nL'interno \u00e8 costituito da un'aula a tre navate separate da pilastri circolari che sostengono le volte gotiche con nervature. Il coro \u00e8 illuminato da finestroni tra i quali sono poste delle statue raffiguranti gli Apostoli, il Salvatore, la Madonna, i Santi Pietro e Paolo nonch\u00e9 la Santa Croce: tutte sono opere della famiglia di scultori Pendl e risalgono al XIX secolo. Sul retro della facciata si erge la cantoria, che occupa tutte e tre le navate ed \u00e8 stata costruita nel 1670-1671 da Giacomo e Francesco Delai.\nLa chiesa originariamente possedeva un altare maggiore a portelle del 1450, di cui oggi rimane solo la statua di San Nicol\u00f2 accanto all'arco trionfale. Nel 1682 fu commissionata una nuova pala d'altare a Mathias Pussj\u00e4ger (1654-1734) che rappresentava l'ascensione di Maria. Essa fu venduta alla chiesa di Lana di Sotto, quando l'altare venne sostituito da quelli progettati da Jakob Ulrich Pirchstaller e decorati con statue di santi e con le tre pale opere di Martin Knoller (1725-1804). Nel 1887, a seguito del restauro di von Schmidt, l'altare maggiore venne rimosso e il coro fu ristrutturato in forme tardogotiche con la riapertura di alcuni finestroni, la costruzione degli stalli e l'installazione di nuove vetrate decorate con le storie di Maria e della vita di San Nicol\u00f2. Due di queste sul lato sud, una con l'arciduca Sigismondo il Danaroso e l'altra con una rappresentazione della Trasfigurazione, risalgono rispettivamente al 1483 e al 1493 e provengono dalla chiesa di Santo Spirito.\nL'altare a portelle posto nella navata nord fu acquistato nel 1888 e proviene dalla chiesa di San Medardo a Tarces. \u00c8 attribuito alla bottega di Hans Schnatterpeck e contiene le statue di San Medardo e San Giovanni Battista. Le portelle sono decorate all'interno con rilievi dei Santi Giorgio e Maurizio e all'esterno con dipinti raffiguranti l'Evangelista Giovanni e San Sebastiano. Nella predella vi \u00e8 un rilievo della Piet\u00e0."}
{"id": "4710906", "revid": "1573940", "url": "https://it.wikipedia.org/wiki?curid=4710906", "title": "Maylandia callainos", "text": "Maylandia callainos \u00e8 un pesce di acqua dolce appartenente alla famiglia Cichlidae ed alla sottofamiglia Pseudocrenilabrinae.\nDescrizione.\nPresenta un corpo piuttosto compresso lateralmente, non particolarmente alto ma abbastanza allungato. La testa \u00e8 arrotondata, con la fronte alta, mentre gli occhi sono grandi. Le pinne non sono molto allungate. La pinna caudale \u00e8 a delta, mentre la pinna dorsale \u00e8 alta e termina con un'estremit\u00e0 arrotondata. La lunghezza massima registrata \u00e8 di 8\u00a0cm. A differenza delle altre specie del genere \"Maylandia\" non presenta particolari zebrature sui fianchi.\nIl dimorfismo sessuale \u00e8 abbastanza evidente: il maschio ha il corpo completamente con una colorazione pi\u00f9 accesa: \u00e8 azzurro con il ventre leggermente pi\u00f9 chiaro. Le pinne sono dello stesso colore del corpo. Inoltre gli adulti presentano delle macchie biancastre, simili a uova sulla pinna anale, a volte anche sulla pinna caudale e su quella dorsale, caratteristica assente nei giovani e nelle femmine. Queste ultime sono pi\u00f9 piccole dei maschi; il loro colore pu\u00f2 variare dal grigiastro al violaceo, ed hanno le pinne trasparenti. In entrambi i sessi \u00e8 presente una macchia pi\u00f9 scura sopra l'opercolo.\nBiologia.\nComportamento.\n\u00c8 un ciclide molto aggressivo, e i maschi sono decisamente territoriali, ed essendo poligami vivono in harem composti da un maschio e diverse femmine.\nAlimentazione.\n\u00c8 un pesce prevalentemente erbivoro e si nutre delle alghe e della vegetazione acquatica che raccoglie raschiando le rocce del suo habitat.\nRiproduzione.\nQuesta specie, come i suoi congeneri, ha modalit\u00e0 di riproduzione originali: \u00e8 oviparo e incubatore orale: le uova vengono deposte dalla femmina nel luogo prescelto per la riproduzione, prima scelto e ripulito dal maschio.\nLa femmina prende le uova in bocca, e si avvicina alla pinna anale del maschio, probabilmente attratta dalle macchie l\u00ec presenti, molto simili a uova, e l\u00ec le uova vengono fecondate. La femmina continua a tenere le uova fino alla loro schiusa, che avviene circa 3-4 settimane dopo.\nDistribuzione e habitat.\n\u00c8 una specie endemica di alcune zone del Lago Malawi, nell'Africa orientale. Sarebbe originario di Nkhata Bay, ma \u00e8 stato introdotto anche in altre zone del lago, rimanendo comunque una specie non particolarmente comune. Predilige le zone con substrato e coste rocciose, e si nasconde negli anfratti delle rocce.\nConservazione.\nLa lista rossa IUCN classifica questa specie come \"vulnerabile\" (VU) perch\u00e9 non \u00e8 diffusa in tutto il lago, bens\u00ec solo in alcune zone, dove viene pescata o per gli acquari o dalla gente del luogo come alimento.\nAcquariofilia.\nQuesta specie \u00e8 ricercata dagli appassionati soprattutto per il suo comportamento, anche se la sua aggressivit\u00e0 pu\u00f2 creare problemi all'interno di un territorio ristretto come quello di un acquario.\nIn acquario, dove viene spesso denominato \"cobalt zebra\" o \"pearl zebra\", ne sono state selezionate diverse variet\u00e0, anche albine."}
{"id": "4710907", "revid": "21981", "url": "https://it.wikipedia.org/wiki?curid=4710907", "title": "I due pezzi da novanta", "text": ""}
{"id": "4710913", "revid": "76963", "url": "https://it.wikipedia.org/wiki?curid=4710913", "title": "Kevin Maurer", "text": "Biografia e istruzione.\nNato nel 1973, Kevin Maurer si \u00e8 laureato in giornalismo presso la \"Old Dominion University\" di Norfolk, in Virginia.\nCarriera.\nDa nove anni Maurer ha seguito come giornalista i corpi d'\u00e9lite. Nel 2003 ha seguito i paracadutisti dell'82\u00aa Divisione Aviotrasportata in Iraq durante l'inizio dell'invasione.\nSi \u00e8 recato sei volte in Afghanistan per seguire le forze speciali. Nel 2004 ha trascorso un mese con le squadre delle forze speciali in varie basi. Nel 2005 si rec\u00f2 in Afghanistan due volte per coprire nuovamente i paracadutisti dell'82\u00aa Divisione Aviotrasportata e all'inizio di quest'anno \u00e8 stato integrato con la divisione in Iraq\nNel 2006 ha trascorso un mese in Africa orientale, ed altri diversi periodi in Iraq e Haiti. \u00c8 autore di almeno sei libri e di numerosi scritti sulle missioni speciali."}
{"id": "4710918", "revid": "767487", "url": "https://it.wikipedia.org/wiki?curid=4710918", "title": "The Little White Girl", "text": "The Little White Girl \u00e8 un cortometraggio muto del 1917 diretto da Lawrence C. Windom.\nFu il decimo in una serie di 12 corti prodotti dalla Essanay di Chicago, dal titolo \"Do Children Count?\", con protagonista l'attrice bambina Mary McAllister.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla K-E-S-E Service, il film - un cortometraggio di due bobine - usc\u00ec nelle sale cinematografiche statunitensi l'8 agosto 1917."}
{"id": "4710936", "revid": "547034", "url": "https://it.wikipedia.org/wiki?curid=4710936", "title": "Adrian Bravi", "text": "Biografia.\nAdri\u00e1n Nazareno Bravi \u00e8 nato a San Fernando (Buenos Aires), in una casa accanto al fiume Luj\u00e1n che si allagava spesso per via delle inondazioni. Ha vissuto in vari quartieri di Buenos Aires e alla fine degli anni \u201980 si \u00e8 trasferito in Italia per proseguire i suoi studi. Si \u00e8 laureato in Filosofia all'Universit\u00e0 degli Studi di Macerata e attualmente lavora come bibliotecario presso la stessa universit\u00e0. Nel 1999 ha pubblicato il suo primo romanzo in lingua spagnola e dopo alcuni anni ha iniziato a scrivere in italiano. Ha pubblicato romanzi, articoli e racconti su varie riviste e antologie (\"il Reportage\", \"Left\", \"Robinson\" di \"Repubblica\", \"L'accalappiacani\", \"In pensiero\", \"Crocevia\", \"Almanacco Quodlibet\", ecc.). In un suo saggio, \"La gelosia delle lingu\"e, affronta con costanti raccordi autobiografici il tema dello scrivere in una lingua diversa da quella di nascita.\nHa vinto alcuni premi tra cui la prima edizione del Premio Bookciak, Azione! (2012), il Premio Bergamo (2014) ed \u00e8 stato due volte finalista al Premio letterario Giovanni Comisso (nel 2011 e nel 2020).\nI suoi libri sono stati tradotti in inglese, in francese, in spagnolo e in arabo.\nVive a Recanati."}
{"id": "4710939", "revid": "124123", "url": "https://it.wikipedia.org/wiki?curid=4710939", "title": "Gospatric", "text": "Le origini misteriose.\nDelle origini di Gospatric, il cui nome in cumbro significa \"Servo di San Patrizio\" non si conosce molto, la sua data di nascita e ignota e il poco che si sa \u00e8 che era bis-nipote di Etelredo II d'Inghilterra, sua figlia \u00c6lfgifu spos\u00f2 infatti Uchtred l'Ardito da cui ebbe a sua volta una figlia, Ealdgyth che spos\u00f2 Maldred, fratello di Duncan I di Scozia e dalla loro unione nacque, appunto, Gospatric.\nTale genealogia non \u00e8 comunque universalmente accettata. Maldred avrebbe dovuto essere uno dei figli minori di Crinan di Dunkeld (morto 1045), ma in pochi sono disposti ad attribuirgli come madre la legittima moglie di Crinan, Bethoc, figlia di Malcolm II di Scozia, ma a pensarlo come il frutto di un'altra unione o addirittura di un omonimo. Se questa ipotesi fosse vera i discendenti di Gospatric avrebbero avuto ben pochi motivi per competere nella Grande causa successiva alla morte di Margherita di Scozia, mentre \u00e8 noto che uno dei suoi discendenti, Patrick IV, conte di March (1242-10 ottobre 1208, prese parte alla corsa.\nAltri storici lo vogliono figlio di Uchtred l'Ardito, mentre altri lo credono il nipote nato dalla prima moglie ripudiata di Uchtred, tale Ecgfrida, che avrebbe avuto una figlia in seconde nozze con tale Kilvert e che venne chiamata Sigrida.\nQuali che fossero i suoi natali Gospatric fu sempre una figura importante sia in Northumbria che nella Cumbria il che attesta che in qualche modo era davvero legato alla famiglia di Uchtred.\nNella \"Vita di Edoardo il Confessore\" commissionata da sua moglie Edith del Wessex vi sono riferimenti a un pellegrinaggio a Roma compiuto dal conte Tostig del Wessex e secondo il racconto durante il viaggio vennero attaccati da un gruppo di briganti che finirono per avventarsi su un uomo chiamato Gospatric poich\u00e9 il lusso degli abiti e l'aspetto fisico suggerivano che fosse lui il vero conte. Inganno che probabilmente riusc\u00ec perch\u00e9 Tostig si era mantenuto a una relativa distanza di sicurezza, se il Gospatric in questione fosse davvero il futuro conte di Northumbria o un omonimo \u00e8 incerto, ma l'accadimento pare suggerire che viaggiasse al seguito di Tostig pi\u00f9 come ostaggio che come ospite.\nLa dubbia fedelt\u00e0 al sovrano.\nNel 1066 Guglielmo il Conquistatore sconfisse Aroldo II d'Inghilterra prendendogli il regno e poco dopo nomin\u00f2 Conte di Bernicia tale Copsi (morto 1067) che era stato alleato di Tostig e che con lui era stato esiliato nel 1065 dopo che si erano rivoltati contro Aroldo. Il contado di Copsi dur\u00f2 poche settimane, venne infatti ucciso da Oswulf II di Bamburgh (morto 1067), uno dei nipoti di Uchtred l'Ardito, che prese il contado per s\u00e9. Nemmeno il suo governo fu durevole: meno di sei mesi dopo, mor\u00ec vittima di un attentato ad opera di banditi. A quel punto Gospatric sembr\u00f2 un erede plausibile per il contado date le sue probabili connessioni famigliari con la famiglia del defunto conte offrendo al re una grande somma di denaro in cambio del contado di Bernicia. Guglielmo che stava cercando disperatamente di raccogliere denaro in tasse accett\u00f2.\nNei primi mesi del 1068 una serie di rivolte interne aggravate dai tentativi di invasioni esterne posero Guglielmo di fronte a una serie di minacce concrete. Fra i promotori della rivolta oltre a Gospatric si trovarono anche Edgardo Atheling insieme a Edwin, conte di Mercia (morto 1071) e suo fratello Morcar (morto dopo il 1087). La rivolta venne ben presto soppressa e il re si occup\u00f2 di privare i possidenti rivoltosi dei loro beni donandoli invece ai propri cavalieri Normanni che si riversevano in Inghilterra dalla Normandia. Per Gospatric questo signific\u00f2 la perdita del contado a favore di Robert Comines (morto 1069 circa) e l'esilio in Scozia.\nL'autorit\u00e0 di Guglielmo si and\u00f2 rafforzando e a parte alcuni problemi con pochi nobili riottosi come Hereward il Fuorilegge e Eadric il selvaggio il suo potere si estese per tutta l'Inghilterra.\nGospatric dal canto suo si un\u00ec alle armate invasori capitanate dai Dani, dagli Scozzesi e dagli inglesi comandanti di nuovo da Edgardo Atheling nel corso dell'anno seguente. Bench\u00e9 sia lui che i suoi alleati vennero poi sconfitti dalle truppe del sovrano, fu in grado di raggiungere dei termini di tregua con Guglielmo grazie alla propriet\u00e0 che deteneva sul Castello di Bamburgh, tanto che pot\u00e9 restare indisturbato nelle proprie terre fino al 1072.\nL'esilio e la morte.\nIn quell'anno Guglielmo lo priv\u00f2 definitivamente del contado di Bernicia e Northumbria donandoli a Waltheof, conte di Northumbria uno dei figli di Siward, conte di Northumbria. Gospatric ripar\u00f2 di nuovo in Scozia e da l\u00ec si diresse nelle Fiandre, quando torn\u00f2 in Scozia gli vennero donate diverse propriet\u00e0 nel Merse da Malcolm III di Scozia, il contado che non aveva un vero e proprio nome divenne con il tempo noto come Contado di Dunbar. \nSecondo il cronista Ruggero di Hoveden Gospatric non sopravvisse molto al nuovo lustro e mor\u00ec lasciando almeno quattro figli avuti da una moglie di cui non si conosce il nome:"}
{"id": "4710960", "revid": "830939", "url": "https://it.wikipedia.org/wiki?curid=4710960", "title": "Tachos", "text": ""}
{"id": "4710963", "revid": "438678", "url": "https://it.wikipedia.org/wiki?curid=4710963", "title": "The Paul Butterfield Blues Band", "text": ""}
{"id": "4710965", "revid": "438678", "url": "https://it.wikipedia.org/wiki?curid=4710965", "title": "The Butterfield Blues Band", "text": ""}
{"id": "4710974", "revid": "767487", "url": "https://it.wikipedia.org/wiki?curid=4710974", "title": "Pollen", "text": "I Pollen sono stati un gruppo musicale statunitense formatosi nel 1993 a Pittsburgh, Pennsylvania, e scioltosi nel 2001."}
{"id": "4710978", "revid": "235890", "url": "https://it.wikipedia.org/wiki?curid=4710978", "title": "Topologia localmente convessa", "text": ""}
{"id": "4710981", "revid": "61947267", "url": "https://it.wikipedia.org/wiki?curid=4710981", "title": "Orfeo (Poliziano)", "text": ""}
{"id": "4710982", "revid": "695564", "url": "https://it.wikipedia.org/wiki?curid=4710982", "title": "Grass Records", "text": ""}
{"id": "4711004", "revid": "594360", "url": "https://it.wikipedia.org/wiki?curid=4711004", "title": "Kumiho", "text": "La kumiho (; pronunciato e tradotto letteralmente come \"volpe a nove code\") \u00e8 una creatura che appare nelle narrazioni orali e nelle leggende della Corea, ed \u00e8 simile alle fate europee. Secondo tali storie, una volpe che vive per cento anni (per mille secondo altri racconti) diventa una kumiho, come le controparti giapponesi e cinesi. Essa pu\u00f2 liberamente trasformarsi, tra l'altro, anche in belle donne succubi, che seducono giovani ragazzi, per ucciderli e spesso per poi mangiare il loro fegato od il loro cuore (a seconda delle leggende). Ci sono numerose narrazioni in cui appare una \"kumiho\", molte delle quali si possono trovare nell'enciclopedia \"Compendio della Letteratura Orale Coreana\" ().\nMitologia.\nTraendo la propria origine dagli antichi miti cinesi, la kumiho coreana condivide molte caratteristiche con la cinese \"huli jing\" e la giapponese \"kitsune\". I miti relativi alle tre creature concordano che gli spiriti volpe sono il risultato di una grande longevit\u00e0 o di un accumulo di energia: in particolare, le kumiho sarebbero volpi che hanno vissuto per mille anni e che hanno il potere di cambiare aspetto, presentandosi di solito sotto le spoglie di una donna. Tuttavia, mentre le huli jing e le kitsune sono rappresentate come buone o cattive a seconda dei casi, le kumiho sono quasi sempre trattate come figure negative che si cibano di carne umana. Non \u00e8 chiaro in quale periodo i coreani abbiano iniziato a vedere le kumiho solo come delle creature maligne, poich\u00e9 molti testi antichi menzionano kumiho benevole che assistono gli umani, e umani malvagi che spesso ingannano volpi gentili ma ingenue. Pi\u00f9 tardi, la letteratura dipinge le kumiho come delle creature assetate di sangue, per met\u00e0 umane e per met\u00e0 volpi, che di notte vagano per i cimiteri, profanando le tombe per estrarre i cuori dai cadaveri. La favola \"La sorella volpe\" narra di uno spirito volpe che preda una famiglia per mangiarne i fegati.\nLa maggior parte delle leggende raccontano che, anche se la kumiho \u00e8 in grado di cambiare aspetto, mantiene sempre qualche caratteristica volpina (per esempio, i tratti del viso, oppure le orecchie o le nove code). In \"La trasformazione della kumiho\" (), una kumiho si trasforma in modo da essere identica alla sposa di un matrimonio e viene scoperta solo quando le vengono tolti i vestiti. \"Bak Mun-su e la kumiho\" () narra di un incontro tra Bak Mun-su e una ragazza dall'aspetto volpino che vive da sola nel bosco. In \"La fanciulla che scopr\u00ec una kumiho attraverso un poema cinese\" (), la kumiho viene scoperta quando un cane da caccia ne avverte l'odore della volpe e attacca. Nonostante l'abilit\u00e0 di cambiare forma, la vera identit\u00e0 di una kumiho \u00e8 gelosamente custodita dalla creatura stessa.\nCome i licantropi o i vampiri della tradizione occidentale, il mito varia in base alle libert\u00e0 che ogni storia si prende dalla leggenda. Alcuni racconti dicono che, se la kumiho evita di uccidere e mangiare gli umani per mille giorni, pu\u00f2 diventare umana. Altri, come il drama \"Gumiho - Yeo-unu-idyeon\", narrano che \u00e8 necessario che l'umano che abbia scoperto la vera identit\u00e0 della kumiho la tenga segreta per dieci anni. In un altro drama, \"Chunbunjjae namja\", la volpe pu\u00f2 diventare un essere umano se riesce a mangiare mille fegati in mille anni, pena la trasformazione in bolle; in \"Guga-ui seo\", deve evitare di uccidere, mostrare la sua vera identit\u00e0 e aiutare le persone per cento giorni, dopodich\u00e9 diventer\u00e0 umana: in caso contrario, si trasformer\u00e0 in un demone millenario. Una versione della mitologia stabilisce che, se dotata di abbastanza forza di volont\u00e0, una kumiho pu\u00f2 trascendere il suo stato mostruoso e diventare permanentemente umana, perdendo le sue connotazioni malvagie. Le spiegazioni su come riuscirci variano, ma includono azioni come evitare di uccidere o mangiare carne per mille giorni, o ottenere un Cintamani e fare in modo che la loro Yeouiju () veda la Luna piena ogni mese durante la prova. Pur possedendo la Yeouiju come i draghi coreani, le kumiho non sono onnipotenti o in grado di creare, poich\u00e9 ritenute creature inferiori rispetto a loro.\nNella cultura di massa.\nSono numerose le opere che si concentrano sulla kumiho."}
{"id": "4711007", "revid": "124405582", "url": "https://it.wikipedia.org/wiki?curid=4711007", "title": "Fondazione Scienza e Tecnica", "text": "La Fondazione \u00e8 nata nel 1987 per iniziativa della Regione Toscana, della Provincia e del Comune di Firenze, con il supporto scientifico dell'Istituto e Museo di Storia della Scienza (oggi Museo Galileo), per conservare, promuovere e diffondere la cultura scientifica e tecnologica attraverso il recupero e la valorizzazione del patrimonio storico scientifico dell'Istituto Tecnico Toscano.\nScopo.\nFin dalla sua istituzione grazie ai ricercatori, tecnici presenti nei suoi organi e agli istituti culturali con cui collabora, ha operato per far conoscere e rendere disponibile un patrimonio scientifico di altissimo valore, fino ad allora quasi sconosciuto.\nOrganizza inoltre attivit\u00e0 finalizzate a promuovere la divulgazione scientifica.\nPatrimonio.\nLa Fondazione ha in affidamento gran parte dei materiali raccolti dall'Istituto Tecnico toscano fin dalle sue origini. Si tratta di pi\u00f9 di cinquantamila beni suddivisi in raccolte naturalistiche, strumenti scientifici, modelli di macchine, prodotti manifatturieri e fondi librari di interesse storico.\nMuseo.\nComprende due nuclei principali: il Gabinetto di Fisica, restaurato e visitabile dal 2007 ed il Gabinetto di Storia Naturale (creato dal prof. Giacomo Trabucco del quale fu direttore dal 1890 al 1907) esposto in minima parte nel corridoio d'ingresso, in attesa del restauro dei locali e della collezione.\nBiblioteca.\nRaccoglie un cospicuo numero di opere, che rappresentano la conoscenza tecnico-scientifica italiana ed europea dell\u2019Ottocento: sono infatti documentate discipline quali agronomia e silvicoltura, chimica, fisica e astronomia, matematica, meccanica idraulica, storia naturale, topografia, costruzioni, economia e statistica, per un totale di circa 30.000 tra volumi, opuscoli e periodici.\nPlanetario.\nInaugurato nel 2001, e gestito in collaborazione con il Museo Galileo e l\u2019Osservatorio Astrofisico di Arcetri.\nSede.\nHa sede nell\u2019edificio costruito dal Comune di Firenze nel 1891 in via del Mandorlo (oggi Via Giusti 29), per dare accoglienza alle collezioni dell\u2019Istituto Tecnico Toscano precedentemente collocati nella sede dell\u2019antico Convento delle Cavalieresse di Malta in via San Gallo.\nAlla Fondazione \u00e8 destinata l\u2019ala destra del complesso per circa 2.500 metri quadrati di superficie sviluppati su cinque livelli.\nAttivit\u00e0 didattiche.\nLa Fondazione propone numerose attivit\u00e0 didattiche, finalizzate a incuriosire ed avvicinare il pubblico alla scienza, alla tecnologia ed alle scienze naturali. L'educazione verso l'importanza storica dello sviluppo scientifico-tecnologico \u00e8 quindi centrale e prioritaria.\nI progetti proposti sono tutti di tipo dimostrativo svolti in aule polifunzionali e rivolti a scuole e privati, con particolare attenzione verso i pi\u00f9 piccoli, a cui \u00e8 consentito anche festeggiare il compleanno nei locali del Museo.\nProgetto Welcome.\nDal 2016 la Fondazione insieme ad altri 8 musei fiorentini (Museo Galileo, Museo di Storia Naturale dell\u2019Universit\u00e0 di Firenze, Museo Horne, Museo Fiorentino di Preistoria, Museo Marino Marini, Il Giardino di Archimede, Museo di Casa Buonarroti), ha aderito al progetto WELCOME organizzato dalla Regione Toscana, volto a migliorare i servizi a favore dei visitatori dei musei, con particolare attenzione alle esigenze di un pubblico svantaggiato.\nDa questo progetto \u00e8 nato un video in LIS (Lingua dei Segni Italiana) di presentazione al Museo e alle sue opere."}
{"id": "4711022", "revid": "287204", "url": "https://it.wikipedia.org/wiki?curid=4711022", "title": "Premier League Malti 2013-2014", "text": "La Premier League maltese 2013-2014 (ufficialmente BOV Premier League 2013-2014, per ragioni di sponsorizzazione) \u00e8 stata la 99\u00aa edizione della massima serie del campionato maltese di calcio. La stagione \u00e8 iniziata il 17 agosto 2013 ed \u00e8 terminata il 26 aprile 2014. Il Birkirkara, squadra detentrice del titolo, ha ceduto il titolo al , che si \u00e8 laureato campione per la 22\u00aa volta.\nRegolamento.\nIl campionato \u00e8 diviso in due fasi. Nella prima le 12 squadre si affrontano in un girone di andata e ritorno, per un totale di 22 giornate. Al termine, le prime 6 partecipano alla \"poule\" scudetto, mentre le ultime 6 prendono parte alla \"poule\" retrocessione.\nLe due \"poule\" si svolgono con gironi di andata e ritorno, per un totale di 10 giornate. Le squadre partono con un numero di punti pari alla met\u00e0 di quelli ottenuti nella prima fase (il numero \u00e8 arrotondato per difetto, se ottengono un punteggio dispari).\nLa squadra campione di Malta \u00e8 ammessa al secondo turno di qualificazione della UEFA Champions League 2014-2015.\nLa seconda e la terza classifica sono ammesse al primo turno di qualificazione della UEFA Europa League 2014-2015.\nLe ultime due classificate della \"poule\" retrocessione sono retrocesse in First Division."}
{"id": "4711028", "revid": "1494169", "url": "https://it.wikipedia.org/wiki?curid=4711028", "title": "L'ussaro sul tetto", "text": ""}
{"id": "4711031", "revid": "253269", "url": "https://it.wikipedia.org/wiki?curid=4711031", "title": "Tol Avery", "text": "Ha recitato in 34 film dal 1950 al 1974 ed \u00e8 apparso in quasi cento produzioni televisive dal 1952 al 1973. \u00c8 stato accreditato anche con il nome Taliaferro Avery.\nBiografia.\nTol Avery nacque a Fort Worth, in Texas, il 28 agosto 1915.\nCelebre per la sua mole fisica e per la voce dal timbro colto, Avery interpret\u00f2 spesso cattivi sofisticati e dall'articolata caratterizzazione. Recit\u00f2 nel 1950, non accreditato, nel film \"Una rosa bianca per Giulia\" nel ruolo di Honest Hal e in televisione nell'episodio \"The O'Dell-Griffin Case\" della serie televisiva \"Gang Busters\", andato in onda il 12 giugno 1952, nel ruolo di Tom Stevens. Interpret\u00f2 poi molti ruoli secondari in episodi di serie televisive dagli anni 50 agli anni 70. Apparve anche nel film televisivo del 1973 \"Tenente Kojak, il caso Nelson \u00e8 suo\" (\"The Marcus-Nelson Murders\"), poi diventato l'episodio pilota della serie \"Kojak\".\nLa sua ultima apparizione sul piccolo schermo avvenne nell'episodio pilota della serie televisiva \"Il mago\", andato in onda il 17 marzo 1973, mentre per il grande schermo l'ultima interpretazione risale al film \"Willie Dynamite\" del 1974.\nMor\u00ec a Los Angeles, in California, il 27 agosto 1973 e fu seppellito al Llano Cemetery di Amarillo."}
{"id": "4711032", "revid": "767487", "url": "https://it.wikipedia.org/wiki?curid=4711032", "title": "Lucas Coelho", "text": " \nCarriera.\nCon il Gr\u00eamio ha giocato nella massima serie del campionato brasiliano."}
{"id": "4711033", "revid": "288300", "url": "https://it.wikipedia.org/wiki?curid=4711033", "title": "Lucas Heinzen Coelho", "text": ""}
{"id": "4711034", "revid": "767487", "url": "https://it.wikipedia.org/wiki?curid=4711034", "title": "Wave Machines", "text": "Gli Wave Machines sono un gruppo musicale britannico formatosi nel 2007 a Liverpool.\nStoria del gruppo.\nDopo aver pubblicato i singoli \"I Go I Go I Go\" e \"The Greatest Escape We Ever Made\" tramite l'etichetta indipendente Chess Club Records, la band firma un contratto con la Neapolitan Music Limited nel 2008. Con la nuova etichetta i quattro pubblicano altri tre singoli: \"Keep the Lights On\", una nuova versione di \"I Go I Go I Go\" e \"Punk Spirit\". Nel giugno 2009 viene pubblicato il loro album di debutto, intitolato \"Wave If You're Really There\", ricco di influenze che vanno dal pop al rock e dalla disco all'elettronica. Dal 2011 al 2012 il gruppo si dedica alla registrazione del suo secondo album lavorando con il produttore discografico Lexxx, spostandosi dagli Sphere Studios a Battersea agli Whitewood Studios di Liverpool. Dopo essere stato mixato a Hornsey, Londra, \"Pollen\" \u00e8 stato pubblicato il 21 gennaio 2013."}
{"id": "4711040", "revid": "1310927", "url": "https://it.wikipedia.org/wiki?curid=4711040", "title": "Lucas C\u00e2ndido", "text": "Carriera.\nCon l'Atl\u00e9tico Mineiro ha giocato nella massima serie del campionato brasiliano."}
{"id": "4711041", "revid": "287204", "url": "https://it.wikipedia.org/wiki?curid=4711041", "title": "Lucas Candido", "text": ""}
{"id": "4711044", "revid": "28592", "url": "https://it.wikipedia.org/wiki?curid=4711044", "title": "Chiesa di San Pietro Apostolo (Civitaluparella)", "text": ""}
{"id": "4711045", "revid": "235890", "url": "https://it.wikipedia.org/wiki?curid=4711045", "title": "Bilancio della quantit\u00e0 di moto", "text": ""}
{"id": "4711047", "revid": "61947910", "url": "https://it.wikipedia.org/wiki?curid=4711047", "title": "Ordine del Tempio d'Oriente", "text": ""}
{"id": "4711050", "revid": "247222", "url": "https://it.wikipedia.org/wiki?curid=4711050", "title": "A Long Time Comin'", "text": "A Long Time Comin' \u00e8 il secondo album dei The Electric Flag che fu pubblicato dall'etichetta Columbia Records nel marzo del 1968 e prodotto da John Court.\nNel 2003 la Columbia Records ristamp\u00f2 l'album rimasterizzato su CD, con l'aggiunta di quattro brani bonus."}
{"id": "4711053", "revid": "109179530", "url": "https://it.wikipedia.org/wiki?curid=4711053", "title": "Magiovinium", "text": "Magiovinium fu un forte romano e insediamento della Britannia romana, posto lungo la Watling Street.\nOggi sul suo sito sorge in parte Fenny Stratford, situata nella contea inglese del Buckinghamshire.\nL'iniziale forte romano si estendeva su un'area di 2,2 ettari (150\u00a0m x 122\u00a0m), circa 500\u00a0m a sud della citt\u00e0 attuale, lungo la strada romana. Esso era protetto da un doppio fossato e rest\u00f2 in uso all'incirca tra l'et\u00e0 neroniana e l'et\u00e0 flavia.\nContemporaneamente, lungo la strada e a nord ovest del forte, si svilupp\u00f2 un \"vicus\" che rimase popolato fino al IV secolo d.C..\nL'area del sito protetta da difese aveva forma ovoidale e misurava circa 350\u00a0m lungo l'asse NW-SE e circa 250\u00a0m lungo l'asse NE-SW."}
{"id": "4711055", "revid": "599013", "url": "https://it.wikipedia.org/wiki?curid=4711055", "title": "Jorrit Hendrix", "text": "Caratteristiche tecniche.\nDi ruolo difensore centrale, dispone di una buona visione di gioco, che gli consente di spezzare il gioco avversario, oltre che di ottimo dinamismo. La sua duttilit\u00e0 gli consente di giocare anche da mediano.\nCarriera.\nClub.\nPSV.\nNella stagione 2013-2014 esordisce in Eredivisie con la maglia del PSV e in tutto gioca 27 partite. Il suo primo gol arriva il 26 ottobre 2014 in Utrecht-PSV 1-5. Con 20 presenze e 1 gol contribuisce alla vittoria finale del campionato. In otto stagioni mette insieme 238 presenze e 8 gol con il club di Eindhoven tra Eredivisie, KNVB Beker, Champions ed Europa League.\nSpartak Mosca.\nIl 12 gennaio 2021 viene acquistato dallo .\nFeyenoord.\nIl 26 gennaio 2022 fa ritorno in Eredivisie accasandosi al con la formula del prestito sino a giugno 2023.\nNazionale.\nDopo avere rappresentato le selezioni giovanili olandesi, il 26 agosto 2016 viene convocato per la prima volta in nazionale maggiore in vista delle sfide contro e . Ed \u00e8 proprio contro i greci che Hendrix fa il suo debutto subentrando al 65'.\nStatistiche.\nStatistiche aggiornate al 17 dicembre 2021."}
{"id": "4711059", "revid": "793215", "url": "https://it.wikipedia.org/wiki?curid=4711059", "title": "Monumenti di Badia", "text": ""}
{"id": "4711060", "revid": "300067", "url": "https://it.wikipedia.org/wiki?curid=4711060", "title": "Amadou Aboubakar Zaki", "text": ""}
{"id": "4711069", "revid": "1310927", "url": "https://it.wikipedia.org/wiki?curid=4711069", "title": "Jean-David Beauguel", "text": "Carriera.\nNella stagione 2013-2014 ha esordito in Eredivisie con la maglia dell'."}
{"id": "4711076", "revid": "767487", "url": "https://it.wikipedia.org/wiki?curid=4711076", "title": "Orhan Ademi", "text": "Carriera.\nCon l', nel 2013, ha ottenuto la promozione in massima serie, debuttando in Bundesliga nella stagione 2013-2014."}
{"id": "4711077", "revid": "523249", "url": "https://it.wikipedia.org/wiki?curid=4711077", "title": "Belg\u00fbr", "text": ""}
{"id": "4711079", "revid": "523249", "url": "https://it.wikipedia.org/wiki?curid=4711079", "title": "Belegurth", "text": ""}
{"id": "4711080", "revid": "767487", "url": "https://it.wikipedia.org/wiki?curid=4711080", "title": "The General (film 1917)", "text": "The General \u00e8 un cortometraggio muto del 1917 diretto da Arthur D. Hotaling (Arthur Hotaling) e prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 1\u00ba dicembre 1917."}
{"id": "4711081", "revid": "523249", "url": "https://it.wikipedia.org/wiki?curid=4711081", "title": "Morgoth Bauglir", "text": ""}
{"id": "4711082", "revid": "1543377", "url": "https://it.wikipedia.org/wiki?curid=4711082", "title": "Harlan Warde", "text": "Ha recitato in quasi cento film dal 1941 al 1978 ed \u00e8 apparso in quasi cento produzioni televisive dal 1952 al 1979.\nBiografia.\nHarlan Warde nacque a Los Angeles il 6 novembre 1917. Debutt\u00f2 nel cinema con un ruolo non accreditato nel film \"I cavalieri del cielo\" (1941), e sul piccolo schermo nell'episodio \"No Gods to Serve\" della serie televisiva \"The Doctor\", andato in onda il 5 ottobre 1952. Interpret\u00f2 poi il ruolo di John Hamilton in 18 episodi della serie televisiva \"The Rifleman\" (1958-1962), dello sceriffo John Brannan in 5 episodi della serie \"Il virginiano\" (1964-1965), pi\u00f9 altri due episodi con altri personaggi, e molti altri personaggi secondari in decine di serie televisive dagli anni 50 agli anni 70.\nLa sua ultima apparizione sul piccolo schermo avvenne nell'episodio \"A Different Drummer\" della serie televisiva \"Agenzia Rockford\", andato in onda il 13 aprile 1979, che lo vide nel ruolo di Evan Grange, mentre per il grande schermo l'ultima interpretazione risale al film \"L'estate della Corvette\" (1978) in cui interpret\u00f2 un tenente della polizia di Las Vegas. Mor\u00ec a Los Angeles, in California, il 13 marzo 1980."}
{"id": "4711083", "revid": "767487", "url": "https://it.wikipedia.org/wiki?curid=4711083", "title": "William Barclay", "text": "Biografia.\nNacque nella regione storica dell'Aberdeenshire e studi\u00f2 all'Universit\u00e0 di Aberdeen. Per sfuggire al clima persecutorio cui erano fatti oggetto i cattolici sotto il regno di Elisabetta I, nel 1573 si rifugi\u00f2 in Francia a Pont-\u00e0-Mousson, in Lorena. Studi\u00f2 diritto all'Universit\u00e0 di Bourges, ove si laure\u00f2. \nCarlo III, duca di Lorena lo nomin\u00f2 professore di diritto civile presso la neofondata Universit\u00e0 di Pont-\u00e0-Mousson, nominandolo inoltre Consigliere di Stato e \"ma\u00eetre des requ\u00eates \". Nel 1603 tuttavia dovette lasciare la Francia, essendosi inimicato i gesuiti, poich\u00e9 aveva rifiutato il suo consenso all'ingresso del figlio John nella Compagnia di Ges\u00f9. \nRecatosi in Inghilterra, il re Giacomo I gli offr\u00ec importanti incarichi, in cambio della sua adesione alla Chiesa anglicana. William rifiut\u00f2 tale offerta e ritorn\u00f2 quindi nel 1604 in Francia, ove venne nominato professore di diritto civile presso l'Universit\u00e0 di Angers. Mor\u00ec quattro anni dopo in quella stessa citt\u00e0.\nA Pont-\u00e0-Mousson William aveva sposato un'appartenente alla famiglia della piccola nobilt\u00e0 locale dei Malleville, dalla quale ebbe John, che divenne scrittore e poeta.\nOpere.\nLe sue opere principali furono\nAltre opere poi sono state:"}
{"id": "4711084", "revid": "523249", "url": "https://it.wikipedia.org/wiki?curid=4711084", "title": "Gorthaur il Crudele", "text": ""}
{"id": "4711085", "revid": "94155462", "url": "https://it.wikipedia.org/wiki?curid=4711085", "title": "Negromante (Terra di Mezzo)", "text": ""}
{"id": "4711087", "revid": "523249", "url": "https://it.wikipedia.org/wiki?curid=4711087", "title": "Elessar Telcontar", "text": ""}
{"id": "4711088", "revid": "523249", "url": "https://it.wikipedia.org/wiki?curid=4711088", "title": "Re Elessar Telcontar", "text": ""}
{"id": "4711094", "revid": "2134764", "url": "https://it.wikipedia.org/wiki?curid=4711094", "title": "Abdel Kader Sylla", "text": ""}
{"id": "4711095", "revid": "523249", "url": "https://it.wikipedia.org/wiki?curid=4711095", "title": "Legolas Thranduilion", "text": ""}
{"id": "4711102", "revid": "1305772", "url": "https://it.wikipedia.org/wiki?curid=4711102", "title": "Amore nero", "text": ""}
{"id": "4711103", "revid": "731511", "url": "https://it.wikipedia.org/wiki?curid=4711103", "title": "World Series Most Valuable Player Award", "text": "Il Willie Mays World Series Most Valuable Player Award \u00e8 un riconoscimento che viene assegnato annualmente al giocatore che si \u00e8 maggiormente distinto durante le World Series, la serie finale che assegna il titolo di campioni della Major League Baseball. Dal 2017 la MLB ha dedicato il premio al membro della Hall of Fame Willie Mays.\nStoria.\nIl premio venne istituito nel 1955 dalla rivista \"Sport Magazine\": il vincitore era selezionato dai redattori della testata e il nome veniva annunciato subito dopo la conclusione dell'ultima partita delle World Series. Il premio era sponsorizzato dalla Chevrolet che durante la premiazione annuale presentava al pubblico il nuovo modello della Corvette.\nSolo tre giocatori hanno ricevuto questo riconoscimento due volte: Sandy Koufax (1963 e 1965), Bob Gibson (1964 e 1967) e Reggie Jackson (1973 e 1977); Jackson \u00e8 anche l'unico ad aver vinto il premio con due squadre diverse. Bobby Richardson detiene invece il primato di essere il solo giocatore ad essere stato nominato MVP delle World Series pur giocando nella squadra perdente."}
{"id": "4711105", "revid": "523249", "url": "https://it.wikipedia.org/wiki?curid=4711105", "title": "Hruodlandus", "text": ""}
{"id": "4711109", "revid": "767487", "url": "https://it.wikipedia.org/wiki?curid=4711109", "title": "Piccolo Ermitage", "text": "Il Piccolo Ermitage, o \"Petit Ermitage\", a San Pietroburgo in Russia, \u00e8 uno dei cinque edifici componenti l'Ermitage.\nCaterina II, dopo la sua ascesa al trono, avvenuta nel 1762, apport\u00f2 alcuni cambiamenti e modifiche alle decorazioni e alle disposizioni degli interni del Palazzo. Proprio grazie a lei, vennero fatti costruire vicino alla residenza ufficiale gli edifici del Piccolo e del Vecchio Ermitage, contenenti le sue collezioni di opere d'arte.\nIl Piccolo Ermitage venne aggiunto da Jurj Veldten e Jean-Baptiste Michel Vallin de La Mothe, tra il 1764 e il 1775, nella facciata orientale del Palazzo, unito all'edificio principale grazie ad un giardino pensile.\nCaterina volle fortemente la costruzione dell'edificio per avere un \"piccolo rifugio privato\" per sfuggire dal caos e dal trambusto di corte e per custodire le opere d'arte che acquistava nei mercati europei durante le sue visite: per questo gli diede il nome vezzoso di \"Petit Ermitage\"."}
{"id": "4711111", "revid": "436907", "url": "https://it.wikipedia.org/wiki?curid=4711111", "title": "Andrea Ferro", "text": ""}
{"id": "4711115", "revid": "716642", "url": "https://it.wikipedia.org/wiki?curid=4711115", "title": "Diamond Ott", "text": "Carriera.\nNazionale.\nHa giocato 3 partite in nazionale, tutte nel 2011 e tutte valevoli per le qualificazioni ai Mondiali del 2014."}
{"id": "4711116", "revid": "76963", "url": "https://it.wikipedia.org/wiki?curid=4711116", "title": "Rastrelli (attore)", "text": "Biografia.\nAttore francese, Rastelli fu anche un combattente e i giornali riportarono la notizia che gi\u00e0 il terzo giorno dopo la dichiarazione di guerra, l'artista si era arruolato nell'esercito francese. Partecip\u00f2 alla battaglia della Marna e ottenne una medaglia di guerra.\nApparso in alcune comiche, fu notato dalla Essanay, una casa di produzione di Chicago che lo mise sotto contratto per una serie di film da girare negli Stati Uniti."}
{"id": "4711117", "revid": "767487", "url": "https://it.wikipedia.org/wiki?curid=4711117", "title": "Bellocchio (personaggio)", "text": ""}
{"id": "4711118", "revid": "481666", "url": "https://it.wikipedia.org/wiki?curid=4711118", "title": "Am\u00e9d\u00e9e Rastrelli", "text": ""}
{"id": "4711122", "revid": "104458", "url": "https://it.wikipedia.org/wiki?curid=4711122", "title": "M\u00e9hri to ploio", "text": ""}
{"id": "4711131", "revid": "767487", "url": "https://it.wikipedia.org/wiki?curid=4711131", "title": "Pesamino Victor", "text": "Carriera.\n\u00c8 stato in Nazionale dal 2007 al 2011, e con essa ha giocato 4 partite nelle qualificazioni al campionato mondiale di calcio 2010."}
{"id": "4711132", "revid": "638792", "url": "https://it.wikipedia.org/wiki?curid=4711132", "title": "FBI ne I Soprano", "text": ""}
{"id": "4711133", "revid": "322321", "url": "https://it.wikipedia.org/wiki?curid=4711133", "title": "Kilimangiaro (programma televisivo)", "text": "Kilimangiaro \u00e8 un programma televisivo di Rai 3 che va in onda ogni domenica pomeriggio dallo Studio 6 del Centro radiotelevisivo Biagio Agnes.\nIl programma.\nIl programma presenta documentari di viaggio girati in tutte le parti del mondo. Durante il programma intervengono anche personaggi dello spettacolo o del mondo della cultura e spesso vengono presentate anche coreografie e rappresentazioni teatrali e circensi di compagnie provenienti da tutto il mondo.\nIl programma nasce nel 1998 con il nome \"Alle falde del Kilimangiaro\" ed \u00e8 presentato da Licia Col\u00f2, che condurr\u00e0 il programma ininterrottamente fino a tutta la stagione 2013-2014. Dal 13 ottobre 2013, con l'inizio della quattordicesima edizione, il programma cambia il titolo ed anche lo studio da cui \u00e8 trasmesso.\nA partire dalla stagione 2014-2015 la conduzione viene affidata a Camila Raznovich talvolta in solitaria, altre volte in tandem con altri (nella stagione 2014-15 Dario Vergassola, nel 2018-19 la documentarista Gloria Aura Bortolini). \nFino al 2012 e dal 2013 al 2014 la trasmissione era realizzata presso il Centro di produzione Rai di Napoli. Dall'8 marzo 2020 Camila Raznovich conduce la trasmissione dal Centro di produzione Rai di Milano a causa dell'emergenza Coronavirus. L\u20198 novembre ed il 15 novembre 2020 il programma va in onda in versione ridotta con la sola presenza in studio degli ospiti mentre la conduttrice Camila Raznovich \u00e8 in collegamento video. \nGli spin-off.\nIl programma nel periodo estivo \u00e8 andato in onda la domenica in prima serata, in questa occasione la trasmissione portava il sottotitolo I viaggi di Licia Col\u00f2, dove lei assieme al suo ospite visitavano una citt\u00e0 o un luogo del mondo.\nNell'estate 2013 \u00e8 andato in onda per 8 puntate lo spin-off Kilimangiaro - Sere d'estate in cui sono stati mostrati i viaggi ed i luoghi del cuore di tre personaggi famosi ospiti, i quali sono stati sottoposti anche ad un gioco-test realizzato da uno psicologo al quale potevano partecipare anche i telespettatori da casa.\nDal 5 luglio 2015 \u00e8 andato in onda lo spin-off Kilimangiaro - Summer Nights per tutta l'estate fino a settembre dello stesso anno.\nNei giorni del 3-10-24 settembre e 1\u00ba ottobre 2017 \u00e8 andato in onda Kilimangiaro - Il borgo dei borghi, un programma di 50 minuti in cui Camilla Raznovich conduce gli spettatori in un viaggio fra nord e sud alla scoperta dei borghi italiani anche tramite la voce e i racconti dei cittadini del posto, con particolare riguardo ai borghi colpiti dal terremoto dell'agosto/ottobre 2016.\nDal 10 giugno 2018 \u00e8 andato in onda lo spin-off Kilimangiaro - Ogni cosa \u00e8 illuminata, il cui titolo fa riferimento all'omonimo romanzo del 2002 dello scrittore statunitense Jonathan Safran Foer, riproposto nel giugno 2019 con la seconda edizione e nel giugno 2020 con la terza edizione.\nDal 13 giugno 2021 va in onda lo spin-off Kilimangiaro Estate."}
{"id": "4711134", "revid": "638792", "url": "https://it.wikipedia.org/wiki?curid=4711134", "title": "Musica ne I Soprano", "text": ""}
{"id": "4711151", "revid": "729019", "url": "https://it.wikipedia.org/wiki?curid=4711151", "title": "Stazione di Shin-Maebashi", "text": "La \u00e8 una stazione ferroviaria di Maebashi, nella prefettura di Gunma gestita dalla JR East.\nStruttura.\nLa stazione \u00e8 costituita da due banchine a isola con 4 binari totali orientati da nord a sud, collegati da sovrapassaggi con ascensori. Sono presenti due uscite (est e ovest) e una biglietteria presenziata."}
{"id": "4711153", "revid": "339392", "url": "https://it.wikipedia.org/wiki?curid=4711153", "title": "Osahito", "text": ""}
{"id": "4711155", "revid": "339392", "url": "https://it.wikipedia.org/wiki?curid=4711155", "title": "Imperatore Osahito", "text": ""}
{"id": "4711156", "revid": "1305772", "url": "https://it.wikipedia.org/wiki?curid=4711156", "title": "Antonio Marchetti", "text": ""}
{"id": "4711158", "revid": "188116", "url": "https://it.wikipedia.org/wiki?curid=4711158", "title": "Servizio civile universale", "text": "Il servizio civile universale, prima noto come servizio civile nazionale, \u00e8 la scelta volontaria di dedicare alcuni mesi della propria vita al servizio di difesa, non armata e non violenta, della Patria, all'educazione, alla pace tra i popoli e alla promozione dei valori fondativi della Repubblica italiana, attraverso azioni per le comunit\u00e0 e per il territorio. Si svolge presso una serie di enti convenzionati con il Dipartimento per le politiche giovanili e il servizio civile universale della Presidenza del Consiglio dei ministri, che integra nella struttura le funzioni proprie dell\u2019ex Ufficio nazionale per il servizio civile. \nStoria.\nLa legge Marcora: l'obiezione di coscienza e il servizio civile.\nIl servizio civile venne introdotto nell'ordinamento italiano con la legge 15 dicembre 1972, n. 772 di cui fu relatore il senatore Giovanni Marcora, inizialmente previsto come alternativa al servizio militare di leva in Italia e riservato esclusivamente per coloro che si fossero dichiarati obiettori di coscienza (cos\u00ec infatti erano chiamati coloro che si rifiutavano di prestare servizio di leva per motivi personali, umanitari o religiosi). La scelta inizialmente era valutata da una giuria di psicologi militari, che avevano il compito di valutare le reali motivazioni del giovane al rifiuto del servizio militare, e la durata del servizio civile sostitutivo era maggiore di quella del servizio militare: l'articolo 5 comma 1 prevedeva che l'obiettore dovesse svolgere otto mesi di servizio in pi\u00f9 rispetto al periodo di servizio che avrebbe svolto nell'arma di appartenenza.\nL'atteggiamento particolarmente severo della commissione incaricata di valutare le domande di obiezione, che inizialmente pareva determinata a trovare nel comportamento e nelle dichiarazioni dei giovani un qualsiasi elemento che potesse metterne in dubbio l'autenticit\u00e0 della volont\u00e0 di rifiutare l'uso delle armi e della violenza per motivi umanitari o religiosi, , e poi alcuni ragazzi, che si erano visti negare lo \"status\" di obiettori, a ricorrere ai tribunali, alla scopo di veder riconosciuto il diritto negato. I tribunali hanno accolto le domande affermando l'arbitrariet\u00e0 delle scelte della commissione e creando cos\u00ec di fatto limiti notevoli all'esercizio del potere di respingere le domande di obiezione. La scelta del servizio civile sostitutivo come obiettore di coscienza implicava per\u00f2 alcune limitazioni, tra cui l'impossibilit\u00e0 di ottenere porto d'armi, e impediva di svolgere qualsiasi lavoro che comportasse l'utilizzo delle armi, come ad esempio il vigile urbano, la guardia giurata, oltre ovviamente a impedire la carriera nelle forze armate italiane e nelle forze di polizia italiane, incluso il Corpo nazionale dei vigili del fuoco.\nNegli anni ottanta la legge venne sottoposta a diversi vagli della Corte costituzionale, che l'ha dichiarata costituzionale, in base all'argomentazione che l'obbligo di difendere la patria non deve essere espletato esclusivamente con una difesa armata, e ne ha dichiarato incostituzionali alcuni articoli, ricordiamo ad esempio la sentenza n. 164 del 1985, che per la prima volta afferm\u00f2 la pari dignit\u00e0 del servizio civile a quello militare, riconoscendo anche al primo la funzione di difesa della patria, anche se perseguita con modalit\u00e0 diverse, e la sentenza n. 470 del 1989, che dichiar\u00f2 l'illegittimit\u00e0 costituzionale dell'art. 5 comma 1 della legge n. 772/1972 nella parte che stabiliva la durata del servizio civile sostitutivo di quello armato superiore di 8 mesi a quella del servizio militare.\nL'abolizione del periodo aggiuntivo di 8 mesi del servizio civile contribu\u00ec all'aumento, nel corso degli anni, del numero di obiettori. Ci\u00f2 fu il frutto di varie proteste da parte di alcuni obiettori, che rifiutarono di svolgere gli 8 mesi aggiuntivi. Costoro, richiamati in caserma dopo il rinnovo del loro rifiuto degli 8 mesi previsti, furono messi sotto processo. Il tribunale rimand\u00f2 alla Corte costituzionale la questione della costituzionalit\u00e0 dell'art. 5 comma 1.\nLe novit\u00e0 della legge 230/1998: l'Ufficio nazionale per il servizio civile.\nNegli anni a seguire l'importanza sociale rivestita dall'obiettore di coscienza ha fatto s\u00ec che si rendesse sempre pi\u00f9 importante una nuova disciplina dell'istituto, al fine di parificare i due servizi in termini di opportunit\u00e0 e di diritti. La prima regolamentazione del servizio civile si ebbe per\u00f2 solo con la legge 8 luglio 1998 n. 230, che oltre a dettare una nuova disciplina in tema di obiezione di coscienza, istitu\u00ec l'Ufficio nazionale per il servizio civile.\nLa norma del '98, abrogando la precedente legge n. 772/1972, sanc\u00ec esplicitamente che i cittadini che prestavano il servizio civile godessero degli stessi diritti di coloro che svolgevano il tradizionale servizio militare, che il suo espletamento desse diritto, nei pubblici concorsi, allo stesso punteggio per i servizi prestati negli impieghi civili presso enti pubblici, parific\u00f2 la durata del servizio civile a quella del servizio militare, previde la possibilit\u00e0 che il servizio civile potesse essere svolto anche all'estero e addirittura che gli obiettori potessero essere impiegati in missioni umanitarie, anche in quelle che comportavano l'impiego di forze armate. Tale norma istitu\u00ec inoltre, presso la Presidenza del Consiglio dei ministri, l'Ufficio nazionale per il servizio civile con il compito di organizzare e gestire la chiamata, l'impiego, la formazione e l'addestramento degli obiettori.\nLa legge 64/2001: il Dipartimento per le politiche giovanili e il servizio civile universale.\nCon la legge 6 marzo 2001 n. 64 venne istituito il \"servizio civile nazionale\", qualificandolo non pi\u00f9 come alternativo e sostitutivo del servizio di leva obbligatorio. Venne inizialmente avviato in fase sperimentale e riservato esclusivamente alle donne e agli uomini inabili alla leva di et\u00e0 fino ai 26 anni. Il d.lgs 5 aprile 2002, n. 77, che ne regolament\u00f2 la disciplina, innalz\u00f2 anche l'et\u00e0 massima fino ai 28 anni, a partire dal 1\u00ba gennaio 2005. Intanto, la sentenza della Corte costituzionale 16 luglio 2004 n. 228 conferm\u00f2 che il dovere costituzionale dei cittadini della difesa della patria pu\u00f2 venire svolto in maniera equivalente con modalit\u00e0 diverse e/o estranee alla difesa militare.\nLa sentenza della Suprema Corte di Cassazione n. 228 del 2004 ribad\u00ec quanto in precedenza affermato dalla sentenza del 1985; con DPCM del 18 febbraio 2004 \u00e8 stato istituito presso la Presidenza del Consiglio dei ministri un \"Comitato di consulenza per la difesa civile non armata e nonviolenta\" (DCNAN). La legge 23 agosto 2004, n. 226 che determin\u00f2 la sospensione alle chiamate al servizio militare di leva in Italia, a partire dal 1\u00ba gennaio 2005, pose fine di fatto anche al servizio civile obbligatorio, trasformando quindi il servizio civile nazionale come esperienza autonoma e slegata dagli obblighi militari, venendo quindi a essere accessibile anche a tutti i cittadini di sesso maschile che non abbiano prestato il servizio militare. Della gestione e coordinamento a livello nazionale se ne occupa, a partire dal 2012, il Dipartimento per le politiche giovanili e il servizio civile universale.\nCaratteristiche.\nIl servizio consiste nel prestare attivit\u00e0 svolgendo incarichi di assistenza o di utilit\u00e0 sociale o di promozione culturale. Esso pu\u00f2 essere svolto a livello nazionale o regionale in relazione all'ente pubblico che emana apposito bando. L'ente deve essere per\u00f2 accreditato presso un albo nazionale tenuto dell'Ufficio nazionale per il servizio civile. La circolare della Presidenza del Consiglio dei Ministri - Dipartimento della giovent\u00f9 e del servizio civile nazionale del 23 settembre 2013 ha stabilito delle norme in tema dell'accreditamento in tema degli enti pubblici.\nRequisiti.\nPossono partecipare alla selezione tutti i giovani, senza distinzione di sesso, che alla data di presentazione della domanda siano in possesso dei seguenti requisiti:\nUlteriori requisiti potranno poi essere richiesti, da parte degli enti, connessi all'attuazione dei singoli progetti.\nCause di esclusione.\nNon possono presentare domanda di partecipazione:\nDati statistici.\nIncremento delle domande.\nCon l'emanazione della legge 230/1998, si ebbe un notevole incremento del numero degli obiettori rispetto agli anni precedenti, fino a registrare nel 2000 il sorpasso di questi ultimi sui militari di leva.\nStando ai dati forniti dalla LOC (Lega Obiettori di Coscienza) nel 1988 le dichiarazioni erano 5697, nel 1989 13.746, 16.000 domande nel 1990 e nel 1993 ci furono 28.000 dichiarazioni, nel 1994 30mila dichiarazioni, nel 1996 si sfiorarono le 50.000 obiezioni di coscienza al servizio militare. Nel 1998 le dichiarazioni di obiezione di coscienza erano 70.000 e nel 1999 si raggiunse la stratosferica cifra di 110.000 domande sancendo il definitivo \u201csorpasso\u201d dei giovani obiettori sui loro coetanei in divisa.\nNello stesso tempo, in modo silenzioso ma sistematico, l'offerta di servizio civile passa da poche decine di associazioni dei primi anni '80, agli oltre 3.500 Comuni abilitati a impiegare obiettori, alle decine di Universit\u00e0, alle oltre 200 Unit\u00e0 Sanitarie Locali, alle 2.000 associazioni locali di Terzo Settore (fine degli anni '90).\nDomande anno 2021.\nNel 2021, allo scadere del 17 febbraio, termine ultimo per presentare domanda di partecipazione, ci sono state 125.286 candidature per 55.793 posti disponibili.\nRimborso spese.\nNel 2005-2006 il rimborso spese offerto ai volontari, \u00e8 stato di 433,80 euro netti mensili, con un obbligo a coprire un minimo di 1200 ore di attivit\u00e0 nell'arco dell'anno, anche nel 2006-2007 il rimborso spese era di 433,80 euro al mese, ma le ore da coprire erano maggiori, ossia minimo 1400, sicch\u00e9 la retribuzione oraria \u00e8 risultata essere di 3,71 euro. Quindi nel 2006-2007 si pu\u00f2 parlare di un abbassamento dei fondi stanziati dallo Stato per retribuire i volontari del servizio civile nazionale. Dal bando 2019 le ore tornano ad essere 1200. Dal bando 2020 le ore diventano 1145 totali nell'arco dell'anno, con un rimborso spese di 439,50 euro netti mensili.\nI posti disponibili negli anni sono scesi dai 57.119 nel 2006, ai 35.840 nel 2008, per poi passare ai 20.701 nel 2011 e 20.123 previsti per il 2012 (di cui 4450 all'estero). I fondi stanziati sono diminuiti da 299 milioni del 2008 ai 110 milioni del 2011 e i 68 milioni per il 2012."}
{"id": "4711161", "revid": "554814", "url": "https://it.wikipedia.org/wiki?curid=4711161", "title": "Servizio civile", "text": "Il servizio civile \u00e8 una tipologia di servizio che i cittadini di uno Stato possono prestare a favore di enti pubblici e/o privati.\nEsso pu\u00f2 essere svolto liberamente e volontariamente, oppure in presenza di particolari obblighi normativi, come ad esempio talvolta in sostituzione del servizio militare obbligatorio (ad esempio in caso di obiezione di coscienza), ove previsto.\nNel mondo.\nItalia.\nVenne introdotto nell'ordinamento italiano con la legge n. 772 del 15 dicembre 1972, di cui fu relatore il senatore Giovanni Marcora, inizialmente previsto come alternativa al servizio di leva, previsto esclusivamente per coloro che si fossero dichiarati obiettori di coscienza.\nTuttavia, la prima regolamentazione effettiva del servizio civile si ebbe per\u00f2 solo con la legge 8 luglio 1998 n. 230, che oltre a dettare una nuova disciplina in tema di obiezione di coscienza, istitu\u00ec l'Ufficio nazionale per il servizio civile.\nCon la legge 6 marzo 2001 n. 64 venne istituito il \"servizio civile nazionale\", qualificandolo non pi\u00f9 come alternativo e sostitutivo del servizio di leva obbligatorio. Venne inizialmente avviato in fase sperimentale e riservato esclusivamente per le donne e gli uomini inabili alla leva fino ai 26 anni. Il d.lgs 5 aprile 2002, n. 77, che ne regolament\u00f2 la disciplina, innalz\u00f2 anche l'et\u00e0 massima fino ai 28 anni, a partire dal 1\u00ba gennaio 2005.\nRomania.\nPrima del 1975 l'articolo 354, comma 1 del Codice Penale Romeno prevedeva che la mancata presentazione all'arruolamento e al concentramento per il servizio militare entro il termine di tre giorni costituiva reato punito con la reclusione da uno a cinque anni. La costituzione romena del 1991 ha ammesso che i principi religiosi possono costituire motivo di rifiuto del servizio militare. La norma costituzionale si \u00e8 concretizzata nella \"Legea preg\u0103tirii popula\u0163iei pentru ap\u0103rare\", ovvero la legge che regola i diritti e i doveri dei cittadini in materia di difesa dello Stato. Venne istituito in questa legge il \"serviciu utilitar alternativ\", letteralmente \"servizio utilitario alternativo\". Il periodo previsto dalla legge per lo svolgimento del servizio alternativo \u00e8 doppio rispetto al servizio militare. Venne quindi dato per la prima volta uno \"status\" legislativo agli obiettori di coscienza romeni. Tuttavia, la legge \u00e8 stata criticata poich\u00e9 non ha preso in considerazione, oltre alle convinzioni religiose, altri motivi di obiezione di coscienza.\nIn seguito, anche in Romania, il servizio militare obbligatorio \u00e8 stato sospeso in tempo di pace ed \u00e8 divenuto volontario con la legge n. 395 del 16/12/2005. Ne consegue che in tempo di pace non si applicano i provvedimenti riguardanti gli obiettori di coscienza.\nMoldavia.\nNella Repubblica di Moldavia \u00e8 stato istituito il \"Serviciu civil\", ovvero servizio civile. Esso \u00e8 definito come un servizio allo Stato, socialmente utile e benevolo e rappresenta un'alternativa per i cittadini della Repubblica Moldava che, per convinzioni religiose, etiche, morali, umanitarie ed altri motivi simili, non possono svolgere il servizio militare a termine. Questi cittadini si possono avvalere del diritto di sostituire il servizio militare con quello civile. Quest'ultimo non ha carattere punitivo. Sono ammessi al servizio civile i cittadini della Repubblica Moldava con et\u00e0 compresa fra i 18 e 27 anni, che hanno presentato personalmente richiesta al rappresentante del servizio civile.\n\u00c8 assolto dallo svolgimento del servizio civile il cittadino:\nServizio civile e minoranze religiose.\nI Testimoni di Geova hanno sempre rifiutato il servizio militare di leva e anche quello civile, in armonia con i principi scritturali e gli insegnamenti di Ges\u00f9. Nel 1991, su una loro pubblicazione ufficiale, citando una situazione accaduta nel 1966, si affermava che \u00ab...i Testimoni non possono accettare nessuna alternativa al servizio militare\u00bb.\nDal 1996 sono stati forniti chiarimenti al riguardo, mostrando che la scelta di svolgere il servizio civile \u00e8 lasciata alla coscienza dei singoli individui nei casi in cui tale servizio \u00e8 per il bene della collettivit\u00e0 e non ha relazione con altre religioni, n\u00e9 va in qualche altro modo contro i principi dei Testimoni di Geova.\nNegli Stati Uniti, in Svezia e in Germania i testimoni di Geova sono esentati dal servizio militare e sostitutivo, come gli altri ministri religiosi, se possono fornire le prove che dedicano una sufficiente quantit\u00e0 di tempo all'opera di predicazione."}
{"id": "4711164", "revid": "729019", "url": "https://it.wikipedia.org/wiki?curid=4711164", "title": "Stazione di Villaguardia", "text": "La stazione di Villaguardia era una fermata posta lungo la linea Como-Varese attiva fra il 1885 e il 1966 che serviva Civello, frazione di Villa Guardia.\nStoria.\nLa stazione, originariamente denominata \"Civello\", entr\u00f2 in servizio il 5 luglio 1885, contemporaneamente alla linea ferroviaria da Como a Varese esercita dalla Societ\u00e0 per le Ferrovie del Ticino (SFT).\nNel 1888 l'esercizio della linea pass\u00f2 alle Ferrovie Nord Milano.\nIl 15 aprile 1928, in seguito alla fusione del comune di Civello nel nuovo comune di Villa Guardia, la fermata prese la nuova denominazione di \"Villaguardia\".\nIl 14 dicembre 1948 venne attivato l'esercizio a trazione elettrica, a corrente continua alla tensione di 3 kV.\nL'esercizio della linea venne soppresso il 31 luglio 1966, e gli impianti vennero smantellati dopo breve tempo.\nStrutture e impianti.\nLa fermata disponeva di un fabbricato viaggiatori e del binario di circolazione, servito da una banchina."}
{"id": "4711166", "revid": "287204", "url": "https://it.wikipedia.org/wiki?curid=4711166", "title": "Antonio Marino (disambigua)", "text": ""}
{"id": "4711171", "revid": "729019", "url": "https://it.wikipedia.org/wiki?curid=4711171", "title": "Stazione di Ino", "text": "La \u00e8 una stazione ferroviaria di Takasaki, nella prefettura di Gunma gestita dalla JR East.\nStruttura.\nLa stazione \u00e8 costituita da due banchine a isola con 2 binari totali collegati da sovrapassaggi."}
{"id": "4711174", "revid": "1305772", "url": "https://it.wikipedia.org/wiki?curid=4711174", "title": "Antonio Nunziante", "text": ""}
{"id": "4711176", "revid": "109651", "url": "https://it.wikipedia.org/wiki?curid=4711176", "title": "Shut Down", "text": ""}
{"id": "4711179", "revid": "2134764", "url": "https://it.wikipedia.org/wiki?curid=4711179", "title": "Jason Detrick", "text": ""}
{"id": "4711180", "revid": "567822", "url": "https://it.wikipedia.org/wiki?curid=4711180", "title": "Dresden (film)", "text": ""}
{"id": "4711183", "revid": "110157", "url": "https://it.wikipedia.org/wiki?curid=4711183", "title": "Il gioco del rovescio", "text": "Il gioco del rovescio \u00e8 una raccolta di racconti di Antonio Tabucchi del 1981."}
{"id": "4711184", "revid": "767487", "url": "https://it.wikipedia.org/wiki?curid=4711184", "title": "Hard Luck (film 1917)", "text": "Hard Luck \u00e8 un cortometraggio muto del 1917 scritto e diretto da Arthur Hotaling. Prodotto dalla Essanay di Chicago, aveva come protagonista l'attore francese Rastrelli.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 24 novembre 1917."}
{"id": "4711185", "revid": "1318658", "url": "https://it.wikipedia.org/wiki?curid=4711185", "title": "Slade Gorton", "text": "Biografia.\nNato a Chicago, dopo il servizio militare Gorton si laure\u00f2 alla Columbia University e successivamente entr\u00f2 in politica con il Partito Repubblicano. Fra il 1959 e il 1969 fu membro della legislatura statale di Washington, poi per dodici anni fu attorney general dello stesso Stato.\nNel 1980 si candid\u00f2 al Senato contro il democratico in carica Warren Magnuson e lo sconfisse, venendo eletto. Sei anni dopo chiese agli elettori un altro mandato ma venne sconfitto di misura dal democratico Brock Adams. Nel 1988 si candid\u00f2 per l'altro seggio del Senato e riusc\u00ec a vincere, per poi essere rieletto nel 1994. Nel 2000 si ricandid\u00f2 ma usc\u00ec sconfitto dalla competizione elettorale per mano dell'ex deputata democratica Maria Cantwell.\nAl Senato continu\u00f2 inoltre la tradizione della \"Candy Desk\" (scrivania delle caramelle), iniziata anni prima dal senatore George Murphy, di tenere dolciumi nella sua scrivania al Senato, da offrire ai colleghi.\nDopo la fine del suo percorso politico, Gorton trov\u00f2 occupazione come consigliere d'amministrazione per vari enti e fu uno dei componenti della 9/11 Commission."}
{"id": "4711188", "revid": "1543377", "url": "https://it.wikipedia.org/wiki?curid=4711188", "title": "Religioni in Asia", "text": "L'Asia \u00e8 il pi\u00f9 grande e popoloso continente del pianeta, con una variet\u00e0 di popoli diversi che riflette un'altrettanto grande variet\u00e0 di differenti religioni; l'Asia \u00e8 stato il luogo di nascita e di sviluppo della maggior parte delle grandi religioni mondiali, cos\u00ec come di moltissime altre credenze minori.\nIrreligiosit\u00e0, ateismo, agnosticismo.\nIn Cina il 59% della popolazione dichiara di non essere religiosa; tuttavia, questa percentuale pu\u00f2 essere in realt\u00e0 significativamente maggiore (fino all'80%) o molto minore (30%), in quanto la definizione cinese di religiosit\u00e0, cos\u00ec come per le altre culture dell'Estremo oriente, \u00e8 in parte diversa da quella occidentale. Alcuni definiscono la religione cinese esclusivamente come una pratica abitudinaria (che pu\u00f2 pertanto esser eseguita per ragioni meramente culturali o tradizionali), mentre per altri \u00e8 la credenza effettiva e consapevole che la propria fede li porter\u00e0 alla salvezza post mortem e/o alla reincarnazione.\nAltri dati statistici affermano inoltre che anche il 46% dei vietnamiti ed il 51% dei giapponesi non professano alcuna fede religiosa e si considerano agnostici, quando non completamente atei..\nReligioni abramitiche.\nEbraismo.\nL'Ebraismo \u00e8 la religione attualmente predominante nello stato d'Israele, il quale ha una popolazione nominale ebraica di circa 7 milioni di abitanti; anche se poi la questione riguardante la distinzione tra identit\u00e0 specificamente religiosa, culturale ed etnica ebraica \u00e8 molto complessa.\nCristianesimo.\nIn Asia il Cristianesimo rappresenta una religione minoritaria ma \u00e8 diffusa in tutto il continente, con 6 paesi a prevalenza cristiana, cio\u00e8 la Russia (con predominanza della Chiesa ortodossa russa), Cipro (con predominanza della Chiesa ortodossa greca), le Filippine (la terza nazione cattolica per numero al mondo), Timor Est, ed infine le due ex repubbliche sovietiche caucasiche di Armenia e Georgia.\nLa Corea del Sud ha la pi\u00f9 ampia percentuale di protestanti di tutta l'Asia, i quali rappresentano il 18,3% dell'intera popolazione; mentre il cristianesimo nel suo complesso rappresenta il 29,2% dei sudcoreani, a fronte di un 54,5% che si autodefinisce credente e religioso.\nVi sono ampie comunit\u00e0 cristiane, principalmente costituite dalle Chiese ortodosse orientali, sia in Libano che in Siria, mentre pi\u00f9 di 24 milioni sono i cristiani che vivono in India, concentrati soprattutto nelle zone nordorientali e meridionali del paese. Si trovano poi significativi gruppi cristiani anche in Cina (4%), in Malaysia (9%) e in Indonesia (9%).\nFede Baha'i.\nAnche la fede Baha'i \u00e8 una religione abramitica, anche se molto differenziata rispetto ai tre grandi monoteismi mondiali. Fondato da Bah\u00e1'u'll\u00e1h (1817-1892) in quella che era allora la Persia (l'odierno Iran), il Bahaismo oggi ha il maggior numero di aderenti in India (con 1,7-2,2 milioni di fedeli): nella capitale indiana New Delhi si trova anche uno dei pi\u00f9 grandi e famosi templi Baha'i, il cosiddetto Tempio del loto.\nMa un numero significativo di credenti si trovano anche in molti altri paesi, tra cui Vietnam e Malaysia, ove rappresentano suppergi\u00f9 l'1% della popolazione (260.000 fedeli). In altri paesi dell'Asia centrale come il Kazakistan si trovano all'incirca 25 assemblee spirituali Baha'i locali.\nNel moderno Iran la religione bahaista \u00e8 perseguitata; nel vicino Turkmenistan \u00e8 di fatto proibita; le autorit\u00e0 avrebbero perquisito abitazioni di privati nel tentativo di eliminare dalla circolazione tutta la letteratura bahai..\nReligioni dell'Estremo oriente.\nLe religioni dell'Asia orientale, note anche come religioni \"taoiche\" formano un sottoinsieme delle religioni orientali.\nConfucianesimo.\nA differenza di quanto si crede, il Confucianesimo non venne fondato da Confucio (551-479), ma rappresenta una filosofia pi\u00f9 antica, precedente a Confuicio, chiamata \"ruismo\" (\u5112\u6559T, R\u00faji\u00e0oP), di cui Confucio rappresenterebbe per\u00f2 il pi\u00f9 grande esponente e degno di venerazione. Il termine \"Confucianesimo\" venne creato a posteriori dai primi europei che vennero in contatto con la figura di Confucio, pensando erroneamente fosse il fondatore di questa dottrina vista la sua forte presenza nei testi classici cinesi.\nEsso \u00e8 un complesso sistema di prassi morale, di filosofia sociale, politica, e riflessioni religiose, ed ha avuto un'enorme influenza sulla cultura e la storia di tutta l'Asia orientale. La diaspora cinese, coreana, giapponese e vietnamita hanno contribuito in maniera considerevole a far conoscere il Confucianesimo anche nel resto del mondo. L'aspetto religioso del Confucianesimo si sovrappone con la cosiddetta religione popolare cinese, prescrivendo esso il culto degli antenati. Le dottrine confuciane sono insegnate in appositi \"templi di Confucio\" (dove si venera anche il maestro), scuole e accademie.\nTaoismo.\nIl Taoismo (o Daoismo) \u00e8 una tradizione filosofica e religiosa che enfatizza il vivere in armonia con il Tao; il termine \u00e8 strettamente associato in tal contesto con la dottrina di Ying e Yang, cio\u00e8 buio e luce. La principale legge del taoismo \u00e8 di creare un'armonia tra il tuo corpo e la natura, per ottenere pace, serenit\u00e0 e tranquillit\u00e0 per arrivare in \"paradiso\"\nLaozi (VI-IV secolo a.C.) \u00e8 tradizionalmente considerato il fondatore del Taoismo; anche se poi il fatto che egli sia o meno esistito realmente viene messo comunemente in discussione. L'opera a lui attribuita, il Daodejing (pi\u00f9 noto come \"Tao Te Ching\"), viene datato alla fine del IV secolo a.C..\nL'etica taoista pu\u00f2 variare a seconda della scuola di appartenenza, ma in generale tende ad enfatizzare il wu wei (l'azione attraverso la non-azione), oltre alla naturalit\u00e0, semplicit\u00e0 e spontaneit\u00e0 personale e ai Tre Tesori (compassione, moderazione e umilt\u00e0).\nIl Taoismo \u00e8 una religione etnica del popolo cinese, e in quanto tale non \u00e8 mai stata esportata per via missionaria fuori dalla Cina; tuttavia ha esercitato una influenza enorme sulla vita intellettuale degli altri popoli dell'Asia orientale, arrivando a influenzare le forme di religione locale. Inoltre, le sue radici sciamaniche lo accomunano al pensiero degli altri popoli mongolici.\nShenismo.\nCol termine \"religione popolare cinese\" o \"Shenismo\" (termine coniato negli anni Cinquanta) s'intende riunire e descrivere le tradizioni religiose etniche che hanno rappresentato il principale sistema di credenze tra i gruppi etnici della Cina, ma specialmente il popolo Han nel corso dei secoli fino a tutt'oggi: lo \"Shenismo\" comprende la mitologia cinese e prevede l'adorazione degli \"shen\" (\u795e sh\u00e9n, \"divinit\u00e0\", \"spiriti\", \"consapevolezze\", \"coscienze\", \"archetipi\"), che pu\u00f2 riferirsi complessivamente alle divinit\u00e0 del mondo naturale, le divinit\u00e0 dei clan (gli antenati divinizzati), quelle cittadine e/o nazionali, agli eroi culturali e ai semidei, ai draghi e agli antenati in generale. Il termine \"Shenismo\" \u00e8 stato utilizzato per la prima volta nel 1955 dallo studioso A. J. A. Elliot.\nA volte questa forma di religione viene associata al Taoismo, dal momento che, nel corso dei secoli, quando s'\u00e8 trovato ad essere in una posizione istituzionale il Taoismo ha cercato d'assimilare o quantomeno amministrare le credenze e fedi locali di tipo naturalistico/popolare: pi\u00f9 precisamente il Taoismo pu\u00f2 essere considerato come una branca dello Shenismo, dal momento che esso usc\u00ec fuori da una commistione tra religione popolare e filosofia cinese.\nCon circa 454 milioni di aderenti, corrispondente al 6,6% dell'intera popolazione mondiale, la religione popolare cinese \u00e8 a tutt'oggi una delle maggiori tradizioni religiose del pianeta: in Cina pi\u00f9 del 30% della popolazione aderisce allo Shenismo o al Taoismo.\nShinto.\nLo Shinto (via degli d\u00e8i), Scintoismo, oppure \"Kami-no-michi\" (adorazione dei Kami) \u00e8 la fede religiosa di tipo naturalistico-sciamanico originatasi nelle isole dell'arcipelago giapponese; si tratta di un insieme di pratiche svolte per stabilire una connessione intima tra l'attuale Giappone ed il suo pi\u00f9 antico passato: queste sono state registrate e codificate per la prima volta in documenti scritti del Kojiki e del Nihongi tra il VII e l'VIII secolo.\nEppure queste prime opere non si riferiscono ad un'unica religione chiamata Shinto, bens\u00ec piuttosto ad un insieme alquanto disorganizzato di folklore, storia del Giappone e mitologia giapponese. Oggi il termine \"Shinto\" si applica a tutti i santuari pubblici adattati per vari scopi, compresi il Santuario Yasukuni (memoriale di guerra), le feste del raccolto, vari monumenti storico-leggendari nonch\u00e9 varie organizzazioni settarie.\nMuismo.\n\"Muismo\" (\"Mugyo\" - religione dei Mu), a volte detta \"Sinismo\" (da \"Shingyo\" - religione degli d\u00e8i) comprende una variet\u00e0 di credenze e pratiche di religiosit\u00e0 autoctona dei Coreani. In Corea del Sud il termine pi\u00f9 utilizzato \u00e8 \"Muismo\" e lo sciamano \u00e8 conosciuto come \"mudang\" (\ubb34\ub2f9, \u5deb\u5802): il ruolo della sciamana (nella maggioranza dei casi \u00e8 difatti una donna), \u00e8 quello d'agire come intermediario tra una qualche entit\u00e0 spirituale e gli esseri umani.\nQueste donne vengono assoldate da chi ricerca un qualche aiuto dal mondo degli spiriti; viene allora compiuta tutta una serie di rituali - con offerte date agli esseri sovrannaturali - al fine d'ottenerne in cambio la buona fortuna per il richiedente, la guarigione dalla malattie, ma anche per esorcizzare quegli spiriti negativi o cattivi che si aggrappano ai vivi ed infine anche per propiziarsi gli d\u00e8i locali dei villaggi.\nSi ricerca il servizio sciamanico anche per guidare lo spirito errabondo di una persona da poco deceduta verso i regni superiori. Ad oggi questa forma di fede rappresenta una minoranza, anche se negli ultimi anni ha visto una rinascita nel numero di adepti.\n\u0110\u1ea1o M\u1eabu.\nIl \u0110\u1ea1o M\u1eabu (\"religione delle dee madri\", cinese: \u9053\u6bcd) \u00e8 una religione indigena del Vietnam, amministrata da sacerdotesse-sciamane e consistente in particolare, come da nome, nel culto ad alcune dee madri della tradizione vietnamita. Come movimento moderno si \u00e8 originato nel Vietnam del Nord, guadagnandosi un certo appoggio da parte del governo comunista che poi avrebbe inglobato anche il Vietnam del Sud, tanto che dopo averlo ufficialmente legalizzato nel 1987 ne ha supportato la diffusione a partire dagli anni Novanta.\nReligioni indiane.\nLe religioni indiane sono quelle predominanti e pi\u00f9 antiche dell'Asia; la loro origine \u00e8 situata nell'Asia meridionale, ma il Buddhismo si \u00e8 diffuso anche in Asia orientale e settentrionale e nel Sudest asiatico. Tutte queste fedi hanno in comune in particolare i concetti di Dharma, karma e reincarnazione.\nInduismo.\nL'Induismo \u00e8 la seconda religione dell'Asia, con circa un miliardo di seguaci; rappresenta la forma mentis della maggioranza della popolazione dell'India, un modo di vivere che si basa sulla comprensione dei principi dei Veda e delle Upanishad, testi nei quali \u00e8 rivelata la conoscenza divina: molti rishi o veggenti dei tempi antichi sono stati risvegliati da verit\u00e0 eterne trascendentali codificate nei Veda. Questi si sono man mano resi sempre pi\u00f9 conto che la loro autentica/vera natura non \u00e8 collegata o intersecata al \"corpo e mente\" (namarupa) n\u00e9 \u00e8 dipendente dalla comune percezione operante tramite gli organi di senso, ma \u00e8 bens\u00ec identica ed equivalente alla coscienza universale.\nL'Induismo \u00e8 la religione di maggioranza in India e Nepal, con significative minoranze presenti in Bhutan, alle Figi, Indonesia, Malaysia, Bangladesh, Pakistan, Singapore e Sri Lanka: prima dell'arrivo del Buddhismo e dell'Islam, lo Shivaismo (una delle religioni ind\u00f9) era la fede pi\u00f9 praticata in tutta l'Asia centrale, l'Asia meridionale e il Sudest asiatico.\nL'Induismo pu\u00f2 essere suddiviso in una serie d'importanti correnti, caratterizzate dall'enfasi su una specifica divinit\u00e0 o dottrine sistematiche: si ha cos\u00ec il Vishnuismo (che considera Vishnu quale divinit\u00e0 suprema), lo Shivaismo (che riconosce Shiva quale dio assoluto), lo Shaktismo (contraddistinto dall'adorazione della Grande Madre-Mah\u0101 Devi ed il cui nome deriva da Shakti-Energia personificata) ed infine lo Smartismo (che grossomodo \u00e8 equivalente all'Advaita Ved\u0101nta).\nLa stragrande maggioranza degli ind\u00f9 odierni possono essere classificati sotto uno di questi quattro gruppi, anche se vi sono poi molti altri sottoinsiemi che in parte si vengono a sovrapporre tra loro.\nL'Induismo \u00e8 di fatto la forma di religione pi\u00f9 antica del mondo ancor oggi esistente e la sua tradizione precede la stessa storia registrata per affondare le proprie radici nel Vedismo e nella civilt\u00e0 della Valle dell'Indo: non possiede un singolo fondatore, ma \u00e8 un insieme eterogeneo di tradizioni, pratiche e lignaggi. Sia il Jainismo che il Buddhismo, e in seguito il Sikhismo, emersero in India dalle stesse fondamenta dell'Induismo.\nGiainismo.\nIl Jainismo \u00e8 una delle pi\u00f9 antiche religioni indiane, i suoi praticanti si trovano principalmente in India ma sono sempre pi\u00f9 presenti anche in altri paesi.. Il pensiero jain ha significativamente influenzato la sfera etica, ma ha anche dato un notevole contributo a quella politica ed economica indiana.\nI jainisti hanno un'antica tradizione culturale e di studio, possedendo il pi\u00f9 alto grado di alfabetizzazione fra tutte le comunit\u00e0 religiose presenti in India; le loro librerie sono tra le pi\u00f9 antiche del paese. Tradizionalmente la loro fede si \u00e8 sempre concentrata e limitata all'interno del Subcontinente indiano e all'Asia occidentale; storicamente si basa sugli insegnamenti di Mahavira e degli alti 23 precedenti Tirthamkara.\nBuddhismo.\nLa pratica di fede buddhista rappresenta la quarta pi\u00f9 grande religione mondiale e la terza maggiore in Asia; \u00e8 predominante in Bhutan, Sri Lanka, Birmania, Cambogia, Laos, Thailandia, Singapore, Tibet e Mongolia. Vi aderiscono ampi segmenti delle popolazioni di Cina (18%), Vietnam (16%), Giappone (30%) e Corea del Sud (22%), Paesi dei quali ha influenzato storicamente la cultura; \u00e8 inoltre presente come significativa minoranza in India, Indonesia, Malaysia, Nepal, Filippine e Russia (maggioritario nelle nazioni mongoliche di Calmucchia, Buriazia e Tuva).\nFondato dal principe Siddharta Gautama, conosciuto anche come il Buddha, prima dell'avvento dell'Islam il Buddhismo era una delle religioni pi\u00f9 ampiamente praticate in tutta l'Asia centrale, la penisola malese e l'arcipelago indonesiano. Si suddivide principalmente in Buddhismo Therav\u0101da (presente soprattutto nel Sudest asiatico), Buddhismo Mah\u0101y\u0101na (in Asia orientale) e Buddhismo Vajray\u0101na (Tibet, Mongolia e Russia).\nLingayatismo.\nIl Lingayatismo \u00e8 una setta indipendente dello Shivaismo fondata dal filosofo Basava nel XII secolo ed oggi presente soprattutto nello stato federato indiano del Karnataka; i suoi seguaci adorano il dio Shiva nella forma di Linga-i\u1e63\u1e6dali\u1e45g\u0101. Essi non seguono il sistema della suddivisione castale della tradizione ind\u00f9.\nSikhismo.\nIl Sikhismo \u00e8 la quinta pi\u00f9 grande religione organizzata al mondo, ed una di quelle a maggior e costante crescita. Si tratta di una fede monoteista fondata dal Guru Nanak Dev nel XV secolo; \u00e8 professata maggiormente ed ha le sue radici in Punjab, il cui territorio \u00e8 attualmente suddiviso tra India e Pakistan.\nLa parola \"sikh\", che descrive i fedeli, deriva dalla radice sanscrita \"sisya\" che significa \"allievo-discepolo\", o \"siksa\" che vuol dire \"insegnamento\". Il Sikhismo \u00e8 la terza pi\u00f9 grande religione in India col 2% della popolazione totale che si professa tale: vi sono poi ampie comunit\u00e0 sikh espatriate in altri Stati dell'Asia, nonch\u00e9 in Occidente.\nReligioni iraniche.\nYazdanesimo.\nLo Yazdanesimo \u00e8 un insieme di religioni etniche del popolo dei Curdi, comprendente lo Yazidismo, il Chinarismo o Ishikismo (distaccatosi dall'Alevismo) e lo Yarsanesimo.\nZoroastrismo.\nLo Zoroastrismo, anche Mazdeismo o Mazdaismo, era un tempo la religione di Stato dell'antico impero persiano, oggi si riduce invece ad essere una minoranza presente per lo pi\u00f9 in India e Iran. Viene venerato un unico dio (questa religione rappresenta difatti un monoteismo) chiamato Ahura Mazd\u0101. La religione zoroastriana fu fondata dal profeta Zoroastro (noto anche come Zarahustra nei testi sacri detti Avest\u0101).\nLo Zoroastrismo ha in seguito generato anche il Manicheismo e il Mazdakismo. Il creatore Ahura Mazda rappresenta qui la totalit\u00e0 del Bene ed il Male non pu\u00f2 quindi provenire da lui, vi \u00e8 pertanto una fonte distinta a rappresentare il negativo-Druj che cerca continuamente di distruggere la buona creazione-Asha.\nMazda non \u00e8 immanente al mondo e la sua opera si riverbera negli Ame\u0161a Spenta (i Sei Spiriti) oltre che nella miriade di altri Yazata-buoni e degni di venerazione, per mezzo dei qual le opere di Dio sono evidenti per l'intera umanit\u00e0.\nDopo esser stato sempre pi\u00f9 emarginato dall'Islam in Iran a partire dal VII secolo, parte dei pochi seguaci rimasti emigrarono verso il territorio indiano, ove oggi son conosciuti col nome di Parsi, gli adoratori del fuoco che lasciano divorare i propri morti dagli avvoltoi. Anche in Iran si conserva una esigua minoranza zoroastriana.\nAltre religioni.\nCeondoismo.\nIl Ceondoismo \u00e8 una nuova religione etnica coreana monoteistica, fondata nel XIX secolo e basata su principi confuciani commistionati a credenze originarie dello sciamanesimo locale codificate in una dottrina sistematica. Il 13% della popolazione nord-coreana aderisce a questa religione, la sola a godere di un limitato supporto governativo.\nCaodaismo.\nIl Caodaismo \u00e8 una religione monoteistica fondata nell'Indocina francese nel 1926. Attualmente ha 3,2 milioni di seguaci e 1300 templi, anche se le autorit\u00e0 religiose sostengono che i seguaci siano 6 milioni (7% della popolazione del Paese). \u00c8 caratterizzato da una prospettiva escatologica millenaristica e una organizzazione modellata su quella della Chiesa Cattolica.\nA partire dal 1930 il movimento caodaista si diffuse largamente nella Cocincina francese, tanto che nel 1975 il 20-25% della popolazione del Vietnam del Sud s'era convertito alla nuova religione. Successivamente il Caodaismo venne proibito dal nuovo governo comunista del Vietnam e tutti i templi furono chiusi. \u00c8 nuovamente legale dagli anni Novanta.\nTengrismo.\nIl Tengrismo \u00e8 la religione di alcune popolazioni turche caratterizzata da sciamanesimo, animismo, totemismo.\nReligione dei Kalash.\nLa popolazione indo-europea dei Kalash, che attualmente risiede nel Pakistan nord-occidentale ai confini con l'Afghanistan, ha una particolare fede religiosa di tipo pagano affine alle antiche religioni d'Europa e all'Induismo, con peculiarit\u00e0 collegate all'uso ritualistico del vino.\nSanamahismo.\n\"Sanamahismo\" \u00e8 il termine coniato per identificare la rinascenza istituzionalizzata contemporanea della religione indigena dei Meitei e di altri popoli del Manipur, uno stato della parte nord-orientale dell'India. Prevede il culto a un Dio in triplice forma, \"Sanamahi\". Vi sono sporadici conflitti tra i suoi seguaci e gli ind\u00f9..\nXiantiandao.\nLo Xiantiandao (\"Xi\u0101nti\u0101n D\u00e0o\" \u5148\u5929\u9053), \"Via del Cielo Immortale\", \u00e8 un insieme di movimenti religiosi presenti nel mondo cinese, originatisi da un unico gruppo noto come \"religione del Loto Bianco\" (\"B\u00e1ili\u00e1nji\u00e0o\" \u767d\u84ee\u6559) emerso per la prima volta sotto la Dinastia Yuan (1271-1368). La matrice di queste dottrine \u00e8 gnostica e sono contraddistinte da una prospettiva escatologica millenaristica, anche se le divinit\u00e0 venerate e gli aspetti estetico-culturali sono assimilati dal Buddismo e dalla religione tradizionale cinese. Il Loto Bianco ebbe influenza nella storia cinese come matrice di movimenti di ribellione fomentati dalle dottrine millenaristiche, e per questo proibita dalle autorit\u00e0 imperiali. Circa il 7.6% della popolazione di Taiwan aderisce ad alcune di queste religioni, dove sono state legalizzate nel 1987, mentre in Cina restano ufficialmente religioni proscritte."}
{"id": "4711189", "revid": "247222", "url": "https://it.wikipedia.org/wiki?curid=4711189", "title": "The Band Kept Playing", "text": "The Band Kept Playing \u00e8 il quarto album del gruppo The Electric Flag, riunito per l'occasione di fare un disco dopo anni in cui ogni componente aveva intrapreso una carriera diversa. Il disco fu pubblicato nel 1974 dalla Atlantic Records e prodotto da Jerry Wexler."}
{"id": "4711190", "revid": "729019", "url": "https://it.wikipedia.org/wiki?curid=4711190", "title": "Stazione di Lurate Caccivio", "text": "La stazione di Lurate Caccivio era una stazione ferroviaria posta lungo la linea Como-Varese. Serviva il comune di Lurate Caccivio.\nStoria.\nLa stazione entr\u00f2 in servizio il 5 luglio 1885, contemporaneamente alla linea ferroviaria da Como a Varese esercita dalla Societ\u00e0 per le Ferrovie del Ticino (SFT).\nNel 1888 l'esercizio della linea pass\u00f2 alle Ferrovie Nord Milano.\nIl 14 dicembre 1948 venne attivato l'esercizio a trazione elettrica, a corrente continua alla tensione di 3 kV.\nL'esercizio della linea venne soppresso il 31 luglio 1966, e gli impianti vennero smantellati dopo breve tempo.\nStrutture e impianti.\nIl piazzale binari era raccordato alle industrie Stucchi, che generavano un forte traffico merci.\nNelle immediate vicinanze della stazione la linea sovrappassava il torrente Lura e pochi metri da essa transitava la tranvia elettrica Como-Mozzate, attivata nel 1910 dalla STECAV e chiusa nel 1955, che incrociava la ferrovia per mezzo di un sovrappasso appositamente costruito."}
{"id": "4711202", "revid": "729019", "url": "https://it.wikipedia.org/wiki?curid=4711202", "title": "Stazione di Takasaki-Tonyamachi", "text": "La \u00e8 una stazione ferroviaria di Takasaki, nella prefettura di Gunma gestita dalla JR East.\nStruttura.\nLa stazione \u00e8 costituita da due banchine laterali con 2 binari totali collegati da sovrapassaggi."}
{"id": "4711206", "revid": "729019", "url": "https://it.wikipedia.org/wiki?curid=4711206", "title": "Stazione di Olgiate Comasco", "text": "La stazione di Olgiate Comasco era una stazione ferroviaria posta lungo la linea Como-Varese che fra il 1885 e il 1966 serviva il comune di Olgiate Comasco.\nStoria.\nLa stazione entr\u00f2 in servizio il 5 luglio 1885, contemporaneamente alla linea ferroviaria da Como a Varese esercita dalla Societ\u00e0 per le Ferrovie del Ticino (SFT).\nNel 1888 l'esercizio della linea pass\u00f2 alle Ferrovie Nord Milano.\nIl 14 dicembre 1948 venne attivato l'esercizio a trazione elettrica, a corrente continua alla tensione di 3 kV.\nL'esercizio della linea venne soppresso il 31 luglio 1966, e gli impianti vennero smantellati dopo breve tempo.\nStrutture e impianti.\nEra costituita da due binari per la circolazione dei treni e un binario per lo scalo merci. Davanti alla stazione \u00e8 presente una pensilina in pietra, in parte trasformata in magazzino. Dopo la chiusura della linea il fabbricato viaggiatori fu adibito ad abitazione privata.\nA poca distanza della stazione si trova il casello 11 e dopo di essa la linea incrociava la SP23 Lomazzo-Bizzarone e la ferrovia transitava per mezzo di un sovrappasso."}
{"id": "4711213", "revid": "125842245", "url": "https://it.wikipedia.org/wiki?curid=4711213", "title": "San Martino Pardo", "text": "I principi di Ramondetto San Martino Pardo (o Sanmartino o Sammartino o Ramondetta) sono una famiglia della nobilt\u00e0 siciliana, di origini risalenti al Basso Medioevo; prima baroni e poi principi del Pardo, ma anche altrimenti titolati nei diversi rami e nei singoli personaggi: duchi di San Martino di Ramondetto (o Ramondetta), duchi di (San Martino) Montalbo, baroni e duchi di Fabbrica, duchi San Martino De Spucches e di Santo Stefano di Briga, conti di San Martino, baroni di Santa Caterina, marchesi (di San Pasquale, eredi della casata Pastore), etc.. La famiglia \u00e8 storicamente divisa in pi\u00f9 rami, sparsi per lo pi\u00f9 tra Sicilia orientale (Catania, Messina) e occidentale (Palermo).\nAi fini di una ricostruzione pi\u00f9 aggiornata e approfondita della storia patria interessa sottolineare il ruolo politico-militare protagonista avuto in continuit\u00e0 dal primo al secondo risorgimento dei suoi ultimi e in tal senso pi\u00f9 illustri rappresentanti: Francesco, figlio primogenito di Raimondo San Martino Principe del Pardo (circa 1758 - Catania 1842); Gaspare di lui figlio e degno continuatore, ultimo erede araldicamente riconosciuto della casata.\nFratello minore del detto Raimondo fu il matematico Agatino San Martino Pardo (circa 1773 - Catania 1856), ritenuto dalle accademie delle scienze italiane e straniere \u2013 di cui era socio onorario \u2013 \u201cuno dei pi\u00f9 alti matematici del reame di Napoli\u201d. Egli fu anche senatore di Catania ed uomo di singolare \"pietas\": \u00e8 ricordato tra i cittadini pi\u00f9 illustri con un busto nel giardino Bellini.\nNipote di Raimondo, figlio del secondogenito Antonino, fu un altro Francesco (Palermo, 1859 - Messina, 1925) pi\u00f9 noto come San Martino De Spucches o anche solo De Spucches. Questi, da esperto giurista, fu cultore di studi storico-nobiliari e soprattutto autore della monumentale e documentaria \"Storia dei feudi e dei titoli nobiliari in Sicilia\", in dieci imponenti volumi, e de \"L'archivio storico che illustra le norme di successione in Sicilia\". Lo stesso \u00e8 ricordato a Messina (sede privilegiata del casato dei San Martino De Spucches) tra i suoi uomini pi\u00f9 illustri.\nOrigini.\nStorici accreditati (dall'Emanuele di Villabianca al Galluppi, poi richiamati dallo Spreti, supportato dal Mugnos, dal Palizzolo Gravina, dal Mango di Casalgerardo, da F. San Martino De Spucches) \u2013 testimonianze tutte, integrate da una settecentesca dichiarazione del Senato catanese risalente al periodo post-terremoto del 1693 \u2013 attestano che la famiglia San Martino Pardo, naturalizzata siciliana, fosse proveniente dalla nobilissima famiglia dei \"Sancto Martino della Catalogna\", ma originaria della Guascogna, dalla famiglia di un duca Oddone di Guascogna (la famiglia San Martino \"ab Eudone Vasconiae Duce nostris proaribus consanguineo originem traxit\").\nPrimo capostipite fu un \"Raimondo\", signore di Miger e Tourpes, il quale dall'imperatore Federico II, con editto imperiale del 1235, in memoria degli atti di eroismo compiuti in Terrasanta, ottenne il privilegio di alzare nelle proprie armi l'aquila imperiale bicipite, che tiene lo stendardo con le armi gerosolimitane in ambo gli artigli. Pertanto lo stesso documento \"lo riconosce oriundo di sangue reale e lo esenta da ogni gabella nel Regno delle Due Sicilie\".\nDiscendenti diretti di Raimondo si trasferirono in Sicilia al seguito dei re aragonesi, signori delle contee catalane. Cos\u00ec in un altro documento del 23 maggio 1434, citato dal Mugnos \u2013 tratto dalla \"Regia Cancelleria di Palermo\", 1453, fol. 499, al tempo del vicer\u00e9 delle Due Sicilie l'Infante Pietro d'Aragona Duca di Noto, per il re Alfonso il Magnanimo, suo fratello \u2013, si apprende la notizia dell'investitura di \"Nicol\u00f2 Ramondetto\" alla carica di presidente e di governatore della Calabria Citra, riaffermando l'alta nobilt\u00e0 della famiglia dei San Martino Ramondetto (\"ex antiquissimis Baronibus de Elgiria in Vasconia [...] originem traxit\").\nDal momento del trasferimento in Sicilia \u00e8 cosa certa che la famiglia San Martino vi godette da sempre di una posizione nobile di rilievo, nelle citt\u00e0 di Catania, Palermo, Messina; occupando cariche pubbliche di rilievo e possedendo titoli e feudi; tra i quali sono documentabili - in ordine anacronistico d'importanza - il principato di Pardo; i ducati di Fabbrica, Montalbo, San Martino; le baronie di Campobello, Gimia, Gisira, Morbano, Priolo e Tuzia. L'albero genealogico della famiglia siciliana \u00e8 ricostruibile a partire da un barone discendente di Raimondo, Raimondetto (XV secolo), il cui figlio Nicol\u00f2 fu il primo ad aggiungere a quella del casato principale la denominazione di Raimondetto, successivamente trasformata in Ramondetto e spesso ritrovabile variata in (\"gens\") \u00ab \"Ramondetta\" \u00bb; denominazione derivatagli direttamente dal padre e indirettamente dal celebrato capostipite catalano-guascone.\nDi generazione in generazione all'iniziale acquisto del feudo di Pardo, oltre ad importanti cariche legate tanto al rango quanto al merito di ciascun erede, si giunse appresso all'investitura del titolo di principi del Pardo (fine del XVII secolo). E nel successivo trapasso generazionale avvenne una separazione tra due rami appresso ben distinti: quello dei principi di Pardo con capostipite un Raimondo, investito nel 1684 del titolo specifico, con residenza principale a Catania; quello dei duchi di San Martino, dal quale sorse il ramo dei Ramondetto San Martino Montalbo, con residenza principale a Palermo (la cui dimora, Palazzo Montalbo-Boscogrande, venne utilizzata da Luchino Visconti per il suo Il Gattopardo).\nStoria.\nLe fonti citate testimoniano tutte come si trattasse gi\u00e0 all'origine di personaggi dell'alta nobilt\u00e0, familiarmente legata ai primi re aragonesi di Sicilia. Fu un \"Guglielmo Sancto Martino\", avo dell'acclamato capostipite Raimondo, a trapiantarsi in Sicilia tra il XIII e il XIV secolo (1282 ca.) sotto le insegne del re Pietro I \"il Grande\", di cui fu Maggior Cameriere. Il figlio di lui, \"Raimondo San Martino Ramondetto\", esercit\u00f2 l'Officium Viciadmirantis del re Pietro IV (1352). E il primo \"Sancto Martino\" titolare di una baronia (1406) fu il figlio di questi, \"Raimondetto\": familiare di Martino I il Giovane re di Sicilia e per i servigi resi ai sovrani ottenne il governo della Camera reginale (il patrimonio privato della regina Maria) e molti beni e titoli tra cui l'investitura del feudo nobile del Pardo in Val Demone. Egli accompagn\u00f2 in Sicilia la regina Bianca di Navarra, andata in sposa in seconde nozze per procura al suo re, rimasto vedovo. \n\"Raimondetto\" spos\u00f2 Isabella figlia di \"Giacomo Sancto Martino\", figlio a sua volta di un \"Antonio Sancto Martino\" anch'egli discendente dal capostipite catalano Raimondo e venuto in Sicilia come Maggior Cameriere di re Pietro II d'Aragona (1304-1342). Il matrimonio tra consanguinei (procugini) - e Giacomo era ultimo della linea -rafforzava di fatto la dinastia al suo stesso avviarsi. Cos\u00ec il figlio di Raimondetto, Nicol\u00f2 barone Pardo (1453) fu cameriere dell'infante del re Pietro d'Aragona e presidente generale della Calabria Citeriore (1435). \"Nicol\u00f2\" ebbe figli: il barone del Pardo \"Raimondo\" (1466) che fu parecchie volte senatore di Catania e il barone di Fridani e Contorto Nicol\u00f2 Lupo; Raimondo ebbe figlio il barone \"Antonio\" (1499), esimio giureconsulto e consultore del re di Spagna. Cos\u00ec pure furono alti rappresentanti del regno e reggenti del Supremo Consiglio d'Italia in Spagna: un \"Raimondo\" (1569-1573) sommo giurista dell'epoca e come tale soprannominato \"Apollo juris;\" il primo duca San Martino, \"Giovanni\" (1682). \nA Catania la famiglia dei San Martino Ramondetto principi del Pardo ricopr\u00ec di norma cariche pubbliche di vertice (furono capitani di giustizia, patrizi, senatori ...), in corrispondenza imparentandosi con le locali pi\u00f9 potenti famiglie aristocratiche. E tra loro si distinsero anche i mecenati: furono proprio dei San Martino nel 1819 ad avviare la carriera dell'ancor giovanissimo compositore Vincenzo Bellini, procurandogli tra l'altro quella generosa borsa di studio che gli permise di studiare al San Sebastiano di Napoli: si trattava del duca \"Stefano di San Martino Montalbo\", al momento Intendente di Catania, e della di lui consorte - affascinata dalle doti del precocissimo musicista; che riuscirono nell'intento in stretta collaborazione al pro-cugino Raimondo San Martino, settimo principe del Pardo e al momento Patrizio di Catania, a capo dell'amministrazione della citt\u00e0. \nAll'ottocentesco trapasso generazionale proprio dal suddetto \"Raimondo\", VII principe del Pardo, e da Francesca Paola De Spucches duchessa di Santo Stefano vennero \"Francesco\" e \"Antonino\". Francesco San Martino e De Spucches principe del Pardo (Messina, 1803 - Catania, 1880) \u00e8 stato un eroe del primo risorgimento italiano: carbonaro fin dal 1820 si arruol\u00f2 come volontario e fece parte della spedizione napoletana nel Veneto sotto il comando militare di Guglielmo Pepe. Distinguendosi tanto particolarmente da meritare il grado di colonnello e di aiutante in campo dello stesso generale Pepe, comandante in capo dell'esercito della repubblica veneziana: insomma un \u201cColonnello funzionante da Generale a Venezia\u201d, nella pertinente definizione dell'Abate.\nCaduta Venezia, alla cui difesa aveva continuato a partecipare nonostante il repentino voltafaccia del sovrano borbonico e il dietrofront delle stesse truppe napoletane di cui inizialmente era al comando, fu costretto ad un lungo esilio a Smirne, arrivando perfino a rifiutare i privilegi che il rango gli avrebbe potuto permettere - tra cui l'amnistia promulgata nel 1859 dal neo-re Francesco II di Borbone, appena subentrato alla morte del padre \"Ferdinando\" - e a disperdere una parte importante dei beni di famiglia tra cui il catanese Palazzo Pardo di Piazza Duomo, venduto dal fratello \"Antonino\" nel 1851; palazzo adiacente alla via Pardo e alla retrostante, popolarissima \"piscar\u00eca\" (pescheria) - che \u00e8 sita negli esterni tanto nella piazza Alonzo di Benedetto quanto nella omonima piazza Pardo; e, ancora, vicinissimo frontalmente alla via San Martino e alla chiesa di San Martino, sede della nobile e antichissima arciconfraternita dei Bianchi.\nIl principe \"Francesco San Martino Pardo\" torn\u00f2 in Italia solo dopo lo sbarco di Garibaldi e, reintegrato nel grado di colonnello, gli venne affidato il comando militare della provincia di Catania.\nIl figlio di Francesco, \"Gaspare San Martino Ramondetto e Pastore\" (1833-1908), fu l'ultimo dei principi San Martino Ramondetto Pardo ed ottenne anche dalla monarchia sabauda, con D.M. del 14/03/1906, il riconoscimento dei titoli di principe del Pardo e di marchese della casata Pastore (ereditato dalla madre, marchesa di San Pasquale e figlia unica di Gaetano Pastore maresciallo di campo dell'esercito borbonico). Giovanissimo al seguito del padre aveva partecipato alla difesa della Repubblica di Venezia di Daniele Manin, meritandosi sul campo il titolo di alfiere. Ma la sua adesione al risorgimento italiano si estende fino all'impresa garibaldina, cui partecip\u00f2 da capitano dell'armata dell'Italia meridionale. Venne successivamente confermato nell'esercito italiano, completandovi la sua carriera militare. \nLe coraggiose vicende di Francesco e, in parte, di Gaspare sono narrate e con dovizia documentate in un volumetto celebrativo, dal titolo \"Gesta di Francesco Sammartino Principe del Pardo\" (1861), dello scrittore e politico italiano Antonino Abate, anch'egli carbonaro e antiborbonico e motivato ammiratore del principe \"Francesco\": un nobile, secondo lui, votato anzitempo agli ideali mazziniani.\nPresso l'Archivio storico di stato torinese sono rintracciabili gli stati di servizio militare che, oltre a confermare quanto riportato dall'Abate, attestano la partecipazione del principe Gaspare alle due diverse fasi del risorgimento italiano. A testimoniarne, seppure ancora indirettamente e in un'auspicabile prospettiva di pi\u00f9 aggiornate ricerche, una notevole continuit\u00e0 storico-politica negli eventi dell'intero secolo e una (poco valutata in ambito storiografico) unificante omogeneit\u00e0 socio-culturale: caratterizzazioni intercorrenti simultaneamente presso \u00e9lite borghesi ed aristocratiche tanto del nord quanto del sud del paese, dunque preparatorie degli eventi che gradualmente portarono all'Unit\u00e0 d'Italia.\nAraldica e Genealogia.\n'Stemma dei San Martino Pardo': d'oro, alla banda di rosso, accompagnata da due rose dello stesso, stelate e fogliate di verde, poste in banda, quella della punta riversata. Lo scudo sostenuto dall'aquila bicipite al volo abbassata di nero, linguata di rosso, membrata e imbeccata di oro, coronata all'antica del medesimo in ambo le teste, afferrante con l'artiglio destro lo stendardo gerosolimitano.\nDi seguito l'albero genealogico agnatizio in un particolareggiato elenco, dalle origini medievali e dalla venuta in Sicilia al seguito dei re aragonesi ai giorni nostri: precisando lo specifico titolo principale a partire dal discendente di \"Guglielmo\", il primo barone del Pardo Raimondetto (XV secolo), il cui figlio \"Nicol\u00f2\" fu il primo ad aggiungere la denominazione gentilizia di \u00ab \"Raimondetto\" \u00bb, appresso trasformata in \u00ab \"Ramondetto\" \u00bb e spesso variata al femminile in \u00ab \" Ramondetta \" \u00bb (nome latinizzato della casata).\nDiscendenza.\n[Fonte principale: F. San Martino De Spucches; \"Storia dei feudi e dei titoli nobiliari in Sicilia\", alle voci: \"Principe di Pardo\" e \"Signori del Pardo\" (Quadri 689 e 690), \"Duca di Santo Stefano di Briga\" (Quadro 986), \"Principe di Galati\" e \"Signori di Galati\" (Quadri 401 e 402). Fonti integrative: G. Galluppi, F. Mugnos, V. Palizzolo Gravina, V. Spreti, F.M.E. Villabianca (opere tutte citate in note e in bibliografia); settecentesca \"attestazione senatoria\", del Senato catanese successivo al terremoto del 1693, sulla qualit\u00e0 e consistenza della provenienza storico-nobiliare della famiglia San Martino Ramondetto (o Ramondetta) principi e baroni del Pardo, acclusa al fondo San Martino Pardo, presso l'Archivio di Stato di Catania; \"Cenno genealogico della famiglia San Martino Ramondetto\" (opera citata in bibliografia)]"}
{"id": "4711215", "revid": "2373", "url": "https://it.wikipedia.org/wiki?curid=4711215", "title": "Neguruvilu", "text": "Il Neguruvilu (lett. \"Serpente volpe\"; anche detto: \"Guirivilo\", \"Ng\u00faruvilu\", \"Guruvilu\", \"\u00d1uruvilu\", \"\u00d1irivilu\", \"\u00d1ivivilu\", \"\u00d1irivilo\" o \"Nirivilo\"; dalla lingua mapudungun \"ng\u00fcr\u00fc\", \"volpe\", e \"filu\", \"serpente\") \u00e8 una creatura appartenente alla mitologia mapuche del Cile.\nDescrizione.\nIl \"neguruvilu\" \u00e8 una creatura delle dimensioni di un grande felide (o volpe), il cui corpo termina con una coda sulla cui punta c'\u00e8 una specie di artiglio, che usa per ferire e per produrre vortici; vive nelle acque pi\u00f9 profonde da cui esce per uccidere uomini e bestie; si trasforma perci\u00f2 in un serpente e pu\u00f2 avvolgere le vittime tra le sue spire.\nLeggenda.\nIl neguruvilu origina dal popolo nativo americano Mapuche. Il neguruvilu causa vortici pericolosi che uccidono le persone che cercano di attraversare i fiumi. La creatura rende l'acqua bassa su entrambi i guadi, per incoraggiare le persone a provare ad attraversare il fiume facendolo apparire un attraversamento sicuro. Comunque, il solo modo sicuro di attraversare il fiume con un neguruvilu \u00e8 con l'uso di una barca. L'unico modo per sbarazzarsi di un neguruvilu \u00e8 trovare uno sciamano machi oppure un buon \"kalku\" , un mago cercatore. Al \"kalku\" vengono offerti doni in cambio del servizio di rimozione del neguruvilu . Il \"kalku\" (che pu\u00f2 essere maschio o femmina) guada attraverso il fiume fino a che non raggiunge il vortice e quindi si tuffa. Poi nuota in superficie dopo aver catturato il neguruvilu tra le sue braccia con le sue potenti abilit\u00e0 magiche. In seguito procede a minacciare di mutilare la creatura con un lungo e affilato coltello detto \"cuchillo\" se mai provasse a danneggiare un'altra persona nel tentativo di attraversare il corso d'acqua. Il kalku poi rilascia il neguruvilu nell'acqua. \u00c8 importante che a questo atto assistano tutti gli abitanti dalla zona. Poi di solito si celebra una grande festa e nessuno pi\u00f9 dovr\u00e0 temere il neguruvilu per attraversare il fiume. Il vortice o i vortici che c'erano fino a poco prima si restringono e poi scompaiono, e i guadi diventano ancora meno profondi, rendendo l'attraversamento abbastanza sicuro anche per la pi\u00f9 fragile donna anziana o per il bambino pi\u00f9 piccolo. Si ritiene che la creatura si sposti altrove per proseguire la sua attivit\u00e0 di infastidire le persone, probabilmente va a tormentare i popoli a valle al prossimo attraversamento del fiume. \u00c8 famoso il racconto di solito usato come favola della buona notte sul \"kalku\" e il neguruvilu che si trova nella raccolta \"Racconti popolari del Cile\"."}
{"id": "4711225", "revid": "729019", "url": "https://it.wikipedia.org/wiki?curid=4711225", "title": "Stazione di Solbiate-Albiolo", "text": "La stazione di Solbiate-Albiolo era una stazione ferroviaria posta lungo la linea Como-Varese che fra il 1885 e il 1966 serviva i comuni di Solbiate e di Albiolo.\nStoria.\nLa stazione entr\u00f2 in servizio il 5 luglio 1885, contemporaneamente alla linea ferroviaria da Como a Varese esercita dalla Societ\u00e0 per le Ferrovie del Ticino (SFT).\nNel 1888 l'esercizio della linea pass\u00f2 alle Ferrovie Nord Milano.\nIl 14 dicembre 1948 venne attivato l'esercizio a trazione elettrica, a corrente continua alla tensione di 3 kV.\nL'esercizio della linea venne soppresso il 31 luglio 1966, e gli impianti vennero smantellati dopo breve tempo. Il piazzale ferroviario venne in seguito occupato da un deposito di autobus delle stesse FNMA.\nStrutture e impianti.\nLa stazione era situata ad un'altezza di 409 metri sul livello del mare, la maggiore dell'intera rete FNM.\nIl piazzale binari era raccordato alle Seterie Bernasconi e alla Fornace Candiani, che generavano un forte traffico merci.\nIn seguito alla chiusura della linea il fabbricato viaggiatori venne adibito a sede locale della societ\u00e0 Ferrovie Nord Milano Autoservizi."}
{"id": "4711230", "revid": "793215", "url": "https://it.wikipedia.org/wiki?curid=4711230", "title": "Monumenti di La Valle", "text": ""}
{"id": "4711235", "revid": "287204", "url": "https://it.wikipedia.org/wiki?curid=4711235", "title": "Archia (polemarco tebano)", "text": "Biografia.\nArchia fu nominato polemarco di Tebe al posto di Ismenia nel 382 a.C., dopo che Leonziade aveva preso il potere con un colpo di stato, effettuato coll'aiuto della guarnigione spartana di Febida.\nArchia govern\u00f2 la citt\u00e0 come un tiranno assieme al collega Filippo e col supporto di Leonziade fino al dicembre del 379 a.C. (o gennaio 378 a.C.) quando Pelopida, che si trovava in esilio ad Atene, torn\u00f2 di nascosto in patria accompagnato da un gruppo di altri fuoriusciti e, con l'appoggio di altri concittadini, rovesci\u00f2 il governo oligarchico.\nIn particolare, Archia e Filippo furono assassinati nel corso di un attentato ordito da Caronte e Melone: il primo era il basista della congiura, visto che la sua casa era il punto di ritrovo per i fuoriusciti, mentre il secondo era arrivato da Atene con Pelopida. I due polemarchi, la sera del colpo di stato, si trovavano ad un banchetto organizzato da Fillida, il segretario di Archia che, al corrente della congiura, aveva preparato la festa proprio per distrarre i tiranni. Quando questi erano ormai ubriachi, arrivarono Caronte e Melone travestiti da donne ed uccisero facilmente Archia e Filippo, sfruttando l'effetto-sorpresa.\nPoco prima dell'attentato, ad Archia era stata recapitata una lettera, inviatagli dal suo omonimo sommo sacerdote, dove lo si avvertiva della congiura e si facevano anche i nomi dei partecipanti. Nonostante il latore della lettera avesse pregato il polemarco di aprirla immediatamente, perch\u00e9 conteneva informazioni della massima importanza, Archia, sottovalutando la cosa, mise la lettera sotto il cuscino pronunciando la famosa frase:\nQuesta frase rimase proverbiale tra gli antichi greci, e, tradotta in latino da Cornelio Nepote come \"In crastinum differo res severas\", anche fra i latini."}
{"id": "4711238", "revid": "729019", "url": "https://it.wikipedia.org/wiki?curid=4711238", "title": "Castello di Banchette", "text": "Il castello di Banchette \u00e8 un antico castello situato a Banchette vicino a Ivrea in Piemonte.\nStoria.\nIl castello esisteva gi\u00e0 nel XII secolo. Venne eretto come casaforte su antiche vestigia romane dai Di Banchette. \nInfeudato il 2 giugno 1619, con annessi Salerano e Samone a favore di De Damas. Passa durante il regno dei Savoia ai Pinchia, poi ai Passerin d'Entr\u00e8ves, ai Novarese ed ora alla famiglia Quaglia.\nAlla fine del XIX secolo l'allora proprietario, Emilio Pinchia, politico, scrittore e poeta, ne affida il rimaneggiamento a Ottavio Germano, collaboratore del pi\u00f9 celebre Alfredo d'Andrade."}
{"id": "4711240", "revid": "767487", "url": "https://it.wikipedia.org/wiki?curid=4711240", "title": "Ray Ellefson", "text": ""}
{"id": "4711244", "revid": "61950373", "url": "https://it.wikipedia.org/wiki?curid=4711244", "title": "Libro dello Splendore", "text": ""}
{"id": "4711246", "revid": "767487", "url": "https://it.wikipedia.org/wiki?curid=4711246", "title": "White Mountain (Alaska)", "text": "White Mountain \u00e8 un comune dell'Alaska, negli Stati Uniti d'America, situato a poche miglia da Nome. Si tratta dell'unico comune della penisola di Seward situato nell'entroterra e non sulla costa.\nI cani da slitta di Nome portavano la posta fino a White Mountain, fatto accennato nel film \"Balto - Sulle ali dell'avventura\"."}
{"id": "4711247", "revid": "181699", "url": "https://it.wikipedia.org/wiki?curid=4711247", "title": "Gerolamo Montani", "text": "Biografia.\nIl 28 dicembre 1797, col grado di tenente, guidava il contingente dell'esercito pontificio posto a difesa di Porta Settimiana, durante i tumulti fomentati dai francesi e facenti capo all'ambasciatore di Francia presso la Santa sede Giuseppe Bonaparte. Un gruppo di giacobini guidati dal Generale Mathurin-L\u00e9onard Duphot, da Eugenio di Beauharnais, dal Colonnello Arrighi e dallo scultore Ceracchi tentarono di forzare il blocco. Il generale Duphot, venuto a Roma per sposare D\u00e9sir\u00e9e Clary, futura regina di Svezia, venne colpito alla testa da un colpo d'archibugio sparato dal Caporale Marinelli, e mor\u00ec.\nNel 1846, con lascito testamentario istitu\u00ec l'\"Opera Pia Montani\" che servir\u00e0 ad aiutare, utilizzando le rendite annuali delle cospicue eredit\u00e0 \"la infima parte del popolo della citt\u00e0 di Fermo e anticipatamente i giovani orfani, nel ramo della educazione religiosa, morale e civile perch\u00e9 divengano cittadini utili alla Patria e questa riceva maggior lustro e decoro\". L'Opera Pia Montani divenne attiva nel 1854, nel 1861 si trasform\u00f2 in Regio Istituto di Arti e Mestieri. Oggi \u00e8 l'Istituto Tecnico Tecnologico Girolamo e Margherita Montani."}
{"id": "4711249", "revid": "47767", "url": "https://it.wikipedia.org/wiki?curid=4711249", "title": "Chiesa di San Nicol\u00f2 (Rovereto)", "text": "La chiesa di San Nicol\u00f2 (o meglio ex chiesa di San Nicol\u00f2) \u00e8 stata un luogo di culto cattolico di Rovereto, in Trentino. Situata in piazza Filzi nel quartiere di Borgo Sacco, \u00e8 stata sconsacrata ed \u00e8 sede di circoscrizione.\nStoria.\nLa chiesa di San Nicol\u00f2, come reca una targa sopra la porta, venne edificata nel 1479 ad opera degli zattieri in una posizione prospiciente il porto, addossata alla torre ed al vecchio municipio. \u00c8 stata dedicata, da chi conduceva zattere in un viaggio talvolta pericoloso lungo l'Adige, a san Nicol\u00f2, essendo il santo patrono dei naviganti (festeggiato ogni anno il 6 dicembre).\nFu ristrutturata nel 1576, e vi furono altri interventi nel periodo 1870-72 e nei due dopoguerra. L'orientamento \u00e8 stato modificato nel tempo. All'inizio l'ingresso era rivolto al fiume e la chiesa era stata costruita a pelo d'acqua per gli zattieri. In seguito, quando fu costruito il ponte di Borgo Sacco, la facciata venne rivolta verso la piazza.\nDescrizione.\nLa chiesetta, poich\u00e9 \u00e8 interrata, ha spesso subito i danni di inondazioni dell'Adige e gli affreschi ne presentano le conseguenze. La facciata presenta una struttura aggettante, con frontone triangolare e croce apicale; una targa in alto ricorda la dedicazione a san Nicol\u00f2, con la data del 1576 e quella del restauro del 1872.\nL'aula interna \u00e8 suddivisa in quattro campate coperte da volte a vela; al centro della parete di fondo vi \u00e8 l'altare ligneo con un paliotto intagliato, in cui \u00e8 inserita una tela del XVIII secolo con il \"Transito di san Giuseppe\", mentre al centro dell'ancona \u00e8 la pala con san Nicola di Bari, con ogni probabilit\u00e0 originaria di un periodo a cavallo dei secoli XVI-XVII e opera di un pittore di scuola veronese. Inoltre nel XVI secolo Giovanni Antonio Falconetto (fratello di Giovanni Maria) \u00ab...dipinse per S. Nicol\u00f2 di Sacco una tavola con molti animali, ma quest'opera quando ne fu sostituita una pi\u00f9 moderna dall'egregio pittore Gaspar Antonio Baron Cavalcab\u00f2, nativo di quella terra, fu di l\u00e0 levata, n\u00e9 si \u00e8 saputo il suo fine, come \u00e8 avvenuto paromente delle altre sue opere\u00bb. Il Vasari riferisce infatti (1580) che il pittore \u00ab...dipinse molte cose in quella citt\u00e0, a Sacco e in altri luoghi di Val d'Adige\u00bb."}
{"id": "4711250", "revid": "838137", "url": "https://it.wikipedia.org/wiki?curid=4711250", "title": "Tabitha Love", "text": "Gioca nel ruolo di schiacciatrice e opposto nell'ASPTT Mulhouse Volley-Ball.\nCarriera.\nLa carriera di Tabitha Love inizia a livello scolastico, per poi continuare a livello universitario, quando giocando nella NCAA Division I veste prima la maglia della University of Minnesota e poi quella della University of California, Los Angeles, con la quale vince il titolo del 2011. Nella stagione 2013 inizia la carriera professionistica, giocando per nella Liga Superior portoricana per le Criollas de Caguas; nell'estate del 2013 debutta nella nazionale canadese, prendendo parte alla Coppa panamericana.\nNella stagione 2013-14 va a giocare nella ORLEN Liga polacca per il Budowlani \u0141\u00f3d\u017a Sportowa, mentre nella stagione successiva gioca nella Superliqa azera con l'Az\u0259ryol Voleybol Klubu.\nNel campionato 2015-16 approda nella 1. Bundesliga tedesca, dove difende i colori dello Schweriner Sportclub, per poi giocare nel campionato seguente nelle Heungkuk Life Pink Spiders, club della V-League sudcoreana.\nNella stagione 2017-18 viene ingaggiata dal club francese dell'ASPTT Mulhouse Volley-Ball, militante in Ligue A."}
{"id": "4711251", "revid": "122892918", "url": "https://it.wikipedia.org/wiki?curid=4711251", "title": "Giuseppe Ceppetelli", "text": "Biografia.\nNato a Roma il 15 marzo 1846, studia presso il Collegio Romano e l'Archiginnasio, laureandosi successivamente in Filosofia e in Diritto, e, ad honorem, in Sacra Teologia.\nViene ordinato sacerdote il 16 aprile 1870, Sabato Santo.\n\u00c8 canonico e parroco della chiesa di Sant'Angelo in Pescheria nel popolare rione romano Sant'Angelo.\nLeone XIII lo elegge, il 27 marzo 1882, vescovo di Ripatransone, ricevendo la consacrazione episcopale, il 2 aprile successivo, dal cardinale Raffaele Monaco La Valletta, vicario generale della diocesi di Roma.\nNegli otto anni in cui rimane nelle Marche compie la visita pastorale, migliora il seminario, indice il sinodo diocesano.\nIl 23 giugno 1890 riceve il titolo di vescovo titolare di Tiberiade, \u00e8 richiamato a Roma e nominato ausiliare del cardinal vicario Lucido Maria Parocchi, poi anche assistente al Soglio Pontificio, consultore della Sacra Congregazione delle Indulgenze e delle Sacre Reliquie, esaminatore del clero presso il Vicariato di Roma.\nIl 24 luglio 1899 succede a Francesco di Paola Cassetta, creato cardinale, quale vicegerente di Roma e promosso, sette giorni dopo, arcivescovo titolare di Mira.\nCollabora strettamente con i cardinali vicari Domenico Maria Jacobini, Pietro Respighi e Basilio Pompilj.\nAncora Leone XIII, il 22 giugno 1903, in uno dei suoi ultimi atti prima della morte, lo promuove patriarca titolare di Costantinopoli e canonico della Patriarcale Basilica Vaticana, mentre s\u00e9guita a essere vicegerente di Roma.\nSuccessivamente diviene anche consultore della Suprema Sacra Congregazione del Sant'Uffizio.\nA seguito della Costituzione Apostolica Etsi Nos del 1\u00ba gennaio 1912, con la quale Pio X riforma la struttura del Vicariato di Roma, viene nominato, il 21 dello stesso mese, commissario dell'ufficio primo, quello incaricato per il culto divino e la visita apostolica.\nQuale vicegerente di Roma conferisce, nel corso degli anni, l'ordinazione sacerdotale a numerosi seminaristi, sia italiani che stranieri, alcuni dei quali avranno poi una notevole importanza nella Chiesa Cattolica del '900.\nTra di essi i futuri cardinali di Curia, gli italiani Massimo Massimi, Enrico Dante e Carlo Grano, ordinati rispettivamente il 14 aprile 1900, il 3 luglio 1910 e il 14 giugno 1912, oltre allo statunitense Francis Spellman, poi cardinale arcivescovo di New York, il 14 maggio 1916.\nNell'Arcibasilica Lateranense, il 15 marzo 1902, ordina il maltese Joseph De Piro, fondatore della Societ\u00e0 Missionaria di San Paolo (MSSP), ora Servo di Dio.\nIl 10 agosto 1904, nella Chiesa di Santa Maria in Montesanto, in Piazza del Popolo, conferisce l'ordinazione sacerdotale al ventiduenne seminarista bergamasco Angelo Giuseppe Roncalli, il santo Giovanni XXIII.\nMuore a Roma, quasi alla vigilia del suo settantunesimo compleanno, il 12 marzo 1917 e viene sepolto nella Cappella del Capitolo Vaticano nel Cimitero del Verano.\nGenealogia episcopale.\nLa genealogia episcopale \u00e8:"}
{"id": "4711253", "revid": "438678", "url": "https://it.wikipedia.org/wiki?curid=4711253", "title": "Supersession", "text": ""}
{"id": "4711254", "revid": "399", "url": "https://it.wikipedia.org/wiki?curid=4711254", "title": "Adrian N. Bravi", "text": ""}
{"id": "4711268", "revid": "1442080", "url": "https://it.wikipedia.org/wiki?curid=4711268", "title": "Generali Ladies Linz 2013 - Singolare", "text": "Il singolare del Generali Ladies Linz 2013 \u00e8 stato un torneo di tennis facente parte del WTA Tour 2013.\nViktoryja Azaranka era la detentrice del titolo ma non ha partecipato a questa edizione del torneo.\nAngelique Kerber ha sconfitto in finale Ana Ivanovi\u0107 per 6-4, 7-66."}
{"id": "4711274", "revid": "1442080", "url": "https://it.wikipedia.org/wiki?curid=4711274", "title": "Generali Ladies Linz 2013 - Doppio", "text": "Il doppio del Generali Ladies Linz 2013 \u00e8 stato un torneo di tennis facente parte del WTA Tour 2013.\nAnna-Lena Gr\u00f6nefeld e Kv\u011bta Peschke erano le detentrici del titolo ma non hanno partecipato a questa edizione del torneo.\nKarol\u00edna Pl\u00ed\u0161kov\u00e1 e Krist\u00fdna Pl\u00ed\u0161kov\u00e1 hanno sconfitto in finale Gabriela Dabrowski e Alicja Rosolska per 7\u201366, 6\u20134."}
{"id": "4711275", "revid": "327094", "url": "https://it.wikipedia.org/wiki?curid=4711275", "title": "William Walcher", "text": "Il vescovo-conte.\nDelle origini di William Walcher non si sa nulla se non che era un chierico secolare proveniente dalla Lotaringia e pi\u00f9 precisamente dalla citt\u00e0 di Liegi. Nel 1071 circa venne chiamato in Inghilterra da Guglielmo il Conquistatore perch\u00e9 assumesse l'incarico di Vescovo di Durham consacrazione che dovette avvenire attorno al 3 aprile dello stesso anno.\nNei primi tempi del suo mandato William intrattenne rapporti estremamente amichevoli con il conte locale, Waltheof, conte di Northumbria, tanto che questi sedeva insieme a lui quando William presiedeva i sinodi.\nTuttavia nel 1075 Waltheof si ribell\u00f2 a Guglielmo che lo priv\u00f2 del contado che venne quindi acquistato da William che pianific\u00f2 di introdurre i monaci nel capitolo della cattedrale e fu ricordato come uomo che promosse il monachesimo nella propria diocesi.\nIn particolare si ricorda che egli patrocin\u00f2 un monaco a nome Aldwine che prov\u00f2 a riportare i monaci presso la citt\u00e0 di Whitby e alla fine il gruppo da lui guidato trov\u00f2 casa presso Durham sotto l'egida del successore di William, William de Saint-Calais. Lo storico medievale Simeone di Durham afferma che William cominci\u00f2 la costruzione di una serie di edifici per i monaci a Durham come parte del suo piano per introdurli nella citt\u00e0.\nUno dei consiglieri di William fu Ligulf di Lumley, uomo che per nascita era legato all'antica nobilt\u00e0 di Northumbria e che era convolato a nozze con una delle figlie di Ealdred, Earl di Bernicia e la sua presenza nel consiglio garantiva a William un prezioso collegamento con la nobilt\u00e0 locale.\nNel 1079 gli scozzesi invasero le sue terre e William fu incapace o scelse volontariamente di non opporvisi in maniera efficace, sotto la guida di Malcolm III di Scozia l'esercito locale pot\u00e9 razziare la Northumbria indisturbato per circa tre settimane prima di tornare in patria con schiavi e bottini di varia natura.\nLigulf fu estremamente critico contro la condotta William tanto che una disputa nacque fra lui e due dei paggi al servizio del vescovo, il suo cappellano e uno dei suoi parenti, tale Gilbert allora al suo servizio.\nQuesti decise quindi di attaccare la residenza di Ligulf nel mezzo della notte finendo per uccidere lui e molti membri della casa.\nGli abitanti del luogo non presero bene la morte di uno dei loro maggiori nobili, e la minaccia di una rivolta divenne concreta; con l'intento di calmare le acque William accett\u00f2 di recarsi da Durham fino a Gateshead, dove avrebbe dovuto incontrarsi con uno dei parenti di Ligulf, portando con s\u00e9 circa cento uomini per assicurarsi una certa sicurezza. Giunto a destinazione si incontr\u00f2 con Eadulf Rus, che gli present\u00f2 una mozione contenente diverse accuse; William la rigett\u00f2 e alla fine i northumbriani attaccarono il contingente normanno del vescovo. Egli, insieme ai propri uomini, cerc\u00f2 rifugio presso una chiesa nei dintorni, ma i nobili la diedero alle fiamme e coloro che riuscirono a uscire, fra cui lo stesso William, vennero prontamente uccisi il 14 maggio del 1080.\nLe conseguenze della morte.\nWilliam fu sicuramente un uomo di fede, ma dotato di scarse abilit\u00e0 di comando tanto che secondo Simeone di Durham i suoi soldati potevano occasionalmente saccheggiare e uccidere gli abitanti dei villaggi senza incorrere in punizioni. Dal punto di vista vescovile William era considerato un uomo erudito e sinceramente pio, un uomo onesto che cerc\u00f2 di portare avanti i propri compiti clericali.\nAlla sua morte i ribelli attaccarono il suo castello di Durham per quattro giorni prima di tornare alle loro case, l'omicidio di un vescovo nominato dal sovrano fece infuriare Guglielmo che sped\u00ec il fratellastro Oddone di Bayeux perch\u00e9 saccheggiasse la zona. Molti dei nobili locali furono costretti a fuggire in esilio e il potere della nobilt\u00e0 anglo-sassone in Northumbria si spezz\u00f2 definitivamente."}
{"id": "4711283", "revid": "123433546", "url": "https://it.wikipedia.org/wiki?curid=4711283", "title": "Adrian Popa", "text": "Carriera.\nNazionale.\nViene convocato per gli Europei 2016 in Francia.\nStatistiche.\nPresenze e reti nei club.\n\"Statistiche aggiornate al 15 febbraio 2018.\""}
{"id": "4711287", "revid": "247222", "url": "https://it.wikipedia.org/wiki?curid=4711287", "title": "Where You Stand", "text": "Where You Stand \u00e8 un album studio del gruppo musicale britannico Travis, pubblicato nel 2013."}
{"id": "4711291", "revid": "767487", "url": "https://it.wikipedia.org/wiki?curid=4711291", "title": "Negicco", "text": "Le Negicco sono un gruppo musicale di idol giapponesi composto da tre membri: Nao, Megu e Kaede.\nIl gruppo proviene dalla prefettura di Niigata ed \u00e8 stato originariamente ideato come veicolo di promozione pubblicitaria gastronomica per il rinomato cipollotto locale Allium fistulosum; il loro nome viene appunto da e , traducibile quindi in \"Le cipollette\". Dopo la prima fase iniziale, le Negicco si sono svincolate dal loro ruolo pubblicitario (pur continuando ad esibire il cipollotto come loro segno di riconoscimento), nel 2010 hanno vinto il Premio U.M.U (il maggior riconoscimento artistico per idol) e dal 2011 operano sotto contratto con la T-Palette Records, che \u00e8 l'etichetta discografica della catena di negozi di musica Tower Records appositamente nata per le idol.\nDiscografia.\nLe specifiche sono indicate fra parentesi \"()\", eventuali note dopo il punto e virgola \";\"."}
{"id": "4711295", "revid": "830939", "url": "https://it.wikipedia.org/wiki?curid=4711295", "title": "Nicia di Mileto", "text": "Confidente di Teocrito, si dedic\u00f2 alla poesia e fu autore di 8 epigrammi pervenutici in maniera frammentaria."}
{"id": "4711299", "revid": "200154", "url": "https://it.wikipedia.org/wiki?curid=4711299", "title": "South Pasadena (California)", "text": ""}
{"id": "4711302", "revid": "27723", "url": "https://it.wikipedia.org/wiki?curid=4711302", "title": "Lame (quartiere Navile)", "text": ""}
{"id": "4711310", "revid": "98105297", "url": "https://it.wikipedia.org/wiki?curid=4711310", "title": "Alexandre Boucher", "text": "Esord\u00ec nel 1784 per poi divenire nel 1787 violinista reale di Spagna. Allievo di Luigi Boccherini, nel 1806 lasci\u00f2 l'incarico in Spagna e tenne concerti in tutta Europa."}
{"id": "4711312", "revid": "767487", "url": "https://it.wikipedia.org/wiki?curid=4711312", "title": "Lunch (film 1917)", "text": "Lunch \u00e8 un cortometraggio muto del 1917 diretto da Arthur D. Hotalin (Arthur Hotaling) e prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di una bobina - usc\u00ec nelle sale cinematografiche USA il 22 dicembre 1917."}
{"id": "4711313", "revid": "180559", "url": "https://it.wikipedia.org/wiki?curid=4711313", "title": "Australian Space Research Institute", "text": "L\u2019Australian Space Research Institute (Istituto australiano di ricerca spaziale, ASRI) \u00e8 l'ente spaziale australiano. \u00c8 nato nei primi anni novanta dalla fusione dell'\"AUSROC Launch Vehicle Development Group\" dell'Universit\u00e0 di Monash a Melbourne e l'\"Australian Space Engineering Research Association\".\nL'istituto \u00e8 un'organizzazione non a scopo di lucro, che non riceve alcun finanziamento pubblico ed \u00e8 sostenuta esclusivamente da volontari. Gran parte del suo lavoro \u00e8 svolto in collaborazione con universit\u00e0 australiane, tra le quali in particolare il \"Royal Melbourne Institute of Technology\", l'Universit\u00e0 di Tecnologia del Queensland e l'Universit\u00e0 di Tecnologia di Sydney.\nStoria delle attivit\u00e0 spaziali in Australia.\nNegli anni sessanta, al culmine della corsa allo spazio, l'Australia \u00e8 stato il settimo paese al mondo a lanciare un satellite in orbita e il terzo a farlo sul proprio territorio. Si tratt\u00f2 del satellite WRESAT, lanciato dal Poligono di prova di Woomera con un vettore statunitense Sparta.\nL'Australia ha partecipato assieme al Regno Unito allo sviluppo del missile balistico intercontinentale \"Blue Streak\".\nSempre negli anni sessanta in Europa fu fondata l'\"European Launcher Development Organisation\" (ELDO), uno dei precursori dell'Agenzia Spaziale Europea (ESA), con lo scopo di sviluppare un veicolo di lancio europeo. Il Poligono di prova di Woomera fu scelto come sito di lancio per i lanciatori di prova. L'Australia fu ammessa come unico membro non europeo dell'ELDO in cambio della concessione dell'uso del poligono. Tra il 1964 e il 1970 \u00e8 stata condotta con successo una serie di lanci di prova con lo scopo di raggiungere l'orbita e di inserirvi un satellite funzionante. Il lancio finale del vettore Europa 1 \u00e8 avvenuto il 12 giugno 1970, tuttavia il satellite non \u00e8 riuscito a raggiungere l'orbita. Nessun lancio \u00e8 pi\u00f9 avvenuto da parte dell'ELDO o dell'ESA dal poligono di Woomera, in quanto quelli successivi sono stati effettuati presso il \"Centre spatial guyanais\" nella Guyana francese.\nIn Australia le attivit\u00e0 di ricerca spaziale sono scarse. L'obiettivo dell'ASRI \u00e8 di rendere nuovamente l'Australia un paese importante nell'ambito dell'industria spaziale mondiale."}
{"id": "4711321", "revid": "106705809", "url": "https://it.wikipedia.org/wiki?curid=4711321", "title": "Jean Bourdichon", "text": "Fu autore del codice miniato \"Les Grandes Heures d'Anne de Bretagne\" (1508) per Anna di Bretagna; altre sue celebri opere furono l'\"Heures d'Aragon\" e l'\"Heures de Charles VIII\"."}
{"id": "4711322", "revid": "59976", "url": "https://it.wikipedia.org/wiki?curid=4711322", "title": "Istituto australiano di ricerca spaziale", "text": ""}
{"id": "4711327", "revid": "121880785", "url": "https://it.wikipedia.org/wiki?curid=4711327", "title": "Giorgio Montanini", "text": "Biografia.\nMontanini \u00e8 diplomato perito chimico e laureato in scienze della comunicazione. Monologhista satirico , Montanini ha debuttato a teatro nel 2004 con \"Edipo re\" di Sofocle, per la regia di Franco Branciaroli. Successivamente ha ottenuto dei piccoli ruoli televisivi prendendo parte alle fiction \"Questa \u00e8 la mia terra 2\" e \"Liberi di giocare\". Nel 2008 \u00e8 entrato a far parte del gruppo \"Satiriasi - L'officina della satira\", fondato da Filippo Giardina. Nel 2011 ha portato in scena il primo spettacolo scritto da lui, \"Nibiru\", al quale ha fatto seguito l'anno successivo \"Un uomo qualunque\". \u00c8 tornato in televisione nel 2013, prendendo parte alla trasmissione televisiva \"Aggratis!\" su Rai 2.\nNel 2014 ha condotto su Rai 3 \"Nemico pubblico\", trasmissione da lui scritta e condotta con l'ausilio del gruppo Satiriasi. Il programma, che alterna i monologhi di stand up comedy (tenuti in un vero e proprio club sullo stile anglosassone) a delle candid camera girate per le vie della capitale, \u00e8 stato riconfermato nel 2015 e nel 2016. Contemporaneamente sul canale Comedy Central di Sky \u00e8 andato in onda, insieme a tutto il gruppo Satiriasi, con la trasmissione comico-satirica, priva di censura, \"Stand Up Comedy\". \nDebutta al cinema, seppure in un piccolo ruolo, con il film \"Tempo instabile con probabili schiarite\", interamente girato nella provincia di Pesaro e Urbino e uscito nelle sale nel 2015 e con protagonisti Luca Zingaretti e John Turturro. Sempre su Rai 3 ha curato per due puntate la copertina satirica del talk show \"Ballar\u00f2\", in sostituzione di Maurizio Crozza. Dal 2016 fa parte del cast di \"Nemo - Nessuno escluso\" (Rai 2). Successivamente, annuncia di aver rescisso il contratto con il programma poich\u00e9, a suo parere, non c'erano pi\u00f9 le condizioni per proseguire nella collaborazione.\nNel 2017 collabora con il rapper torinese Willie Peyote, a cui regala alcune registrazioni dello spettacolo \"Eloquio di un perdente\" utilizzate nel brano \"7 Miliardi (skit)\" pubblicato all'interno dell'album Sindrome di T\u00f4ret.\nNell'ottobre 2017 viene chiamato da \"Le Iene\" per registrare alcuni monologhi satirici da trasmettere nel segmento del programma intitolato \"Pregiudizio universale\". Dopo tre puntate, tra le polemiche, termina la sua collaborazione con Mediaset. Nel marzo 2019 viene ospitato su Rete 4 durante il programma \"Dritto e rovescio\". Ma i temi e la verve del comico gelano lo studio, provocando dissapori tra Montanini e la rete. Nel maggio 2019 tiene un discorso per la nota piattaforma mondiale TEDx. Nel settembre 2019 termina le riprese del film \"I predatori\" opera prima dell'attore e regista Pietro Castellitto e prodotto da Fandango con Rai Cinema in uscita il 22 ottobre 2020. Il film viene premiato per la miglior sceneggiatura nella sezione Orizzonti alla 77\u00aa Mostra internazionale d'arte cinematografica di Venezia e vede Montanini con lo stesso Castellitto, in un ruolo da protagonista per la prima volta sul grande schermo."}
{"id": "4711329", "revid": "1793900", "url": "https://it.wikipedia.org/wiki?curid=4711329", "title": "Atto di Tolleranza del Maryland", "text": "L'Atto di Tolleranza del Maryland, anche conosciuto \"Atto sulla Religione\", era una legge che consentiva tolleranza verso i cristiani che riconoscevano come vero il dogma della Trinit\u00e0.\nApprovata il 21 settembre 1649 dall'assemblea della provincia del Maryland, era la seconda legge che trattava il tema della tolleranza religiosa fra le colonie britanniche del Nord America e la prima nel mondo contro la discriminazione d'opinione. La prima legge concernente la materia religiosa fra le colonie nordamericane fu invece approvata nel Rhode Island, 1636, la quale proibiva persecuzioni a sfondo religioso, inclusi gli unitariani. Il Rhode Island fu anche la prima colonia a separare Stato e Chiesa. Gli storici ancora oggi dibattono se questo atto abbia o no influenzato la libert\u00e0 di religione che venne legiferata in seguito con la creazione degli Stati Uniti d'America.\nLa famiglia Calvert, che fond\u00f2 il Maryland principalmente come rifugio per cattolici inglesi, era indirizzata a creare un corpo di leggi che proteggesse i coloni cattolici o comunque tutti coloro che non si conformavano all'anglicanesimo, all'epoca dominante nel Regno d'Inghilterra e nelle sue colonie.\nOrigine della legge.\nLa Provincia del Maryland fu creata da Cecilius Calvert nel 1634. Come suo padre George, che aveva ottenuto il permesso a fondare una colonia, Cecilius Calvert era un cattolico ai tempi in cui l'Inghilterra era dominata dalla Chiesa Anglicana.\nNel progetto dei Calvert, la colonia avrebbe dovuto essere un paradiso per i cattolici espulsi dall'Inghilterra; e una fonte di reddito per loro stessi e la loro discendenza.\nMolti dei primi coloni erano cattolici, compresi almeno due preti; uno dei quali divenne il primo cronista storico della colonia.\nMa qualunque fossero le intenzioni dei Calvert, la provincia del Maryland restava una colonia di una nazione anglicana. I suoi statuti erano concessi da un Re anglicano e sembrava fosse scontato che la Chiesa anglicana sarebbe stata quella ufficiale. Gli anglicani, e pi\u00f9 tardi i puritani, oltrepassarono rapidamente di numero gli originari coloni cattolici. Perci\u00f2 dal 1649, quando la legge pass\u00f2, l'assemblea coloniale era in maggioranza protestante, e l'Atto di Tolleranza era a tutti gli effetti un atto di tolleranza dei protestanti nei confronti dei cattolici, piuttosto che il viceversa.\nSin dai primi giorni nel Maryland, Cecilius Calvert aveva diffidato i coloni affinch\u00e9 lasciassero alle spalle tutti i rancori e le rivalit\u00e0. Insieme alle istruzioni su come dovevano disporsi gli stanziamenti e le difese della colonia, egli rimarc\u00f2 la sua leadership per assicurare pace tra cattolici e protestanti. Inoltre chiese ai cattolici di praticare la fede in maniera pi\u00f9 riservata possibile, in modo da non disturbare la pace. \nL'ordinanza del 1639, la prima bozza di leggi del Maryland, esprimeva una generica salvaguardia per i diritti dell'uomo, ma non entrava specificatamente nei dettagli per la protezione delle minoranze religiose, di nessun genere.\nLa pace prevalse sino allo scoppio della Guerra civile inglese, la quale apr\u00ec spaccature all'interno dell'assemblea e minacci\u00f2 la leadership dei Calvert sul Maryland.\nNel 1647, dopo la morte del governatore Leonard Calvert, i protestanti si impadronirono della guida della colonia. Cecil Calvert, secondo barone di Baltimora, riconquist\u00f2 rapidamente il potere, ma riconobbe che una tolleranza religiosa non specificata in dettaglio nella legge era debole e vulnerabile. Questo riconoscimento era coinciso con l'arrivo di un gruppo di puritani che Calvert aveva indotto a stabilirsi a Providence (oggi Annapolis, capitale dello Stato del Maryland), con la garanzia di libert\u00e0 di culto.\nAnche per confermare le promesse che fece loro, Calvert scrisse l'Atto di Tolleranza e invit\u00f2 l'assemblea coloniale a votarlo. Questo avvenne nel 21 aprile 1649.\nDescrizione.\nL'Atto di Tolleranza del Maryland permetteva a specifici gruppi religiosi di praticare il loro culto senza tema d'essere puniti, ma conservando la possibilit\u00e0 di revocare tale concessione in ogni momento. Inoltre esso garantiva tolleranza solo ai cristiani che abbracciavano il dogma della trinit\u00e0. La legge era molto esplicita nel riservare tali concessioni ai soli cristiani:\nI coloni che negavano la trinit\u00e0 o la divinit\u00e0 di Ges\u00f9 Cristo, erano soggetti a condanna a morte o alla confisca delle terre possedute. Ci\u00f2 significava che ebrei, unitariani e altri dissidenti della trinit\u00e0 cristiana praticavano i loro riti a rischio della vita.\nOgni persona che avesse insultato la vergine Maria, gli apostoli o gli evangelisti sarebbe stato frustato, incarcerato o multato. Viceversa i diritti di culto dei trinitaristi cristiani erano preservati.\nLa legge bandiva l'uso del termine \"eretico\" e altri insulti a tema religioso. Questo tentativo di limitare l'uso di diffamazioni o insulti a sfondo religioso \u00e8 stato descritto come il primo esperimento nel mondo di limitare la discriminazione a sfondo religioso.\nLa legge fu applicata in almeno un caso di tentativo di perseguire un non cristiano. Nel 1658, un ebreo di nome Jacob Lumbrozo fu accusato di blasfemia dopo aver detto pubblicamente che Ges\u00f9 non era figlio di Dio e che i miracoli descritti nel Nuovo Testamento erano giochi di prestigio. Lumbrozo non neg\u00f2 di aver pronunciato quelle parole, ma disse anche che aveva solo risposto a domande che gli erano poste direttamente a lui in un battibecco. Venne dunque processato e infine assolto; gli fu data piena cittadinanza come conseguenza della restaurazione di Calvert a seguito della Guerra Civile Inglese.\nLa legge aveva i suoi detrattori anche tra i gruppi che erano protetti da questa. I puritani erano \npreoccupati dal fatto che l'Atto e il governo in generale discendevano da monarchici e del Re. Inoltre erano anche preoccupati che giurando fedelt\u00e0 a Calvert, che era cattolico, sarebbero stati subordinati al Papa, che essi consideravano l'Anticristo. Infine anche alcuni anglicani si opposero alla legge, credendo che la Chiesa d'Inghilterra avrebbe dovuta essere l'unica Chiesa riconosciuta della colonia.\nAbrogazione e conseguenze.\nNel 1654, solo 5 anni dopo il suo promulgamento, l'Atto fu abrogato. Due anni prima i protestanti si impossessarono della guida della colonia, a seguito della condanna a morte di Carlo I d'Inghilterra e dello scoppio della Guerra Civile Inglese.\nNelle prime fasi del conflitto, l'assemblea coloniale del Maryland e quella della colonia confinante della Virginia, avevano pubblicamente dichiarato il loro supporto al Re. Il Parlamento di Oliver Cromwell nomin\u00f2 una commissione di protestanti leali alla sua causa in modo da tenere sotto controllo le colonie; due di loro, il virginiano William Caliborne e la guida dei puritani Richard Bennett presero il controllo del governo coloniale nella citt\u00e0 di Saint Mary, nel 1652.\nIn aggiunta all'abrogazione dell'Atto di Tolleranza, con l'appoggio dei membri protestanti dell'assemblea, Claiborne e Bennett promulgarono una nuova legge che escludeva i cattolici dalla pratica pubblica dei riti religiosi.\nCalvert riprese il controllo dopo aver fatto un accordo con i protestanti della colonia e, nel 1658, l'Atto venne ripristinato ancora una volta dall'assemblea coloniale. Questa volta rimase in vigore per oltre 30 anni, fino al 1692.\nCon l'avvento della Gloriosa Rivoluzione nel 1688 in Inghilterra, quando fu deposto il Re cattolico Giacomo II d'Inghilterra e ascese al trono il protestante Guglielmo III d'Orange, una ribellione rovesci\u00f2 Calvert nella guida del Maryland per mano dei protestanti puritani. Subito questi rescissero l'Atto di Tolleranza e proibirono le pratiche pubbliche dei cattolici. L'Atto non fu pi\u00f9 ripristinato sotto le guida coloniale. Infatti la colonia istitu\u00ec la Chiesa d'Inghilterra come Chiesa di Stato nel 1702 e esplicitamente tolse la possibilit\u00e0 di voto dei cattolici nel 1718.\nI Calvert riottennero il potere nel 1715, ma solo dopo che Benedetto Calvert si convert\u00ec al protestantesimo. Il suo controllo politico rimase flebile, tanto che egli non rischi\u00f2 mai di restaurare la protezione nei confronti dei cattolici.. Bisogner\u00e0 attendere la Rivoluzione Americana per vedere messa in pratica la tolleranza o la libert\u00e0 religiosa nel Maryland.\nAnche se la legge non assicur\u00f2 piena libert\u00e0 religiosa e anche se aveva serie limitazioni, nondimeno fu una significativa pietra miliare nella storia. Anticip\u00f2 l'Illuminismo, il quale generalmente lo si fa iniziare quando le idee di libert\u00e0 religiosa presero piede, e occupa il primo posto nella storia in termini di tolleranza religiosa promulgata in legge in America e nel Regno d'Inghilterra.\nIn seguito vennero altre leggi che assicurarono tolleranza e libert\u00e0 religiosa, come l'Atto di Tolleranza Inglese del 1689, il Sacro Esperimento dei quaccheri in Pennsylvania e leggi concernenti la religione in altre colonie come la Carolina del Sud, le quali possono essere state influenzate dal suo esempio."}
{"id": "4711330", "revid": "2110845", "url": "https://it.wikipedia.org/wiki?curid=4711330", "title": "Robert Boutruche", "text": "Allievo di Marc Bloch e docente alla Sorbona, divenne noto soprattutto per la sua opera \"Signoria rurale e feudo\" (1959-1970), nella quale comparava la societ\u00e0 feudale con altre societ\u00e0 negandone la caratterizzazione chiusa ed oscurantista."}
{"id": "4711336", "revid": "287204", "url": "https://it.wikipedia.org/wiki?curid=4711336", "title": "Avignon Volley-Ball", "text": "L'Avignon Volley-Ball \u00e8 una societ\u00e0 pallavolistica maschile francese, con sede a Avignone. Fondata nel 1961, gioca nel campionato francese di Liga B (seconda Divisione).\nCollegamenti esterni.\nSito ufficiale"}
{"id": "4711341", "revid": "61051", "url": "https://it.wikipedia.org/wiki?curid=4711341", "title": "Karl Brandi", "text": "Docente all'universit\u00e0 di Marburgo dal 1897 e all'universit\u00e0 di Gottinga dal 1902, fu grande medievista ma si occup\u00f2 anche di storia rinascimentale; particolare importanza ricopre la sua biografia di Carlo V del Sacro Romano Impero (1937).\nBiografia.\nSuo padre era lo studioso e teorico dell'insegnamento Hermann Theodor Brandi; la famiglia si trasfer\u00ec nel 1869 a Papenburg e nel 1872 a Osnabr\u00fcck. Dopo aver frequentato dal 1877 al 1886 il Gymnasium Carolinum di Osnabr\u00fcck, Brandi studi\u00f2 storia, germanistica e geografia all'Universit\u00e0 Ludwig Maximilian di Monaco e all'Universit\u00e0 di Strasburgo. Nel 1890 si laure\u00f2 a Strasburgo con un lavoro sul fondo documentario dell'Abbazia di Reichenau, sotto la direzione di Paul Scheffer-Boichorst.\nNel 1891 sostenne a Berlino l'esame di Stato. Dopo un periodo di lavoro (1891-1895) presso l'Accademia bavarese delle scienze, consegu\u00ec l'abilitazione nel 1895 a Gottinga.\nNel 1897 divenne docente straordinario all'Universit\u00e0 di Marburgo, e direttore del seminario in \"Tecnica delle scienze ausiliarie\", dove insegnava Scienze ausiliarie della storia.\nNel 1902 and\u00f2 come professore ordinario all'Universit\u00e0 Georg-August di Gottinga, di cui a fine carriera, nel 1936, divenne poi professore emerito. Qui nel 1913 divenne preside della facolt\u00e0 di scienze filosofiche, e nel 1919/20 rettore. Nel 1911 e tra il 1932 e il 1937 fu presidente dell'associazione degli storici tedeschi, tra 1921 e 1924 membro e vicepresidente della delegazione provinciale di Hannover del Deutsche Volkspartei.\nOltre che come organizzatore scientifico Brandi si illustr\u00f2 come biografo dell'imperatore Carlo V, con studi sulla storia di Osnabr\u00fcck (in particolare con le sue ricerche sui documenti imperiali, i cosiddetti \"falsi di Osnabr\u00fcck\"), con l'edizione storico-critica dell'opera di Justus M\u00f6ser.\nPer la sua biografia di Carlo V, Brandi pot\u00e9 contare sul lavoro preparatorio di Hermann Baumgarten, e in origine di tale lavoro voleva comporre una semplice continuazione. Significativo \u00e8 anche il suo contributo alla storia del Rinascimento italiano.\nEra legato da stretta amicizia a Walter Goetz, con cui prosegu\u00ec il \"Beitr\u00e4ge zur Reichsgeschichte\" di August von Druffel."}
{"id": "4711347", "revid": "1305772", "url": "https://it.wikipedia.org/wiki?curid=4711347", "title": "Nazionale di slittino della Germania Ovest", "text": "La nazionale di slittino della Germania Ovest \u00e8 stata la rappresentativa nazionale della Germania Ovest in tutte le manifestazioni dello slittino, dalle Olimpiadi ai mondiali, passando per gli europei e la Coppa del Mondo.\nRaggruppava tutti gli slittinisti di nazionalit\u00e0 tedesca occidentali selezionati dagli appositi organi ed era posta sotto l'egida della \"Deutschen Bob- und Schlittensportverband\" (DBSV); erano inoltre previste squadre giovanili, che prendevano parte ai mondiali juniores, alle Coppe del Mondo juniores e giovani, nonch\u00e9 a tutte le altre manifestazioni internazionali di categoria.\nStoria.\nDalla divisione della Germania al 1965.\nDopo la conclusione della seconda guerra mondiale, la Germania fu suddivisa in quattro zone di occupazione, ognuna sotto il controllo delle quattro potenze vincitrici. Nonostante l'intento iniziale fosse quello di governare insieme una Germania unitaria, a causa delle tensioni dovute alla guerra fredda le zone poste sotto il dominio francese, britannico e statunitense costituirono nel 1949 la Repubblica Federale tedesca mentre la zona di occupazione sovietica divenne nello stesso anno la Repubblica Democratica tedesca. Di conseguenza durante il periodo in cui la Germania si present\u00f2 divisa in due differenti Stati cess\u00f2 di esistere anche la nazionale tedesca, ma dalle sue ceneri nacquero due distinte nazionali: quella della Germania Ovest e quella della Germania Est.\nI primi importanti risultati ottenuti dai rappresentanti della nazionale tedesca occidentale si trovano a partire dall'edizione casalinga dei campionati europei di Garmisch-Partenkirchen 1952, grazie a Rudolf Maschke che vinse la medaglia d'oro nel singolo uomini e Erika Schiller seconda classificata nel singolo femminile. Gli slittinisti della Germania Ovest inoltre conquistarono medaglie anche ai campionati mondiali gi\u00e0 a partire dalla prima edizione degli stessi ad Oslo 1955, con i due terzi posti di Marianne Bauer nel singolo donne e a Fritz Nachmann e Josef Strillinger nel doppio. Questi ultimi inoltre vinsero il titolo iridato nelle due edizioni successive a Davos 1957 e Krynica-Zdr\u00f3j 1958 e lo stesso Nachmann conquist\u00f2 la medaglia d'oro anche nel singolo ad Imst 1963. Sempre nel singolo maschile altri due titoli mondiali furono ottenuti da Hans Schaller nella stessa rassegna svizzera del 1957 e da Helmut Berndt a Garmisch-Partenkirchen 1960. Nel femminile invece i risultati migliori furono due medaglie d'argento ottenute da Helga M\u00fcller e Marianne Winkler. L'unico altro titolo vinto in quel periodo fu il singolo maschile ai campionati europei di Wei\u00dfenbach 1962 per merito di Josef Lenz.\nIn occasione dell'esordio della disciplina ai Giochi olimpici di gli slittinisti tedeschi occidentali e quelli orientali parteciparono congiuntamente all'evento sotto il nome di Squadra Unificata Tedesca; con questa denominazione infatti gli atleti della Germania Est e della Germania Ovest presero parte con un'unica rappresentativa sia alle Olimpiadi estive sia a quelle invernali nelle edizioni del 1956, del 1960 e del 1964. In quella circostanza l'unico atleta occidentale a conquistare una medaglia fu Hans Plenk che ottenne il terzo posto nel singolo maschile. L'anno successivo lo stesso Plenk, che aveva gi\u00e0 conseguito quattro medaglie mondiali, avrebbe vinto il titolo iridato a Davos 1965.\nDalla seconda met\u00e0 degli anni sessanta alla riunificazione tedesca.\nDopo un anno di scarse soddisfazioni a livello di medaglie gli atleti tedeschi occidentali tornarono sul podio in una competizione internazionale agli europei di Sch\u00f6nau am K\u00f6nigssee 1967, cogliendo il primo e secondo posto tanto nel singolo maschile, grazie a Leonhard Nagenrauft e Fritz Nachmann, quanto nel singolo femminile con Christina Schmuck e Angelika D\u00fcnhaupt. Le stesse due atlete sarebbero salite sul podio anche l'anno successivo ai Giochi di rispettivamente al secondo e terzo posto, dopo che le tre atlete della Germania Est che le precedevano in classifica furono squalificate per aver riscaldato i pattini delle loro slitte, una pratica proibita che rende minore l'attrito della lama sul ghiaccio; in quella Olimpiade inoltre la squadra tedesca occidentale si aggiudic\u00f2 la medaglia di bronzo nel doppio, con la coppia formata da Wolfgang Winkler e Fritz Nachmann. \nNelle due edizioni dei campionati mondiali immediatamente seguenti quei Giochi olimpici, entrambe disputate sulla pista di Sch\u00f6nau am K\u00f6nigssee la Schmuck conquist\u00f2 due medaglie mondiali. In quelli del 1970 inoltre Josef Fendt vinse il titolo nel singolo, risultato poi bissato ancora a Sch\u00f6nau am K\u00f6nigssee 1974; quello che dal 1994 sarebbe diventato il presidente della federazione internazionale colse il suo ultimo risultato di prestigio giungendo secondo alle Olimpiadi di . In quella edizione dei Giochi anche Hans Brandner e Balthasar Schwarm colsero la medaglia d'argento, mentre Elisabeth Demleitner, gi\u00e0 campionessa del mondo a Valdaora 1971 e che successivamente conquister\u00e0 anche due titoli europei a Sch\u00f6nau am K\u00f6nigssee 1977 e ad Hammarstrand 1978, ottenne la medaglia di bronzo nel singolo femminile.\nNel 1978 venne disputata per la prima volta la Coppa del Mondo con gli atleti della Germania occidentale che giunsero secondi nel doppio con Brander e Schwarm, che la stagione precedente vinsero il titolo europeo e l'anno successivo avrebbero fatto loro quello mondiale a Sch\u00f6nau am K\u00f6nigssee 1979, ma soprattutto conquistarono i primi due posti nel singolo femminile grazie a Regina K\u00f6nig e Andrea Fendt, sorella di Josef che avrebbe ottenuto anche un argento nella rassegna iridata di Imst 1978, e la vittoria nel singolo maschile con Anton Winkler, che in carriera conquist\u00f2 anche tre medaglie mondiali, delle quali una nel doppio, il titolo europeo a Sch\u00f6nau am K\u00f6nigssee 1977 e la medaglia di bronzo ai Giochi di . L'unico trionfo a cinque cerchi nello slittino della nazionale tedesca occidentale avvenne alle olimpiadi successive di : Hans Stangassinger e Franz Wembacher, che in carriera avevano precedentemente collezionato un paio di medaglie sia ai mondiali che agli europei ed erano giunti secondi in Coppa del Mondo nella stagione 1982/83, vinsero infatti il titolo nel doppio.\nNei mondiali di Igls 1987 la squadra tedesca occidentale fu ancora protagonista nel doppio conquistando la medaglia d'argento con Stefan Ilsanker e Georg Hackl e quella di bronzo con Thomas Schwab e Wolfgang Staudinger, questi ultimi conquistarono in quella stessa stagione la Coppa del Mondo e l'anno successivo vinsero il titolo europeo e giunsero terzi ai Giochi di . Hackl invece ottenne importanti risultati principalmente nel singolo e dopo la riunificazione delle due Germanie si dedic\u00f2 esclusivamente a quella disciplina, divenendone uno dei maggiori e pi\u00f9 decorati interpreti; gi\u00e0 sotto i colori della Germania Ovest conquist\u00f2 due titoli iridati a Winterberg 1989 ed a Calgary 1990, due titoli europei a Sch\u00f6nau am K\u00f6nigssee 1988 e ad Igls 1990, due sfere di cristallo nel 1988/89 e nel 1989/90, nonch\u00e9 la medaglia d'argento alle Olimpiadi di .\nAgli europei di Sch\u00f6nau am K\u00f6nigssee 1988 fece il suo debutto la gara a squadre e la formazione composta da Georg Hackl, Johannes Schettel, Kerstin Langkopf, Veronika Bilgeri, Thomas Schwab e Wolfgang Staudinger conquist\u00f2 il primo storico oro in questa specialit\u00e0; agli europei di due anni pi\u00f9 tardi la squadra tedesca occidentale sal\u00ec sul secondo gradino del podio dietro al team della Germania Est che aveva colto l'argento nell'edizione precedente. Nelle rassegne iridate invece la squadra dell'Ovest non riusc\u00ec mai a salire sul podio, dovendosi accontentare del quarto posto a Winterberg 1989 e del sesto a Calgary 1990.\nLa caduta del Muro di Berlino diede la spinta definitiva alla riunificazione tedesca che avvenne ufficialmente il 3 ottobre 1990, portando la fusione delle due nazionali dell'Est e dell'Ovest in una nuova definitiva Germania a partire dalla stagione 1990/91."}
{"id": "4711349", "revid": "767487", "url": "https://it.wikipedia.org/wiki?curid=4711349", "title": "The Small Town Guy", "text": "The Small Town Guy \u00e8 un film muto del 1917 diretto da L.C. Windom (Lawrence C. Windom) e prodotto dalla Essanay di Chicago. La sceneggiatura di H. Tipton Steck si basa su \"A Picture of Innocence\", racconto di Freeman Tilden pubblicato sul \"Munsey's Magazine\" nell'aprile 1917.\nTrama.\nErnest Gledhill, impiegato in un albergo di una piccola citt\u00e0 di provincia, viene allettato da due malviventi di Chicago, Swell Dresser e Slim McClearn, che lo lusingano con il miraggio della grande citt\u00e0 offrendogli un impiego come segretario del Club del Typemetal. Salutata la moglie, Ernest parte insieme a loro per Chicago. L\u00ec viene contattato da alcuni agenti governativi che cercano da tempo di pizzicare i due manigoldi. L'ingenuo Ernest si rende conto di essere stato manovrato e torna a casa, dove scopre di essere l'unico erede della sua defunta zia. Ormai ricco, adesso non avrebbe pi\u00f9 problemi ma esita a contattare la moglie, non sentendosi pi\u00f9 degno di lei dopo essere stato invischiato in quegli sporchi affari. Dresser e McClearn, intanto, giungono anche loro in citt\u00e0: dopo aver saputo della fortuna di Ernest, vogliono godere anche loro del suo denaro, minacciando in caso contrario di denunciarlo. Il giovane confessa tutto alla moglie ma Eleanor, sicura dell'integrit\u00e0 di Ernest, non ha dubbi su di lui. Rinfrancato dalla sua fiducia, Ernest ritrova tutto il proprio coraggio e affronta i due ricattatori quando ritornano per incassare. I due, presi a pugni dall'incontenibile giovanotto, finiranno poi arrestati da un agente federale.\nProduzione.\nIl film fu prodotto dalla Essanay Film Manufacturing Company e dalla Perfection Pictures.\nDistribuzione.\nIl copyright del film, richiesto dalla Essanay Film Mfg. Co., fu registrato il 20 novembre 1917 con il numero LP11786. Distribuito dalla George Kleine System, il film usc\u00ec nelle sale cinematografiche statunitensi il 3 dicembre 1917.\nNon si conoscono copie ancora esistenti della pellicola che viene considerata presumibilmente perduta."}
{"id": "4711350", "revid": "1372005", "url": "https://it.wikipedia.org/wiki?curid=4711350", "title": "Leontine Sagan", "text": "Nel 1931 gir\u00f2 con Carl Froelich \"Ragazze in uniforme\", il suo maggior successo. Trasferitasi in Inghilterra nel 1932 per l'imminente avvento di Adolf Hitler, nello stesso anno gir\u00f2 \"L'uomo del domani\", film di scarso successo."}
{"id": "4711355", "revid": "481666", "url": "https://it.wikipedia.org/wiki?curid=4711355", "title": "L.C. Windom", "text": ""}
{"id": "4711356", "revid": "438678", "url": "https://it.wikipedia.org/wiki?curid=4711356", "title": "The Live Adventures of Mike Bloomfield &amp; Al Kooper", "text": ""}
{"id": "4711362", "revid": "767487", "url": "https://it.wikipedia.org/wiki?curid=4711362", "title": "\u00c1ngel Trujillo", "text": "Carriera.\nNella stagione 2013-2014 ha esordito nella massima serie spagnola con l'Almer\u00eda."}
{"id": "4711365", "revid": "106931663", "url": "https://it.wikipedia.org/wiki?curid=4711365", "title": "Punta Melchiorre", "text": "La Punta Melchiorre (2.952 - Pointe Melchior in francese) \u00e8 una montagna della Catena Bernauda-Pierre Menue-Ambin nelle Alpi Cozie. Si trova sul confine tra la Francia (dipartimento delle Alte Alpi) e l'Italia (provincia di Torino).\nCaratteristiche.\n\u00c8 la montagna centrale del \"Gruppo dei Re Magi\", gruppo montuoso che separa la Valle Stretta dalla Valle della Rho (valle situata sopra Bardonecchia). Le altre due montagne del gruppo sono: Punta Baldassarre e Punta Gasparre.\nSalita alla vetta.\nSi pu\u00f2 salire sulla vetta partendo dalla Valle Stretta. Poco prima delle \"Grange di Valle Stretta\" si attraversa il torrente e si risale il vallone che separa la Punta Melchiorre dalla Punta Gasparre."}
{"id": "4711370", "revid": "767487", "url": "https://it.wikipedia.org/wiki?curid=4711370", "title": "Jos\u00e9 Antonio Garc\u00eda Rabasco", "text": "Carriera.\nHa giocato nella massima serie spagnola con Villarreal e Almer\u00eda."}
{"id": "4711373", "revid": "288300", "url": "https://it.wikipedia.org/wiki?curid=4711373", "title": "\u00c1ngel Trujillo Canorea", "text": ""}
{"id": "4711378", "revid": "287204", "url": "https://it.wikipedia.org/wiki?curid=4711378", "title": "Angel Trujillo", "text": ""}
{"id": "4711392", "revid": "858648", "url": "https://it.wikipedia.org/wiki?curid=4711392", "title": "Sette pistole per el gringo", "text": ""}
{"id": "4711396", "revid": "858648", "url": "https://it.wikipedia.org/wiki?curid=4711396", "title": "McKlusky, met\u00e0 uomo e met\u00e0 odio", "text": ""}
{"id": "4711399", "revid": "767487", "url": "https://it.wikipedia.org/wiki?curid=4711399", "title": "Nightmares on Wax", "text": "Nightmares on Wax (vero nome George Evelyn, anche conosciuto come DJ EASE) \u00e8 un musicista, compositore e DJ originario di Leeds (Inghilterra), prodotto da Warp Records.\nBiografia.\nInizialmente il progetto Nightmares on Wax prevedeva la presenza di due componenti, ossia George Evelyn e Kevin Harper. I due fondano il gruppo alla fine degli anni ottanta e si stabiliscono nel West Yorkshire. Si tratta di un'estensione della crew Soul City Rockers.\nIl primo singolo pubblicato \u00e8 \"Dextrous\" (1990). Si fanno notare in seguito con \"Aftermath\", che entra nella classifica inglese.\nL'album d'esordio, dal titolo \"\", viene pubblicato nel 1991 dalla Warp Records. Vanta collaborazioni con Mike Paradinas, Luke Vibert, Spacer e molti altri.\nDopo il fortunato debutto, il gruppo scompare dalle scene. Kevin lascia il progetto e si dedica alla carriera di DJ, mentre George continua a lavorare sui suoi sample. Pubblica poi come solista due cassette, le \"Poverty tapes\" e le \"EASE tapes\", dove EASE \u00e8 il suo alter ego, che sta per \"Experimental Sample Expert\".\nIl tutto confluisce nel secondo LP, pubblicato a quattro anni dal primo. Si tratta di \"Smoker's Delight\", ricco di soul, che allontana il genere musicale dal precedente disco.\nGeorge, dopo l'addio di Kevin, inoltre si fa aiutare da musicisti: compaiono infatti nel disco un chitarrista, un cantante, un rapper, un bassista e un tastierista. \nSi pu\u00f2 quindi parlare a questo punto del ritorno dei Nightmares on Wax come gruppo.\nNel 1999 esce \"Carboot Soul\", in cui risalta la collaborazione con i De La Soul. Nel 2000 esce l'EP \"The Sound of N.O.W.\" (N.O.W. sta per Nightmares on Wax).\nNel 2002, dopo aver contribuito a una delle \"DJ Kicks collection\", danno vita a \"Mind Elevator\".\nNel 2003 esce \"\", un album di remix.\nNel 2005 Evelyn crea una sua etichetta discografica indipendente, chiamata WAX ON Records. Nel marzo 2006 pubblica \"In a Space Outta Sound\".\nNell'agosto 2008 viene pubblicato \"Thought so...\".\nNel 2009 \u00e8 la volta di \"Coming Home\".\nIl 16 settembre 2013 viene dato alle stampe l'album \"Feelin' Good\"."}
{"id": "4711412", "revid": "339392", "url": "https://it.wikipedia.org/wiki?curid=4711412", "title": "Le avventure del capitano Hornblower", "text": ""}
{"id": "4711413", "revid": "1573940", "url": "https://it.wikipedia.org/wiki?curid=4711413", "title": "Marada arcanum", "text": "Marada arcanum \u00e8 un mammifero estinto, appartenente ai vombatiformi. Visse nell'Oligocene superiore (Chattiano, circa 25 milioni di anni fa) e i suoi resti fossili sono stati ritrovati in Australia.\nTassonomia.\nQuesto animale \u00e8 noto solo per una mandibola completa, lunga circa 15 centimetri. La mandibola \u00e8 di forma snella e gracile, dotata del primo incisivo ma sprovvista della corona. Sono presenti il terzo premolare e i molari dal primo al quarto. La parte posteriore \u00e8 sprovvista del processo coronoide, del condilo articolare e del processo angolare. Il fossile \u00e8 stato ritrovato nel 2001 nel sito noto come Oligocene Hiatus Site nei pressi di Riversleigh, nel Queensland. Una descrizione scientifica, pubblicata nel 2007, ha indicato che questo animale era un rappresentante dei vombatiformi (il grande gruppo di marsupiali attualmente rappresentato dal koala e dai vombati), forse vicino alla famiglia Wynyardiidae o ai diprotodontoidi. La presenza di caratteristiche primitive (plesiomorfiche) e specializzate (apomorfiche) rende tuttavia difficile un'attribuzione precisa, ed \u00e8 stata creata una famiglia a s\u00e9 stante per questo animale (Maradidae). I denti a corona bassa possedevano un grado moderato di lofodontia, e suggerirebbero una dieta a base di foglie tenere."}
{"id": "4711414", "revid": "22356", "url": "https://it.wikipedia.org/wiki?curid=4711414", "title": "Marada", "text": ""}
{"id": "4711421", "revid": "125659856", "url": "https://it.wikipedia.org/wiki?curid=4711421", "title": "Episodi de I Griffin (dodicesima stagione)", "text": "La dodicesima stagione de I Griffin \u00e8 stata trasmessa negli Stati Uniti dal 29 settembre 2013 al 18 maggio 2014 su FOX.\nIn Italia la dodicesima stagione \u00e8 stata trasmessa dal 14 settembre al 16 novembre 2014 su Italia 1.\n\"Chi cerca trova\".\nDurante una cena in famiglia al ristorante, uno dei camerieri dice a Stewie che la mappa del tesoro sulla sua tovaglietta \u00e8 in realt\u00e0 una vera mappa che conduce al tesoro nascosto da Miles Musket, il mitico fondatore di Quahog. Peter viene colpito dalla storia e decide di iniziare una caccia al tesoro.\nScavando, Peter trova davvero uno scrigno, che contiene altri indizi per raggiungere il tesoro. Nonostante Brian suggerisca di tenere segreta la cosa, Peter l'ha gi\u00e0 raccontata in giro, scatenando una caccia al tesoro che coinvolge l'intera citt\u00e0 e metter\u00e0 i membri della famiglia Griffin uno contro l'altro. Alla fine si scopre che il tesoro \u00e8 un buono scaduto da 6 anni.\n\"Il mini Peter\".\nMentre Peter sta comprando una nuova camicia, nota uno strano rigonfiamento sulla sua spalla. Una visita dal Dottor Hartman far\u00e0 scoprire che si tratta di un gemello vestigiale, cos\u00ec lo estrae abbastanza da consentirgli di parlare e vedere il mondo. Peter soprannomina il suo gemello \"Chip\". Arrivati a casa, Chip inizia ad andare d'accordo con tutti e a rubare l'attenzione da Peter, che decide di sbarazzarsene con un intervento chirurgico. I due gemelli cos\u00ec diventano persone separate, ma Chip continua a vivere a casa dei Griffin.\nDopo che Peter tenta di dare Chip in pasto a un dingo, egli capisce di non essere desiderato e se ne va. Sentendosi in colpa, Peter e la famiglia iniziano a cercarlo. Quando Peter si rompe una gamba in cantina Chip viene a salvarlo. I due fanno pace ma Chip decide comunque di andare per la propria strada.\n\"Un Quagmire per Quagmire\".\nPortando il suo computer, pieno di file pornografici, a riparare, Quagmire conosce Sonja, la commessa del negozio di computer che sembra non avere problemi con le perversioni dell'uomo. Inizialmente entusiasti, Peter e Joe iniziano a dubitare della donna quando notano che Quagmire \u00e8 sempre pi\u00f9 evasivo e un giorno lo notano con gli occhi neri. Scoprono cos\u00ec che Sonja \u00e8 abusiva e violenta e cercano un modo di salvare il loro amico.\nIntanto, Stewie ritrova Oscar, l'orsacchiotto che aveva prima di Rupert, e si trova indeciso tra i due peluche.\n\"Per un pugno di Meg\".\nA scuola di Meg arriva un nuovo bullo, Mike Pulaski. Tutti cercano di stargli alla larga in special modo Meg. Un giorno per\u00f2, alla mensa, Meg rovescia accidentalmente il suo vassoio del pranzo proprio sopra Mike, che, decisamente infuriato la sfida ad una lotta. Meg prova in molti modi ad evitare la lotta ma inutilmente. Un giorno decide di pagare i ragazzi pi\u00f9 forti dell'istituto per picchiare Mike, ma diversamente da quello che credeva e sperava Meg, sono stati loro ad essere picchiati. Meg disperata va a piangere nel bagno della scuola, nel quale incontra Glenn Quagmire, il quale decide di insegnarle a lottare. Il giorno dell'incontro Meg \u00e8 decisamente in difficolt\u00e0 ma riesce a sfruttare la sua 'bruttezza' per vincere la sfida. Intanto Peter si fa vedere nudo da Brian, quest'ultimo \u00e8 molto infastidito da ci\u00f2, ma nonostante lo ripete pi\u00f9 volte a Peter esso non la smette, anzi inizia persino a farlo di proposito. Brian non regge pi\u00f9 la situazione e decide, sotto consiglio di Stewie, di radersi completamente il pelo. Peter cade nella trappola di Brian, il quale, completamente senza pelo, si mette di fronte a Peter, il quale \u00e8 visibilmente inorridito nel vederlo senza il pelo, perch\u00e9 si presenta con la pelle cadente e sei mammelle. Brian \"tortura\" quindi Peter avvicinandosi e costringendolo ad accarezzarlo, il quale finalmente cede e promette che non andr\u00e0 pi\u00f9 in giro nudo davanti a lui. Il pelo di Brian, per\u00f2 non ricrescer\u00e0 prima di tre mesi e cos\u00ec si trova costretto ad usare dei vestiti di Stewie.\n\"Viaggio in Italia\".\nI Griffin partono per un viaggio in Italia e Peter decide di rimanere l\u00ec per sempre, mettendo in evidenza di aver avuto una vita noiosa.\n\"La vita di Brian\".\nDopo aver fatto assieme a Brian un viaggio disastroso nel XVII secolo, Stewie decide di distruggere la macchina del tempo. Quando entrambi stanno per iniziare a giocare a street hockey in mezzo alla strada, Brian viene improvvisamente investito da un'auto in corsa e muore a causa delle ferite riportate. I familiari, per superare tale perdita, decidono di comprare un altro cane, Peter opter\u00e0 per Vinny, cane italo-americano che, ben presto, diventer\u00e0 membro della famiglia. Ma Stewie \u00e8 contrario, in quanto non potr\u00e0 mai superare la perdita del suo migliore amico.\n\"Armonie musicali\".\nPeter e Quagmire scoprono di avere un gran talento musicale e decidono di proporsi come duo. Mort si offre come loro manager. Ma quando si comincia ad intravedere il successo e una importante casa discografica propone ai due un contratto e un tour, tutto cambia drasticamente...\n\"Il primo Natale senza Brian\".\nDurante i festeggiamenti di Natale, i Griffin scoprono che la consueta fiera di natale al centro commerciale \u00e8 stata annullata da Carter. Peter decide di aiutare Carter a recuperare il suo spirito natalizio e convincerlo cos\u00ec a riallestire la fiera. Nel frattempo Stewie \u00e8 molto triste, inizialmente crede che sia a causa della cancellazione della fiera, ma poi, quando la fiera viene riallestita (dopo che Carter scopre che il Natale \u00e8 una festivit\u00e0 religiosa) e lui si trova in braccio al Babbo Natale del centro commerciale, si accorge che quello che lo rende veramente triste \u00e8 la mancanza di Brian e chiede di riaverlo come regalo di Natale. Stewie \u00e8 molto gi\u00f9 e Vinny, per cercare di tirarlo su di morale, lo porta a comprare dei giocattoli nuovi. Al negozio di giochi Stewie nota un se stesso del passato e con l'aiuto di Vinny riesce a rubare il modulo di ritorno della macchina del tempo con il quale, dopo aver ringraziato e salutato Vinny, riesce a tornare indietro nel tempo e a salvare Brian dall'incidente.\nNota:\n\"I problemi di Peter\".\nAl lavoro, Peter viene assunto come guidatore di un muletto montacarichi, ma dopo aver combinato un'altra delle sue, viene licenziato. Mentre Peter \u00e8 costretto a stare in casa ad occuparsi della famiglia, Lois trova lavoro in un supermercato. A causa di questo scambio di ruoli, Peter comincia ad avere problemi di impotenza.\n\"Lavoro da Grimm\".\nIn questo episodio Peter racconta a Stewie una sua versione delle tre favole pi\u00f9 famose scritte dai fratelli Grimm: \"Giacomino e il fagiolo magico\", \"Cappuccetto Rosso\" e \"Cenerentola\".\n\"Brian \u00e8 un cattivo padre\".\nBrian scopre che Dylan, il suo figlio umano, \u00e8 diventata una star televisiva in una sitcom. Per sembrare un buon padre, Brian decide di entrare nel progetto e di modificare la trama. Nel frattempo Peter spara accidentalmente a Quagmire durante una battuta di caccia e quest'ultimo decide di non rivolgergli pi\u00f9 la parola.\n\"La parola \u00e8 mamma\".\nDopo aver saputo della morte di sua madre Thelma, Peter conosce Evelyn, una vecchia amica di Thelma, e tra i due nascer\u00e0 un profondo rapporto di amicizia, ma in seguito Evelyn cercher\u00e0 di dissuaderlo in tutti modi. Nel frattempo Brian cerca di aiutare Stewie a superare la sua paura della morte.\nGuest Star: Ariana Grande (Italian Girl)\n\"Il patto con Dio\".\nPeter e i suoi amici sono stufi di veder perdere la loro squadra del cuore, cos\u00ec si recano da Dio per chiedergli spiegazioni.\n\"Il ricco ereditiero\".\nChris decide di prendersi cura del nonno Carter, che ha una gamba rotta. Quando Carter gli offre i suoi soldi come ricompensa, Chris li rifiuta, dicendo che non lo ha fatto per i soldi ma perch\u00e9 aveva piacere di stare con lui. Cos\u00ec Carter, sorpreso e riconoscente, decide di lasciargli tutto il suo patrimonio. Peter cercher\u00e0 nei modi pi\u00f9 assurdi di mettere mano su quel denaro.\n\"Battute di seconda mano\".\nPeter inizia a fumare per sfuggire dal suo lavoro, cos\u00ec prende il vizio del fumo. Lois \u00e8 indignata e insiste perch\u00e9 lui debba smettere. Alla fine Peter riesce a smettere di fumare, ma il danno \u00e8 irreparabile. Nel frattempo, Stewie insegna a Chris come difendersi dai bulli della scuola, ma invano. L'unica soluzione per il beb\u00e8 \u00e8 di entrare nello zaino di Chris e suggerirgli cosa deve dire. Il ragazzo diventa cos\u00ec il pi\u00f9 popolare della scuola, ma non riesce a fare a meno di portarsi Stewie con s\u00e9, perch\u00e9 da solo Chris non sa difendersi. Stewie, infatti, si stufa di aiutarlo e, in una conferenza per gli studenti, Chris confessa che era stato Stewie ad aiutarlo con i bulli. Il ragazzo torna alla sua vecchia vita, imparando per\u00f2 una cosa in pi\u00f9.\n\"Herpes, l'amore dolente\".\nBrian e Stewie stringono un \"patto di sangue\", ma il giorno dopo Stewie si ritrova la faccia piena di Herpes. Scostando il pelo di Brian, scopre che lui ne \u00e8 pieno, e che quindi, non avendolo avvertito, lo ha contagiato deliberatamente. In seguito scopre che anche Chris \u00e8 stato infettato dallo stesso Brian, e i due insieme pensano di escogitare una vendetta. Nel frattempo Peter, Joe e Quagmire vanno all'Ostrica e trovano tre sconosciuti che occupano il loro tavolo. Peter e i suoi provano a cacciare quei tre energumeni, ma non ci riescono e a causa di ci\u00f2 verranno scherniti e umiliati da tutta la citt\u00e0, i concittadini infatti dopo quell'episodio li definiscono dei vigliacchi. I tre allora proveranno ad affrontare i loro rivali, ma avranno la peggio, Si viene poi a scoprire che i tre sconosciuti sono tre soldati dell'esercito e vengono portati in trionfo dal resto dei avventori dell'Ostrica Ubriaca, lasciando quindi Peter, Joe e Quagmire al loro vecchio tavolo.\nNella puntata c'\u00e8 un riferimento al film Quasi amici - Intouchables\n\"L'uomo pi\u00f9 interessante del mondo\".\nLois \u00e8 stufa dell'estrema stupidit\u00e0 di Peter e glielo dice chiaramente, cos\u00ec lui, sentendosi offeso, inizia a viaggiare in citt\u00e0 d'arte e a visitare musei. Nel giro di poco tempo diventa un uomo raffinato e acculturato. Lois, inizialmente entusiasta, comincia a non sopportarlo pi\u00f9 quando impedisce a tutti di guardare la tv e obbliga la famiglia a imparare sempre nuovi vocaboli. Insieme a Brian, anche lui esausto, pensa ad un modo per farlo tornare come prima.\n\"La piccola diventa nera\".\nChris comincia ad uscire con una bella ragazza di colore, la figlia di Jerome. Lois e Peter non hanno alcun problema, invece Jerome \u00e8 contrario al fatto che la figlia esca con un bianco. Alla fine cambier\u00e0 idea.\n\"Meg puzza!\".\nMeg deve andare al college, cos\u00ec, quando ottiene un colloquio al college che aveva scelto, Peter l'accompagna. In questa occasione, i due diventano grandi amici. Nel frattempo, Brian viene spruzzato da una puzzola e la famiglia decide di farlo stare fuori finch\u00e9 il cattivo odore non sar\u00e0 svanito.\n\"Mister Brown \u00e8 tornato\".\nCleveland torna a Quahog con la sua nuova famiglia e Peter, Joe e Quagmire ne sono molto felici. Per\u00f2, quando Donna (la moglie di Cleveland) sculaccia Chris, Lois va su tutte le furie e impedisce a Peter di rivedere Cleveland. Anche Donna far\u00e0 lo stesso. I due iniziano quindi a vedersi di nascosto, e quando le mogli capiranno quanto i loro mariti si vogliano bene faranno pace.\n\"Stewie English\".\nStewie odia la sua famiglia di idioti, poich\u00e9 dopo un gioco stupido, Chris e Peter distruggono la televisione e si perde una puntata del suo programma preferito. Cos\u00ec ricostruisce la macchina del tempo allo scopo di tornare indietro e impedire la sua nascita, facendo lasciare i suoi genitori. Riuscir\u00e0 nel suo intento, nascendo cos\u00ec in una ricca famiglia inglese. Inizialmente felice, si rende conto in seguito di quanto sia triste quella vita e che non fa per lui. Cos\u00ec costruisce un'altra macchina del tempo per mandare a monte il suo stesso piano e tornare ad essere il ragazzo superiore in famiglia."}
{"id": "4711422", "revid": "779347", "url": "https://it.wikipedia.org/wiki?curid=4711422", "title": "Peppino Di Capri", "text": ""}
{"id": "4711424", "revid": "919135", "url": "https://it.wikipedia.org/wiki?curid=4711424", "title": "Serie di Eisenstein", "text": "In matematica, le serie di Eisenstein sono delle forme modulari definite da serie esplicite. Il loro nome deriva dal matematico tedesco Gotthold Eisenstein.\nLe serie di Eisenstein sono state inizialmente definite per il gruppo modulare, ma sono state successivamente generalizzate al contesto delle forme automorfe.\nDefinizione.\nLa serie di Eisenstein olomorfa di peso 2\"k\", con \"k\"&gt;1 intero, \u00e8 la serie\ncon formula_2. Questa serie \u00e8 assolutamente convergente su tutto il semipiano superiore complesso formula_3 ad una funzione olomorfa in formula_4 e converge uniformemente su ogni sottoinsieme compatto di formula_3. La serie di Eisenstein formula_6 \u00e8 una forma modulare di peso 2\"k\" per il gruppo modulare.\nSerie di Fourier.\nIn quanto forma modulare, le serie di Eisenstein ammettono sviluppo in serie di Fourier. Esso \u00e8\ndove formula_8 \u00e8 la funzione zeta di Riemann, formula_9 e formula_10 \u00e8 la funzione aritmetica sigma generalizzata delle potenze \"k\"-1-esime dei divisori di \"n\".\nSpesso si preferisce utilizzare le serie di Eisenstein normalizzate (cio\u00e8 con primo coefficiente dello sviluppo in serie di Fourier uguale a uno). Per esse si usa la notazione"}
{"id": "4711435", "revid": "858648", "url": "https://it.wikipedia.org/wiki?curid=4711435", "title": "Due marinai e una ragazza", "text": ""}
{"id": "4711439", "revid": "247222", "url": "https://it.wikipedia.org/wiki?curid=4711439", "title": "Russ Ballard (album 1984)", "text": "Russ Ballard \u00e8 il sesto album del cantante rock inglese Russ Ballard, pubblicato dalla EMI su vinile (catalogo EJ 24 01331) e CD (catalogo CDP 538, 777 7 91663 2) nel 1984.\n\"Voices\".\nLa versione singolo ha durata 4:13.\nIl brano \u00e8 presente nella colonna sonora della prima stagione del telefilm \"Miami Vice\" e precisamente nella seconda parte dell'episodio (il 5\u00b0) intitolato \"Il ritorno di Calderone\". Curiosamente, la canzone \"In the Night\", proveniente dallo stesso album \"Russ Ballard\", \u00e8 stata inserita nella prima parte dell'episodio (il 4\u00b0).\nTracce.\nTesti e musiche di Russell Glyn Ballard."}
{"id": "4711442", "revid": "6923", "url": "https://it.wikipedia.org/wiki?curid=4711442", "title": "Carlo Bontemps", "text": "Biografia.\nDiscendente dell'anitca famiglia aristocratica lorenese dei Conti de Montreuil che nella met\u00e0 del XVIII sec. si trasfer\u00ec a Firenze al seguito del nuovo Granduca di Toscana Francesco Stefano di Lorena e, poco dopo, a Massa. Tra gli altri membri illustri coevi di Carlo figurano architetti e pittori come il celebre paesaggista Pietro Bontemps con il figlio Francesco e Oreste Bontemps.\nLo stesso Carlo era stato avviato allo studio della scultura, che abbandon\u00f2 dopo le prime esperienze militari di volontario nelle file garibaldine per proseguire la sua carriera nell'esercito del Regno d'Italia prima e funzionario del Ministero della Guerra poi.\nAveva solamente sedici anni quando il 16 giugno 1859, fuggendo di casa senza il consenso del padre, si arruol\u00f2 come volontario nella formazione dei Cacciatori della Magra per partecipare con l'Esercito Sardo alla II guerra d'Indipendenza, in seguito alla quale fu decorato, fra le altre, della Medaille Fran\u00e7aise de la Campagne d'Italie, concessa dall'Imperatore Napoleone III. Nonostante il valore ed i riconoscimenti tributatigli, per i suoi ideali liberali venne diseredato dal padre dei beni della famiglia.\nAppena congedato dall'Esercito Sardo, part\u00ec immediatamente per la Sicilia con la spedizione Rossini per unirsi come Ufficiale alla spedizione dei Mille. In quella occasione, nella notte tra il 13 ed il 14 agosto 1860, fu tra i volontari che parteciparono al tentativo di impadronirsi del vascello \"Il Monarca\", vanto della marina borbonica, nel porto di Castellammare di Stabia.\nSuccessivamente, come ufficiale del I Reggimento volontari italiani dei Cacciatori delle Alpi del Generale Garibaldi, partecip\u00f2 alla III guerra d'Indipendenza (1866). Nel 1867 fu ancora una volta con i Garibaldi nello sfortunato tentativo di conquistare Roma. Nella cruenta battaglia di Mentana, combattuta con estremo e riconosciutogli valore, si merit\u00f2 la Medaglia dei Benemeriti della Liberazione di Roma. Dopo tante battaglie a sostegno della causa nazionale, integrato nel Regio Esercito, pass\u00f2 nel genio militare e svolse attivit\u00e0 di funzionario nel Ministero della Guerra. Bench\u00e9 tornato alla vita civile, i rapporti con il Generale Garibaldi proseguirono costanti, tanto che questi fu padrino di Battesimo di uno dei suoi figli.\nSpirito illuminato, costitu\u00ec associazioni di veterani e reduci e contribu\u00ec alla creazione delle prime societ\u00e0 di mutuo soccorso tra i cavatori del marmo della sua citt\u00e0 natale.\nPresso l'Archivio di Stato di Massa \u00e8 stato depositato, su iniziativa dei discendenti, un fondo Carlo Bontemps.\nIl Comune di Roma, dopo la morte, gli ha tributato l'alto riconoscimento di avere eretto al Gianicolo, assieme con gli altri eroi risorgimentali, un'erma marmorea che lo ritrae decorato delle numerose medaglie guadagnate.\nSempre nel quartiere Gianicolense della Capitale, la cui toponomastica \u00e8 dedicata ai pi\u00f9 significativi personaggi del Risorgimento, il Comune ha intestato una via al suo nome.\nIl Comune di Massa infine, sua citt\u00e0 natale, lo ha citato, assieme con altri, in una targa celebrativa del 150\u00ba anniversario dell'Unit\u00e0 d'Italia."}
{"id": "4711445", "revid": "28592", "url": "https://it.wikipedia.org/wiki?curid=4711445", "title": "Terremoto del 1743", "text": ""}
{"id": "4711447", "revid": "767487", "url": "https://it.wikipedia.org/wiki?curid=4711447", "title": "Nero Pakistan", "text": "Nero Pakistan (\"Moth Smoke\") \u00e8 un romanzo di Mohsin Hamid del 2000. Il romanzo fu trasposto nel film \"Daira\" del 2002.\nTrama.\nDaru (Darashikoh Shezad) ha 30 anni ed \u00e8 nato a Lahore. \u00c8 stato prima uno studente modello, poi un promettente pugile, ora un avviato funzionario bancario. Dopo un litigio con un facoltoso cliente, egli \u00e8 licenziato e la sua carriera interrotta. Egli brama condurre la vita di quell'emergente \u00e9lite pakistana alla quale sente di appartenere: uno stile di vita occidentale, costituito da lussuose ville e feste di societ\u00e0. Trascinato in un vortice di debiti, diventa un tossicodipendente e uno spacciatore per l'alta societ\u00e0, della quale frequenta le feste. Nell'estate rovente, Daru si innamora di Mumtaz, fascinosa moglie del suo migliore amico ma anche rivale, Ozi. Nel tentativo di dare una svolta alla sua vita borderline, Daru organizza un grande colpo con Murad, conducente di risci\u00f2. La rapina va storta ed egli si ritrova accusato dell'omicidio di un ragazzino. Dalla squallida cella del carcere, Daru ha modo di ripensare alla propria esistenza, incerta e in bilico come quella dell'odierno Pakistan."}
{"id": "4711449", "revid": "93556", "url": "https://it.wikipedia.org/wiki?curid=4711449", "title": "Ross Munro", "text": "Fu corrispondente di guerra del Canadian Press nella seconda guerra mondiale, in Europa. Segu\u00ec lo sbarco alleato in Sicilia, vinse nel 1945 il premio Governor General's per pubblicazioni non-fiction (cronaca, etc). Dopo essersi ritirato come corrispondente di guerra divenne editore di giornali."}
{"id": "4711453", "revid": "729019", "url": "https://it.wikipedia.org/wiki?curid=4711453", "title": "Sopwith Wallaby", "text": "Il Sopwith Wallaby fu un aereo monomotore biplano sviluppato dall'azienda aeronautica britannica Sopwith Aviation Company nei tardi anni dieci del XX secolo.\nRealizzato inizialmente come aereo da competizione, venne in seguito trasformato in Australia come aereo di linea dove oper\u00f2 nelle compagnie aeree Australian Aerial Services e Larkin Aircraft Supply Company (LASCO).\nStoria del progetto.\nNel marzo 1919 il governo australiano decise di mettere in palio un premio di \u00a3. 10\u00a0000 per chi fosse stato in grado di compiere con successo una trasvolata che collegasse l'Inghilterra con il proprio paese. Bench\u00e9 si presentasse un'impresa difficile, grazie all'intraprendenza di alcuni aviatori reduci dalla prima guerra mondiale ed in attesa di ritornare in Australia ed alla disponibilit\u00e0 di numerosi velivoli surplus, si crearono sei equipaggi disposti a tentare.\nPer l'occasione la Sopwith Aviation Company decise di sviluppare un velivolo adatto alla competizione che identific\u00f2 con il nome di Wallaby e che venne immatricolato G-EAKS.\nImpiego operativo.\nIl Wallaby part\u00ec dall'aerodromo di Hounslow Heath (Hounslow) il 21 ottobre 1919 con destinazione Port Darwin, Australia, condotto dall'equipaggio formato dal capitano G. C. Matthews e dall'ingegnere di bordo sergente T. Kay. Il volo fu funestato da diversi problemi, di carattere tecnico e politico, e termin\u00f2 il 17 aprile 1920 quando l'equipaggio fu costretto ad abbandonare la competizione a causa di un incidente in fase di atterraggio a Gerokgak, sull'isola di Bali, a quel tempo territorio delle Indie Orientali Olandesi.\nIl velivolo venne comunque recuperato e trasportato via mare in Australia dove venne ricostruito dotandolo di uno scompartimento passeggeri da otto posti a sedere. Immatricolato G-AUDU venne utilizzato dalla compagnia aerea Australian Aerial Services fino al 1923, quando venne acquistato dalla Larkin Aircraft Supply Company (LASCO). Questa lo utilizz\u00f2 fino all'ottobre 1928 quando a causa di un atterraggio forzato ad ovest di Bowing, nel Nuovo Galles del Sud, rimase danneggiato. Il velivolo venne definitivamente radiato il successivo dicembre."}
{"id": "4711457", "revid": "702184", "url": "https://it.wikipedia.org/wiki?curid=4711457", "title": "Diamare", "text": "Il termine Diamare pu\u00f2 riferirsi a:"}
{"id": "4711460", "revid": "22475", "url": "https://it.wikipedia.org/wiki?curid=4711460", "title": "Giungla (Clive Cussler)", "text": "Giungla \u00e8 un romanzo scritto da Clive Cussler e Jack du Brul, appartenente alla serie degli Oregon File.\nTrama.\nIl romanzo inizia nell'anno 1281 quando un generale mongolo al servizio del Gran Khan assedia una citt\u00e0 della Cina Orientale, impiegando una straordinaria arma per espugnarla. Il tutto avviene sotto gli occhi dell'inviato dell'imperatore, il veneziano Marco Polo, che ne da testimonianza scritta in una rara edizione completa del libro \"Il Milione\". Molti anni dopo uno studioso riesce a reperire il libro in una sconosciuta biblioteca inglese, ma dopo una conferenza in cui tratta dell'argomento sparisce improvvisamente. Intanto durante una missione in Afghanistan per liberare un indonesiano affiliato ai talebani, gli agenti della \"Corporation\" si imbattono in un ostaggio americano e decidono di portare via anche lui. Reclutati a Singapore per una nuova missione in cui devono ritrovare la figlia di un industriale svizzero scomparsa in Birmania, essi scoprono che erano stati ingannati fin dall'inizio, e ha il via l'avventura che si snoda dal Brunei, agli Stati Uniti per finire in Francia, vicino al confine italiano dove scoprono ci\u00f2 che un misterioso, ricchissimo, magnate indonesiano ha fatto costruire in una miniera di sale abbandonata. Portata a termine la missione Cabrillo pensa che tutto sia tornato a posto, ma una misteriosa telefonata rimette tutto in gioco."}
{"id": "4711461", "revid": "76963", "url": "https://it.wikipedia.org/wiki?curid=4711461", "title": "Andrew Wade", "text": "\u00c8 conosciuto per il suo lavoro con gruppi musicali principalmente metalcore e post-hardcore, come A Day to Remember (di cui ha prodotto la maggior parte gli album), Eyes Set to Kill, In Fear and Faith, The Word Alive, Motionless in White e Neck Deep.\nI suoi studi di registrazione, The Wade Studios, sono locati a Ocala, Florida."}
{"id": "4711484", "revid": "767487", "url": "https://it.wikipedia.org/wiki?curid=4711484", "title": "Fools for Luck (film 1917)", "text": "Fools for Luck \u00e8 un film muto del 1917 diretto da Lawrence C. Windom e prodotto dalla Essanay di Chicago. La sceneggiatura di James Campbell si basa su \"Talismans\", lavoro teatrale di Kenneth Harris pubblicato su \"The Saturday Evening Post\" (in data non precisata).\nTrama.\nIl contabile Philander Jepson si affida ai portafortuna e alle zampe di coniglio per giocare d'azzardo, rivelandosi un giocatore molto fortunato. Durante una vacanza, incontra la bella Brunhilda della quale si innamora. Di ritorno in citt\u00e0, gli capita di passare sotto una scala e, da quel momento, la fortuna gli volta le spalle. Infatti, i genitori di Brunhilda, avendo saputo di quello che reputano un vizio, gli vietano di frequentare la figlia. Poi, perde al poker e perde anche il lavoro. Philander butta via tutti i suoi portafortuna gettandoli fuori dalla finestra e accetta un lavoro di dieci dollari la settimana. A poco a poco, l'ex contabile raggiunge il successo nel suo nuovo lavoro. Si riconcilia anche con Brunhilda e Philander reputa di essere finalmente un uomo veramente fortunato.\nProduzione.\nIl film fu prodotto dalla Essanay Film Manufacturing Company e dalla Perfection Pictures.\nDistribuzione.\nIl copyright del film, richiesto dalla Essanay Film Mfg. Co., fu registrato il 22 settembre 1917 con il numero LP11464. Distribuito dalla George Kleine System, il film usc\u00ec nelle sale cinematografiche statunitensi l'8 ottobre 1917.\nNon si conoscono copie ancora esistenti della pellicola che viene considerata presumibilmente perduta."}
{"id": "4711487", "revid": "695564", "url": "https://it.wikipedia.org/wiki?curid=4711487", "title": "Guardian.com", "text": ""}
{"id": "4711504", "revid": "287204", "url": "https://it.wikipedia.org/wiki?curid=4711504", "title": "Fast Attack Craft", "text": "Le FAC, acronimo di Fast Attack Craft sono unit\u00e0 litoranee d'attacco veloci con compiti offensivi di attacco rapido, che, a seconda dei loro compiti possono essere armate di cannoni, mitragliere o mitragliatrici, di missili antinave o siluri, generalmente impiegate in prossimit\u00e0 delle zone costiere. Le unit\u00e0 di questo tipo vengono impiegate in compiti di pattugliamento delle acque territoriali ed internazionali nella zona economica esclusiva, nella protezione dei porti, nella intercettazione, nelle ispezioni a bordo di navi civili sospette e possono svolgere in alcuni casi anche il ruolo di cacciasommergibili e finanche delle corvette. Generalmente hanno una stazza che varia dalle 50 alle 400 tonnellate, ma che in alcuni casi pu\u00f2 anche superare le 1000 tonnellate ed una velocit\u00e0 che pu\u00f2 variare da 25 fino a 50 nodi. In alcuni casi queste unit\u00e0 hanno avuto una continua evoluzione nel corso degli anni, in alcune configurazioni hanno quasi raggiunto le dimensioni e ricoperto i compiti di una corvetta o di una minifregata, come nel caso delle Combattante francesi o come le Sa'ar israeliane che da unit\u00e0 litoranee di attacco veloce si sono evolute in piccole corvette nella versione Sa'ar 4.5 e in vere e proprie corvette nelle Sa'ar 5 che imbarcano anche un elicottero. \nStoria.\nNella seconda met\u00e0 del XIX secolo la Jeune \u00c9cole francese propose la teoria che le marine militari dovessero avere un gran numero di navi piccole agili e veloci per affrontare una eventuale invasione di una grande flotta. Tale idea venne messa in pratica negli anni settanta, quando sia la Royal Navy inglese sia la Marine Nationale francese avevano tra le loro navi delle piccole unit\u00e0 veloci con propulsione a vapore armate di siluri denominate torpediniere. La potenziale minaccia di queste unit\u00e0 venne arginata con l'introduzione dei cacciatorpediniere nel 1893, unit\u00e0 navali di dimensioni maggiori, che equipaggiate di cannoni potevano distruggere le torpediniere che entravano nel raggio di azione delle armi di bordo.\nNel corso della prima guerra mondiale, queste piccole unit\u00e0 siluranti tornarono in auge con l'introduzione del motore a benzina e la Gran Bretagna e l'Italia si dotarono di queste unit\u00e0 denominate rispettivamente nelle loro marine Coastal Motor Boat e Motoscafo Armato Silurante, che nella Regia Marina veniva comunemente denominato MAS. Tra i successi ottenuti da queste unit\u00e0 l'affondamento da parte italiana della corazzata austriaca Szent Istv\u00e1n avvenuto in Adriatico al largo dell'isola di Premuda da parte del MAS comandato da Luigi Rizzo il 10 giugno 1918, mentre da parte inglese l'affondamento durante la guerra civile russa dell'incrociatore della Flotta Rossa Pamjat' Azova, alla fonda a Kron\u0161tadt avvenuto il 18 giugno 1919. La principale caratteristica di queste piccoleunit\u00e0 navali era la maneggevolezza e la velocit\u00e0 con cui si avvicinavano alle navi nemiche per il lancio di siluri; prive di ogni protezione contro il fuoco nemico la loro principale arma di difesa era la velocit\u00e0 e manovrabilit\u00e0 soprattutto mentre si ritiravano, oltre alla silenziosit\u00e0 e alla difficolt\u00e0 di individuarne la sagoma di notte o nella nebbia nell'attacco a bassa velocit\u00e0.\nIl progetto di questo tipo di unit\u00e0 matur\u00f2 nel corso degli anni trenta, con i motori diesel che sostituirono i motori a benzina, essendo pi\u00f9 sicuri e meno infiammabili rispetto a questi ultimi. Tali unit\u00e0 vennero denominate Motor Torpedo Boat (MTB) e Motor Gun Boat (MGB) nella Royal Navy, Patrol Torpedo Boat (PTB) nella US Navy statunitense e schneellboote nella Kriegsmarine tedesca oltre ai MAS della Regia Marina Italiana e queste unit\u00e0 vennero largamente impiegate nel corso della seconda guerra mondiale, ma la loro pericolosit\u00e0 pass\u00f2 in secondo piano rispetto alla minaccia aerea. Nella Royal Navy, alcune di queste unit\u00e0, come le Fairmile D potevano essere configurate sia come MGB Motor Gun Boat che come Motor Torpedo Boat o abbinare le due configurazioni. Questa caratteristica venne copiata da molte marine nel dopoguerra, in particolare quella italiana, con le motoconvertibili, che potevano essere configurate come motocannoniere, come motosiluranti o come posamine, passando da una configurazione all'altra, con poche ore di preavviso.\nAl termine della seconda guerra mondiale l'uso di questo tipo di unit\u00e0 ebbe un declino sia nella Royal Navy sia nella US Navy, mentre la marina sovietica continu\u00f2 ad avere nella sua flotta un consistente numero di tale tipo di naviglio e furono proprio i sovietici alla fine degli anni cinquanta che con lo svipuppo dei missili antinave ad avere nella propria flotta le prime motocannoniere missilistiche, con l'entrata in servizio delle Komar che derivavano dalle precedenti motosiluranti classe P6 con la sostituzione dei lanciasiluri con lanciamissili per missili antinave SS-N-2 Styx. Al progetto delle Komar seguirono le motocannoniere missilistiche della Classe Osa. Le Komar si resero protagoniste di un clamoroso successo quando il 21 ottobre 1967, pochi mesi dopo la guerra dei sei giorni, due Komar egiziane affondarono il cacciatorpediniere israeliano Eilat in avvicinamento a Porto Said centrandolo sparandogli contro i loro quattro missili senza nemmeno uscire dal porto. Gli israeliani reagirono dotando di missili le loro Sa'ar. La risposta occidentale a questo tipo di naviglio sovietico fu il progetto franco-tedesco delle Combattante II e Combattante III, evoluzione della motocannoniera francese La Combattante, costituita in un unico esemplare\nNel corso della guerra del Kippur nell'ottobre 1973 vi furono le pi\u00f9 grandi battaglie tra unit\u00e0 di questo tipo, con le Sa'ar israeliane che nella battaglia di Latakia riportarono una schiacciante vottoria sulle unit\u00e0 della marina siriana affondarono una torpediniera, un dragamine, due motomissilistiche Komar e una motomissilistica Osa e replicando il successo alcuni giorni dopo nella battaglia di Damietta, in cui le Sa'ar israeliane affrontarono quattro motomissilistiche egiziane del tipo Osa I, affondandone tre di esse, vendicando cos\u00ec l'affondamento del cacciatorpediniere Eilat, avvenuto sei anni prima ad opera delle motovedette egiziane.\nClassificazione.\nSecondo il loro armamento o i loro compiti di impiego queste unit\u00e0 possono essere classificate:"}
{"id": "4711505", "revid": "438678", "url": "https://it.wikipedia.org/wiki?curid=4711505", "title": "News at Ten", "text": "News at Ten \u00e8 un singolo del gruppo musicale inglese The Vapors, pubblicato nel 1980 dalla United Artists Records.\nIl disco.\n\u00c8 il terzo singolo della band, il secondo estratto dalla versione britannica di \"New Clear Days\" dopo \"Turning Japanese\", e viene pubblicato nel luglio 1980 subito dopo il lancio dell'album.\n\"News at Ten\" nonostante i buoni propositi non riuscir\u00e0 a replicare il successo del singolo precedente, classificandosi al massimo al 44\u00ba posto della classifica dei singoli inglesi.\nLe B sides del disco sono \"Wasted\" e \"Talk Talk\", canzoni contenute nella ristampa di \"New Clear Days\" su etichetta Captain Oi! del 2000.\nIl brano.\nIl brano \u00e8 stato paragonato ad \"In the City\" dei The Jam, non tanto per il successo discografico, quanto per il suono caratteristico e graffiante della chitarra, e soprattutto per la vicinanza artistico/musicale e le strette connessioni che le due band avevano in quel periodo; una su tutte la condivisione del manager John Weller, il padre di Paul.\nLa canzone, in tipico stile Vapors esattamente a met\u00e0 tra il powerpop degli anni settanta e la new wave anni ottanta, parla con ironia del paragone tra il classico telegiornale inglese trasmesso dalla BBC, appunto il \"News at Ten\", e la vita da pub dell'uomo medio britannico, definendoli come due appuntamenti fissi della vita quotidiana."}
{"id": "4711508", "revid": "599013", "url": "https://it.wikipedia.org/wiki?curid=4711508", "title": "Andrea Harder", "text": "Carriera.\nCon la ha disputato i Campionati mondiali del 1998 e tre edizioni dei Campionati europei (1997, 1999, 2005)."}
{"id": "4711513", "revid": "116796452", "url": "https://it.wikipedia.org/wiki?curid=4711513", "title": "Punta Gasparre", "text": "La Punta Gasparre (2.811 - Pointe Gaspard in francese) \u00e8 una montagna della Catena Bernauda-Pierre Menue-Ambin nelle Alpi Cozie. Si trova sul confine tra la Francia (dipartimento delle Alte Alpi) e l'Italia (provincia di Torino).\nCaratteristiche.\n\u00c8 la montagna pi\u00f9 a sud e pi\u00f9 bassa del \"Gruppo dei Re Magi\", gruppo montuoso che separa la Valle Stretta dalla Valle della Rho (valle situata sopra Bardonecchia). Le altre due montagne del gruppo sono: Punta Baldassarre e Punta Melchiorre.\nSalita alla vetta.\nSi pu\u00f2 salire sulla vetta partendo dalla Valle Stretta. Poco prima delle \"Grange di Valle Stretta\" si attraversa il torrente e si risale il vallone che separa la Punta Gasparre dalla Punta Melchiorre."}
{"id": "4711522", "revid": "729019", "url": "https://it.wikipedia.org/wiki?curid=4711522", "title": "Stazione di Binago-San Salvatore", "text": "La stazione di Binago-San Salvatore era una fermata ferroviaria posta lungo la linea Como-Varese che fino al 1966 serviva i centri abitati di Binago e di San Salvatore di Malnate.\nStoria.\nLa fermata entr\u00f2 in servizio alcuni anni dopo l'attivazione della linea, avvenuta il 5 luglio 1885.\nIl 14 dicembre 1948 venne attivato l'esercizio a trazione elettrica, a corrente continua alla tensione di 3 kV.\nL'esercizio della linea venne soppresso il 31 luglio 1966, e gli impianti vennero smantellati dopo breve tempo.\nStrutture e impianti.\nLa fermata disponeva di un fabbricato viaggiatori a un piano e da una banchina a servizio del binario."}
{"id": "4711523", "revid": "36557", "url": "https://it.wikipedia.org/wiki?curid=4711523", "title": "Roberto Ross Munro", "text": ""}
{"id": "4711527", "revid": "119913469", "url": "https://it.wikipedia.org/wiki?curid=4711527", "title": "Eva Bartok", "text": "Biografia.\nDurante la seconda guerra mondiale, spos\u00f2 l'ufficiale dell'esercito ungherese G\u00e9za Kov\u00e1cs. Alla fine della guerra il matrimonio venne annullato e la Bartok inizi\u00f2 a recitare nei teatri della capitale. Notata dal produttore Alexander Paal, suo secondo marito, venne scritturata per il film a episodi \"Passaporto per l'oriente\" (1951), che le consent\u00ec di iniziare una carriera internazionale.\nA Londra conobbe e spos\u00f2 il regista William Wordsworth, ottenendo la cittadinanza britannica. Lavor\u00f2 in diverse produzioni sia in Europa che a Hollywood, ma in Italia \u00e8 ricordata principalmente per il film \"Sei donne per l'assassino\" (1962), diretto da Mario Bava.\nSuo quarto marito fu l'attore tedesco Curd J\u00fcrgens. Poco dopo la fine di questo matrimonio, la nascita nel 1957 della figlia Deana diede adito a diverse illazioni circa la paternit\u00e0 della bambina. Anni dopo l'attrice dichiar\u00f2 che il vero padre era Frank Sinatra.\nDopo il ritiro dalle scene non si ebbero molte notizie su di lei. Fu messa in giro la voce che grazie al gruppo spirituale Subud fosse guarita da un cancro alle ovaie. Mor\u00ec a Londra nel 1998, praticamente dimenticata, a causa di un attacco di cuore."}
{"id": "4711529", "revid": "599013", "url": "https://it.wikipedia.org/wiki?curid=4711529", "title": "Fools for Luck", "text": ""}
{"id": "4711531", "revid": "599013", "url": "https://it.wikipedia.org/wiki?curid=4711531", "title": "Andrea Hohl", "text": "Carriera.\nCon la ha disputato i Campionati mondiali del 1998 e tre edizioni dei Campionati europei (1995, 1997, 1999)."}
{"id": "4711535", "revid": "599013", "url": "https://it.wikipedia.org/wiki?curid=4711535", "title": "Stefanie Wegeler", "text": "Carriera.\nCon la ha disputato i Campionati mondiali del 1998 e due edizioni dei Campionati europei (1997, 1999)."}
{"id": "4711547", "revid": "767487", "url": "https://it.wikipedia.org/wiki?curid=4711547", "title": "Waiting for the Weekend", "text": "Waiting for the Weekend \u00e8 un singolo del gruppo musicale inglese The Vapors, pubblicato nel 1980 dalla United Artists Records.\nIl disco.\n\u00c8 il quarto singolo della band, il terzo estratto dalla versione britannica di \"New Clear Days\", non ebbe lo stesso successo dei due singoli precedenti non entrando mai nella classifica dei singoli inglese.\nLa B-side \u00e8 \"Billy\", canzone contenuta nella ristampa di \"New Clear Days\" su etichetta Captain Oi! del 2000.\nVideoclip.\nIl videoclip \u00e8 ambientato in un'officina di autoriparazione chiamata \"Vapors Garage Cars\", dove all'interno vi lavorano i membri della band. Durante la canzone si vede come i protagonisti stiano \"aspettando il weekend\" allestendo all'interno del garage una sorta di piccolo palcoscenico rudimentale fatto con pezzi di scarto da lavoro, per poi culminare con una vera e propria esibizione live sul palco di un club."}
{"id": "4711551", "revid": "123801462", "url": "https://it.wikipedia.org/wiki?curid=4711551", "title": "Whenever You Need Somebody", "text": "Whenever You Need Somebody \u00e8 il primo album del cantante britannico Rick Astley, pubblicato il 16 novembre 1987 dall'etichetta discografica RCA.\nIl disco.\nL'album contiene alcuni brani che sono stati pubblicati come singoli riscuotendo un grande successo, quali \"Never Gonna Give You Up\", \"Together Forever\" e la titletrack dell'album."}
{"id": "4711560", "revid": "767487", "url": "https://it.wikipedia.org/wiki?curid=4711560", "title": "Paul Davis (cantante)", "text": "Biografia.\nGli inizi.\nAppassionato di musica e studente autotidatta di pianoforte, in giovent\u00f9 Davis fu membro di una band soul chiamata The Six Soul Survivors, e nel 1966 in un'altra, The Endless Chain.\nGli anni '70 e il successo con Bang Records.\nNel 1969 Ilene Berns, vedova di Bert Berns, lo scrittur\u00f2 per la Bang Records, etichetta fondata dal marito quattro anni prima. Nel 1970 venne pubblicato il primo singolo di Davis, una cover della popolare \"A Little Bit of Soap\" dei The Jarmels, il quale raggiunse la posizione 52 nella classifica Billboard Pop 100. Poco dopo, quello stesso anno, vide la luce il suo primo album, \"A Little Bit of Paul Davis\". Due anni dopo fu pubblicato il secondo album, l'omonimo \"Paul Davis\". Nel 1974 venne pubblicato il terzo album, \"Ride 'Em Cowboy\", 19\u00ba album country pi\u00f9 venduto dell'anno. Dopo un altro album (\"Southern Tracks &amp; Fantasies\", 1976), Davis pubblic\u00f2 \"\" nel 1977. L'album si posizion\u00f2 82\u00ba nella Billboard 200, trascinato dal successo del singolo \"I Go Crazy\", il quale raggiunse la 7\u00aa posizione nella Billboard Hot 100 e vi rimase per 28 settimane consecutive, pi\u00f9 altre 40 in posizioni inferiori (per la classifica un record assoluto di permanenza). Nel 1980 pubblic\u00f2 \"Paul Davis\" (solo omonimo a quello uscito otto anni prima), il suo ultimo album per Bang Records, che chiuse i battenti nel 1981.\nGli anni '80: il passaggio a Arista Records e il ritiro.\nSempre nel 1981 Davis venne scritturato da un'altra etichetta, Arista Records, che quello stesso anno pubblic\u00f2 il suo settimo ed ultimo album in studio: \"Cool Night\". L'album fu un grande successo, trascinato dai singoli \"Cool Night\" (11\u00aa posizione nella Billboard Hot 100), \"'65 Love Affair\" (6\u00aa posizione) e \"Love or Let Me Be Lonely\" (40\u00aa posizione), quest'ultima cover dei The Friends of Distinction.\nNonostante il grande successo, \"Cool Night\" fu l'ultimo album in studio di Paul Davis, il quale si ritir\u00f2 dalla scena musicale nel 1982. Tuttavia per il resto del decennio contribu\u00ec al successo di altri artisti, duettando nel 1986 con Marie Osmond in \"You're Still New to Me\" (1\u00aa posizione nella Billboard Hot 100), e nel 1988 con Tanya Tucker e Paul Overstreet in \"I Won't Take Less Than Your Love\" (anch'esso in 1\u00aa posizione). Inoltre, nel 1985, scrisse per l'amico Dan Seals \"Meet Me in Montana\", che ne registr\u00f2 un duetto con Marie Osmond che raggiunse la 1\u00aa posizione su Billboard Hot 100. Nel 1986, sempre per l'amico Dan Seals, scrisse il brano \"Bop\", il quale anch'esso raggiunse il 1\u00ba posto.\nGli ultimi anni.\nNel corso degli anni novanta, Davis fu fortemente influenzato dalla musica elettronica. Acquist\u00f2 numerosi sintetizzatori e pass\u00f2 gran parte del suo tempo libero nella sua casa, a comporre musica che sperava sarebbe potuto essere inclusa in film futuri. Negli anni duemila torn\u00f2 alla musica soul/country, registrando due nuovi brani, \"You Ain't Sweet Enough\" e \"Today\".\nIl cantautore mor\u00ec il 22 aprile 2008 (un giorno dopo il suo 60\u00ba compleanno) nella sua casa, stroncato da un arresto cardiaco."}
{"id": "4711565", "revid": "869733", "url": "https://it.wikipedia.org/wiki?curid=4711565", "title": "Together Forever", "text": ""}
{"id": "4711566", "revid": "287204", "url": "https://it.wikipedia.org/wiki?curid=4711566", "title": "Elettrotreno FART ABDe 6/6", "text": "L'ABDe 6/6 \u00e8 un elettrotreno a scartamento metrico in servizio sulla ferrovia Locarno-Domodossola.\nStoria.\nA seguito del successo riscontrato dalla messa in servizio, nel 1959, degli elettrotreni ABe 8/8, le FART decisero, pochi anni dopo, di ordinare due convogli concettualmente simili ma composti da due sole casse.\nCaratteristiche.\nCome si evince dalla classificazione, tutti gli assi dell'elettrotreno sono motori. Le due semicasse, costituite da strutture autoportanti in acciaio saldato, sono unite da un'articolazione del tipo \"giostra Urbinati\", progettata dalle Officine Meccaniche della Stanga. Nell'aspetto gli ABDe 6/6 si distinguono dagli ABe 8/8 principalmente per la differente configurazione della parte frontale (dotata di porta d'intercomunicazione) e per la presenza di un compartimento bagagliaio (portata 2 t) con relativi portelloni laterali. Nonostante la lettera F per indicare il compartimento bagagliaio fosse caduta in disuso, sostituita dalla lettera D proprio nel 1963, gli elettrotreni vennero forniti come ABFe 6/6, denominazione che sia il 31 che il 32 mantennero per diversi anni.\nI treni sono dotati di frenatura manuale, pneumatica ed elettrica (reostatica).\nIl circuito di trazione che aziona i sei motori \u00e8 costituito da \u00ab\"due rami, formati ciascuno da tre motori connessi in serie; le due terne di motori, a loro volta, sono collegate permanentemente in parallelo.\" [\u2026] \"Sono previste 10 posizioni di avviamento e marcia a pieno campo e tre a campo indebolito; dunque si hanno 4 posizioni economiche di marcia. Il grado di indebolimento massimo \u00e8 del 50%\"\u00bb.\nAll'inizio degli anni novanta (ottobre 1993 sia per l'elettrotreno 31 che per il 32) tutto il gruppo venne sottoposto, presso la Fervet SpA, ad una approfondita revisione, la quale comport\u00f2, tra le altre cose, modifiche agli arredi interni, analogamente a quanto fatto dalla SSIF sugli ABe 8/8 e la sostituzione dei finestrini, oltre all'applicazione della nuova livrea.\nL'elettrotreno 31 venne inoltre allestito come unicamente di prima classe (53 posti a sedere), ricevendo cos\u00ec la classificazione ADe 6/6 31, poi di nuovo persa (tra il 2009 e il 2010) a favore di un ritorno (ancorch\u00e9 solo formale, gli allestimenti interni non avendo subito modifiche) alla configurazione di prima e seconda classe.\nNomi.\nI due elettrotreni sono stati battezzati sin dalla loro origine con toponimi svizzeri (ricevendo tuttavia gli stemmi laterali solo successivamente alla summenzionata revisione del 1993):"}
{"id": "4711567", "revid": "481666", "url": "https://it.wikipedia.org/wiki?curid=4711567", "title": "Bobbie Bolder", "text": ""}
{"id": "4711570", "revid": "599013", "url": "https://it.wikipedia.org/wiki?curid=4711570", "title": "James Martin (cestista)", "text": ""}
{"id": "4711571", "revid": "61954249", "url": "https://it.wikipedia.org/wiki?curid=4711571", "title": "Maria Teresa Agnesi", "text": ""}
{"id": "4711572", "revid": "287204", "url": "https://it.wikipedia.org/wiki?curid=4711572", "title": "James Martin", "text": ""}
{"id": "4711575", "revid": "220472", "url": "https://it.wikipedia.org/wiki?curid=4711575", "title": "Wolfblood - Sangue di lupo", "text": "Wolfblood - Sangue di lupo (\"Wolfblood\") \u00e8 una serie fantasy/soprannaturale britannica del 2012, creata da Debbie Moon, che ha debuttato nel Regno Unito sul canale CBBC Channel il 10 settembre 2012. In Italia \u00e8 visibile sulla piattaforma streaming Netflix e Prime video. La serie \u00e8 stata rinnovata per una terza stagione trasmessa dal 15 settembre 2014 al 27 ottobre dello stesso anno nel Regno Unito. In Italia \u00e8 in onda dal 23 febbraio 2015. L'11 marzo 2015 \u00e8 stata confermata la quarta stagione, uscita l'8 marzo 2016 nel Regno Unito su CBBC Channel. Gli episodi in inglese, sono disponibili nel canale YouTube di CBBC Channel.\nTrama.\nLa serie segue le avventure di Maddy Smith e Rhydian Morris, due adolescenti col sangue di lupo nelle vene, che lottano per vivere la loro vita come lupi e cercano di mantenere nascosto il loro segreto. I due scopriranno l'amore l'uno per l'altra, mentre i loro due amici, Shannon Kelly e Thomas Okanawe, diventano sempre pi\u00f9 sospettosi perch\u00e9 credono che nella brughiera, di notte, si aggirino strane creature.\nPrima stagione.\nMaddy conosce Rhydian, Sangue di Lupo come lei, e gli insegna ad ambientarsi e a vivere con gli umani. Il loro \u00e8 un segreto e quindi gli amici di Maddy non devono venirlo a sapere, sennonch\u00e9 durante il corso della stagione cominciano ad avere sospetti, soprattutto Shannon, e per questo Maddy \u00e8 sempre pi\u00f9 indecisa riguardo al rivelare o meno il suo segreto. Alla fine di questa stagione arriva la madre di Rhydian, Ceri, e il fratellino Bryan che lo convincono a tornare nel branco familiare, cos\u00ec Rhydian parte, mentre Tom e Shannon scoprono il segreto di Rhydian, Maddy e della loro famiglia.\nSeconda stagione.\nNella seconda stagione Rhydian ritorna ma, come si scoprir\u00e0 negli episodi successivi, non da solo, suscitando la gelosia di Maddy: \u00e8 stato infatti seguito da Jana, la figlia del capobranco, che dice di essere stata cacciata dal padre vuole sperimentare la vita umana, inizialmente il suo scopo reale sar\u00e0 riportare per ordine del padre Rhydian nel suo branco sotto il perdono del padre, ma il padre di Jana non decide di perdonarlo volendogli impartire una punizione esemplare, cos\u00ec Jana decide di andare contro il suo stesso padre per difendere il suo amico, il padre le dice che non \u00e8 pi\u00f9 sua figlia, ma successivamente la madre di Rhydian torner\u00e0 dal figlio per riprendersi Jana e a condurla via, perch\u00e9 deve farla diventare la guida del branco poich\u00e9 suo padre era stato cacciato.\nIntanto un compagno di scuola dei ragazzi, Liam, non scopre per un soffio il segreto dei Sangue di Lupo. I ragazzi non fanno in tempo a gioire perch\u00e9 la dottoressa Whitewood raccoglie una prova schiacciante sulla loro esistenza. Rhydian riesce a distruggerla ma Maddy e la sua famiglia devono partire per salvare il loro segreto, portando Maddy e Rhydian a rivelare i loro sentimenti grazie a un bacio, ma con il rischio di non vedersi mai pi\u00f9.\nTerza stagione.\nLa terza stagione inizia un paio di mesi dopo che Maddy e la sua famiglia hanno lasciato Stoneybridge. Rhydian affronta nuove sfide, pericoli e un complotto misterioso in cui le amicizie sono testate al limite. La dottoressa Whitewood riappare, con la disperata ricerca di prove sull'esistenza dei Sangue di lupi Jana torna dal branco selvaggio con un disperato bisogno di aiuto, portando con s\u00e9 Meinir, Alan e la madre di Rhydian, Ceri. Il padre di Rhydian riemerge portando con s\u00e9 nuovi pericolosi nemici. Rhydian scopre che gli alleati presunti potrebbero non essere quello che sembrano e vecchi nemici faranno sentire la loro presenza. Rhydian dovr\u00e0 concentrarsi ed essere un buon leader per non causare l'estinzione della loro specie. La stagione si conclude con la partenza di Rhydian da Stoneybridge e il suo ricongiungimento con Maddy in Canada per poi restare a vivere l\u00ec con lei e la sua famiglia.\nQuarta stagione.\nDopo essersi trasferita in un'altra citt\u00e0, Jana ha accettato di far parte della Segolia grazie alla quale ha una nuova missione: proteggere il segreto dei Sangue di lupo. Qui conoscer\u00e0 nuovi giovani ragazzi Sangue di lupo, ossia Tj, Matei, Emilia e Celina con cui former\u00e0 un vero e proprio branco, di cui lei stessa sar\u00e0 l'alpha. Ben presto, per\u00f2, la giovane alpha dovr\u00e0 correre molti pericoli per proteggere il loro segreto. Nel frattempo, nel branco dei Sangue di lupo selvaggi, il padre di Jana \u00e8 stato avvelenato.\nJana far\u00e0 tutto il possibile per capire chi \u00e8 stato ad avvelenarlo e, quando lo scoprir\u00e0, provveder\u00e0 insieme al suo branco ad esiliare il colpevole.\nDopo aver risolto la vicenda del padre, Jana, Tj, Matei, Katrina e la dott.ssa Whitewood faranno ritorno in citt\u00e0. Nel frattempo, l'amica di Katrina, Kay, pubblicher\u00e0 online su tutti i Social Network, un video che dimostra l'esistenza dei Sangue di lupo rovinando cos\u00ec la missione di Jana, che, non riuscendo a tener nascosto il loro segreto, perder\u00e0 il lupo che ha in s\u00e9.\nMa fortunatamente la dott.ssa Whitewood riuscir\u00e0 ad ingannare Victoria, il capo della Segolia, restituendo cos\u00ec a Jana la sua parte selvaggia. Successivamente lei e il suo branco andranno in pubblico e mostreranno a tutti il loro segreto, pensando ormai sia meglio che tutti sappiano dell'esistenza dei Sangue di Lupo, in modo da non doversi pi\u00f9 nascondere in futuro e vivere senza problemi."}
{"id": "4711576", "revid": "61051", "url": "https://it.wikipedia.org/wiki?curid=4711576", "title": "Tupolev MDR-2", "text": ""}
{"id": "4711578", "revid": "162719", "url": "https://it.wikipedia.org/wiki?curid=4711578", "title": "Unit\u00e0 d'attacco veloce", "text": ""}
{"id": "4711581", "revid": "675251", "url": "https://it.wikipedia.org/wiki?curid=4711581", "title": "Ponte di via Salvator Rosa", "text": ""}
{"id": "4711586", "revid": "247222", "url": "https://it.wikipedia.org/wiki?curid=4711586", "title": "Paul Davis (cantautore)", "text": ""}
{"id": "4711592", "revid": "124091667", "url": "https://it.wikipedia.org/wiki?curid=4711592", "title": "Altri tempi (miniserie televisiva)", "text": "Altri tempi \u00e8 una miniserie televisiva italiana in due puntate, trasmessa il 13 e 14 ottobre 2013 su Rai 1, e ispirata alla battaglia della senatrice Lina Merlin per la chiusura delle case di tolleranza e l'introduzione del reato di sfruttamento della prostituzione, conclusasi nel 1958 con l'approvazione della Legge Merlin.\nTrama.\nLa storia racconta il fenomeno della violenza e del mancato rispetto sulle donne e la lotta della senatrice Merlin per l'abolizione delle case di malaffare, usando un contesto storico preciso. Protagonista \u00e8 la prostituta Maddalena, che racconta la propria storia alla senatrice in una lettera: nel 1937 Maddalena a 17 anni perde la famiglia in un incendio e trova lavoro come segretaria dell'avvocato Vaccari, che per\u00f2 si approfitta di lei; Maddalena allora fugge, trova un altro lavoro come domestica, e si scopre incinta di una figlia, che appena nata sar\u00e0 chiamata Anna. La nuova datrice di lavoro di Maddalena, Gemma, comincia a guardare male la ragazza, sia per l'essere questa una madre non sposata (elemento che all'epoca era sempre pericoloso per la reputazione della donna, anche se la gravidanza o la deflorazione erano frutto di uno stupro e non di un rapporto consenziente) sia per gelosia (Gemma non ha mai potuto avere figli, ed \u00e8 stata lasciata proprio per la sua sterilit\u00e0) ed intanto l'avvocato declina la propria responsabilit\u00e0 verso la figlia. Maddalena perci\u00f2 una sera tenta la fuga e lascia la figlia in convento, \u00e8 soccorsa da delle prostitute di strada, ma in quella giunge un'auto della polizia: le donne sono arrestate, Maddalena scambiata per una di loro. Viene poi salvata da una cliente di Gemma che le offre un lavoro in un bordello.\nMaddalena rimane nella casa chiusa \"Raffaello\", con il nome di Ninfa: vede crollare la sua reputazione e le speranze di accedere a una vita dignitosa, e contrae peraltro la sifilide dai rapporti sessuali non protetti con i clienti, ma sopravvive suo malgrado (la donna sperava di morire, perch\u00e9 la sua sofferenza cessasse; un'altra prostituta \u00e8 stroncata dalla malattia). Una volta in cui va a trovare la figlia, non ottiene pi\u00f9 di poter occuparsi di essa, essendo diventata una prostituta e quindi una donna che tutti condannano, e quindi \u00e8 costretta dalle suore a dire addio ad Anna, che verr\u00e0 data in adozione. Maddalena decide che se non pu\u00f2 liberarsi della nomea di prostituta, si affermer\u00e0 in questo campo, fino a diventare la maitresse del \"Raffaello\". Nel bordello vengono raccolte numerose donne, che si vedono costrette a prostituirsi per una ragione o un'altra, e sperano, anche illudendosi, di poter rivedere le proprie famiglie; si unisce a loro anche una ragazzina figlia di poveri contadini, Edda, che si infiltra spacciandosi per la nipote di Maddalena, per sfuggire alla povert\u00e0. Anna invece sar\u00e0 adottata da un'altra famiglia, che le imporr\u00e0 il nome di Adele.\nProduzione.\nLa produzione della miniserie \u00e8 ad opera di Rai Fiction."}
{"id": "4711593", "revid": "767487", "url": "https://it.wikipedia.org/wiki?curid=4711593", "title": "Giuseppe Castelli (calciatore 1920)", "text": "Carriera.\nDopo aver militato nella Pavese, gioca in Serie B con la Cremonese.\nNel dopoguerra disputa due campionati di Serie B con il Varese, due di Serie C con il Pavia e un altro di Serie C con il Toma Maglie."}
{"id": "4711594", "revid": "99585817", "url": "https://it.wikipedia.org/wiki?curid=4711594", "title": "Episodi di Wolfblood - Sangue di lupo (prima stagione)", "text": "La prima stagione della serie televisiva Wolfblood - Sangue di lupo \u00e8 stata trasmessa in prima visione assoluta nel Regno Unito sul canale CBBC Channel il 10 settembre 2012. Negli Stati Uniti \u00e8 andata in onda dal 1\u00ba ottobre 2013, mentre in Italia la stagione debutter\u00e0 in prima visione dal 27 ottobre dello stesso anno.\nLupo solitario.\nTrama\nIn citt\u00e0 \u00e8 arrivato Rhydian, un Sangue di Lupo come Maddy, che per\u00f2 \u00e8 in affidamento. Maddy prima lo aggredisce per l'invasione del suo territorio, ma scoperta la verit\u00e0, cercher\u00e0 di aiutarlo e far luce sulla faccenda dei Sangue di Lupo.\nSviluppi misteriosi.\nTrama\nShannon \u00e8 a caccia del mostro della Brughiera, e durante la notte \u00e8 riuscita a fare una foto che lo attesta. Vuole dimostrare ai suoi compagni la vera esistenza del mostro, dato che la foto \u00e8 poco chiara. Si reca, allora, nella Brughiera, e l\u00ec incontra un vero sangue di lupo selvaggio. Maddy e Rhydian riusciranno a salvarla?\nLegami familiari.\nTrama\nA scuola viene organizzata una mostra fotografica sulla famiglia, la quale si svela, per alcuni, una delusione. Qualcuno devasta la palestra, comprese tutte le foto, facendo s\u00ec che Rhydian e Tom diventano i sospettati numero uno. Alla fine \u00e8 stato Tim Jeffries, un loro compagno che detesta il fatto che non viene accettato da suo padre.\nAl lupo!\nTrama\nMaddy ha i sintomi che fanno capire che la sua prima trasformazione si sta avvicinando. A scuola \u00e8 settimana di verifiche, e ci\u00f2 fa turbare gli animi di tutti. Rhydian cerca di distrarre Maddy, la quale, trascurer\u00e0 Tom, che voleva una mano per studiare. Scoppier\u00e0 un incendio nella quale saranno coinvolte Shannon e Maddy. Quest'ultima reagir\u00e0 al fuoco trasformandosi parzialmente, che viene vista da Shannon. Shannon ora ha dei dubbi sulla sua amica e la crede un licantropo.\nIl rasoio di Occam.\nTrama\nMaddy \u00e8 nervosa: sta per arrivare la notte della sua prima trasformazione. E proprio il giorno prima della luna piena, una serie di sfortunati eventi obbliga tutta la scolaresca a passare la notte su un'isola.\nMaddy e la street dance.\nTrama\nMaddy, avendo talento per la street dance, diventa desiderabile agli occhi di Dean. Ma Dean \u00e8 ambito anche dalle tre K, che inviteranno entrambi alla festa di compleanno di Kay, dando per\u00f2 a Maddy l'indirizzo sbagliato.\nNovilunio.\nScritto da:\nTrama\n\u00c8 l'ultimo giorno di luna, e Rhydian e Maddy si sentono male. La mamma di Tom sottopone entrambi ad un prelievo, ma i due, per timore che venga svelata la loro vera natura, sabotano l'esame. Alla fine, per\u00f2, arrivano gli esiti. Maddy e Rhydian scoprono che, quando non c'\u00e8 la luna piena, ogni traccia di lupo sparisce dal loro sangue. Shannon cancella ogni traccia del suo dubbio verso Maddy e le due ritornano amiche.\nIl flagello dei lupi.\nTrama\nPrima di andare a cercare la bestia responsabile della scomparsa di alcuni animali domestici, Shannon d\u00e0 a Maddy un rimedio per il suo raffreddore. Ma il farmaco interagisce col sangue di lupo, e Maddy diventa ingestibile.\nUna notte in gabbia.\nTrama\nMaddy e Rhydian trovano nella brughiera della merce griffata, forse rubata. Il ragazzo inizia a venderla ai compagni di scuola, ma la polizia lo scopre e lo arresta, e nemmeno l'intervento dei genitori di Maddy gli risparmia una notte in gabbia, ma dopo un po' di tempo, Daniel dice ai poliziotti che Rhydian ha una strana malattia licantropoli... Rhydian riesce a uscire ma nelfrattempo si trasformano nel bosco.\nLa scelta del lupo.\nTrama\nRhydian scopre di avere una dote particolare per fare il portiere. Intanto, Maddy, Tom, Shannon e Rhydian intravedono nella Brughiera qualcuno che li sta spiando. Maddy e Rhydian riconoscono l'odore di sangue di lupo. Rhydian fa una scoperta sconvolgente e dovr\u00e0 scegliere da quale parte stare.\nEolas.\nTrama\nRhydian parla a Maddy di Eolas, la capacit\u00e0 di vedere e sentire oltre le distanze. Per proteggere la figlia, la madre di Maddy proibisce ai ragazzi di vedersi e di farne uso, ma Maddy si ribella e fugge di casa.\nIn trappola.\nTrama\nPer la luna piena Rhydian va a passare la notte da Maddy, e poco prima che sorga la luna, chiude i suoi genitori nel seminterrato e scappa nel bosco con Rhydian. Intanto un cacciatore, dopo aver rintracciato Shannon, va con lei e Tom alla ricerca della \"bestia\", ma con la loro esca attirano Maddy e Rhydian intrappolandoli in una gabbia. Il cacciatore li vuole analizzare per poi venderli, ma Shannon, con l'aiuto di Tom, li libera. La mattina dopo Maddy libera i suoi genitori prendendosi la colpa, venendo messa in punizione.\nIrresistibile.\nTrama\nShannon vuole fotografare i lupi. Ma usando la miscela di Kyle attira Ceri, la mamma biologica di Rhydian. Ceri e Maddy trasformate, iniziano a combattere proprio davanti all'obiettivo di Shannon. Il segreto, ormai, non \u00e8 pi\u00f9 tale."}
{"id": "4711599", "revid": "99625415", "url": "https://it.wikipedia.org/wiki?curid=4711599", "title": "Episodi di Wolfblood - Sangue di lupo (seconda stagione)", "text": "La seconda stagione della serie televisiva Wolfblood - Sangue di lupo \u00e8 stata trasmessa in prima visione assoluta nel Regno Unito sul canale CBBC Channel dal 9 settembre 2013 al 21 ottobre 2013. \nIn Italia la stagione \u00e8 stata trasmessa dal 31 marzo 2014 al 17 aprile dello stesso anno.\nIl capobranco.\nTrama\nRhydian torna nel territorio di Maddy seguito da 3 sangue di lupo selvaggi che vogliono vendicarsi di Rhydian che con l'aiuto di Maddy, Shannon e Tom li obbligano a lasciare il territorio \"umano\".\nLa ragazza venuta dal nulla.\nTrama\nA scuola si presenta Jana, una sangue di lupo selvaggia, figlia di Alric. Inizia col piede sbagliato con la famiglia di Maddy, ma volendosi impegnare si fa accettare nel loro territorio.\nLa tomba violata.\nTrama\nEclissi totale di luna.\nTrama\nAntichi rancori.\nTrama\nIl papavero screziato.\nTrama\nElezioni.\nTrama\nMisure drastiche.\nTrama\nShannon &amp; Harry.\nTrama \nShannon \u00e8 invitata dal corteggiatissimo Harry a una festa organizzata dalle tre K. Per rovinarle la serata, le tre arpie le fanno credere che lui la sta prendendo in giro, ma Tom riesce a sventare il loro perfido piano.\n ragazzi sono al campeggio e Liam, seguendo le indicazioni di un diario del suo avo cacciatore di licantropi, \u00e8 sulle tracce di una tana. Maddy cerca di distrarlo, ma senza volerlo lo indirizza nel posto giusto. E ora deve salvarlo!\nIl meglio dei due mondi.\nTrama\nCeri rivela a Jana che \u00e8 la nuova alfa. Ma Jana, pensando di non saper fare il capobranco, le dice che decider\u00e0 cosa fare solo se la accompagner\u00e0 al colloquio co i genitori spacciandosi per sua madre.\nValori profondi.\nTrama\nAlric accusa Rhydian e Maddy di avergli portato via Jana, e nel contempo rivela il suo malessere per non appartenere a nessun branco dopo essere stato esiliato. Intanto, Liam continua ad andare a caccia di lupi mannari...\nLa scoperta.\nTrama\nNel tentativo di evitare che il segreto dei sangue di lupo sia svelato, Maddy porta a scuola i suoi genitori trasformati in lupi, spacciandoli per degli animali domestici che la sia famiglia protegge. Ma la dottoressa Whitewood fa il test del DNA da un osso preso da Liam nella tana degli Smith, scopre il loro segreto, e vuole raggiungere un accordo per fare degli studi su di loro. La madre di Maddy, indignata e preoccupata, decide di andarsene lontano con tutta la sua famiglia."}
{"id": "4711608", "revid": "767487", "url": "https://it.wikipedia.org/wiki?curid=4711608", "title": "Patrick Eddie", "text": ""}
{"id": "4711617", "revid": "767487", "url": "https://it.wikipedia.org/wiki?curid=4711617", "title": "Gift o' Gab", "text": "Gift o' Gab \u00e8 un film muto del 1917 diretto da W. S. Van Dyke e prodotto dalla Essanay di Chicago. La sceneggiatura di H. Tipton Steck si basa su un suo racconto dallo stesso titolo pubblicato su \"Ainslee's Magazine\".\nTrama.\nTom Bain si rende conto che non gli baster\u00e0 la sua bravura di calciatore per mantenere Peggy, la ragazza di cui \u00e8 innamorato, sorella di un suo compagno di universit\u00e0. Andando in giro con il treno, a Tom viene l'idea d'inventare una macchina che serve a fare i tunnel. Si presenta con il suo progetto e, con la sua parlantina, riesce a vendere la macchina che, per\u00f2, si rivela un flop. Il presidente della ferrovia \u00e8 per\u00f2 cos\u00ec impressionato dall'abilit\u00e0 di venditore del giovanotto che gli offre un lavoro. Tom, finalmente, \u00e8 in grado di poter sposare l'amata Peggy.\nProduzione.\nIl film fu prodotto dalla Essanay Film Manufacturing Company e dalla Perfection Pictures.\nDistribuzione.\nDistribuito dalla George Kleine System, il film usc\u00ec nelle sale cinematografiche USA il 26 novembre 1917."}
{"id": "4711622", "revid": "71155", "url": "https://it.wikipedia.org/wiki?curid=4711622", "title": "Billone", "text": ""}
{"id": "4711625", "revid": "238100", "url": "https://it.wikipedia.org/wiki?curid=4711625", "title": "Jurassic Park Warpath", "text": ""}
{"id": "4711627", "revid": "486946", "url": "https://it.wikipedia.org/wiki?curid=4711627", "title": "Raganella di White", "text": ""}
{"id": "4711628", "revid": "24443", "url": "https://it.wikipedia.org/wiki?curid=4711628", "title": "Cheval Blanc (montagna)", "text": ""}
{"id": "4711630", "revid": "126257", "url": "https://it.wikipedia.org/wiki?curid=4711630", "title": "Stadio della Weser", "text": ""}
{"id": "4711632", "revid": "126257", "url": "https://it.wikipedia.org/wiki?curid=4711632", "title": "Baden-Vurtemberga", "text": ""}
{"id": "4711635", "revid": "339392", "url": "https://it.wikipedia.org/wiki?curid=4711635", "title": "Monaco di Vestfalia", "text": ""}
{"id": "4711638", "revid": "287204", "url": "https://it.wikipedia.org/wiki?curid=4711638", "title": "Lama d'Antico", "text": "Lama d'Antico \u00e8 un insediamento rupestre, tra i pi\u00f9 estesi in Puglia ed \u00e8 situato nel territorio di Fasano (BR).\nStoria.\nLama D'Antico, come testimoniano alcuni rinvenimenti archeologici, risulta gi\u00e0 frequentata tra il Neolitico e l'et\u00e0 del Bronzo (XVIII-XVI secolo a.C.). Mentre il villaggio medievale potrebbe essersi sviluppato a partire dall'XI secolo d.C., come lascerebbe ipotizzare il rinvenimento di una moneta bizantina all'interno della lama. Pi\u00f9 certo risulta il periodo ultimo di frequentazione stabile, da collocare fra XV e XVI secolo d.C., come testimoniano i diversi reperti ceramici rinvenuti in occasione degli scavi archeologici effettuati nel 2004.\nTerritorio.\nLama D'Antico \u00e8 un insediamento rupestre nell'area tra Fasano e Monopoli. \u00c8 situato nel territorio di Fasano (BR), nelle immediate vicinanze della stazione ferroviaria, e risulta facilmente raggiungibile prendendo l'uscita \u2018Savelletri/Fasano-stazione' dalla SS16 direzione Bari-Brindisi.\n\u00c8 uno degli insediamenti rupestri maggiormente estesi di tutta la Puglia. Inoltre, a poca distanza da Lama D'Antico, si trovano le chiese rupestri dedicate a San Giovanni e a San Lorenzo, le cui pareti sono impreziosite da affreschi riproducenti i santi eponimi, in discreto stato di conservazione.\nMorfologia.\nAl pari degli altri insediamenti presenti nella zona, Lama d'Antico si sviluppa all'interno di una \u2018lama\u2019, ossia l'alveo di un antico fiume. La presenza della calcarenite o \u2018tufo\u2019, roccia tenera e porosa che costituisce le pareti della forra, ha favorito lo sviluppo di un habitat rupestre ricavato attraverso l'escavazione di ambienti utilizzati come abitazioni, depositi agricoli, piccoli opifici, stalle, chiese.\nLa morfologia dell'impianto rupestre e l'organizzazione interna del villaggio riflettono perfettamente gli elementi caratterizzanti la cultura dell'abitare dello specifico momento storico, quali: l'andamento a schiera delle grotte lungo gli spalti della lama, la loro aggregazione, l'esistenza di spazi, le attrezzature comuni.\nAttualmente - lungo la lama - \u00e8 possibile riconoscere oltre trenta complessi di grotte di dimensioni e forme estremamente variabili, di cui almeno una ventina visitabili. A queste vanno aggiunte tutte quelle che nel corso dei secoli sono andate distrutte o danneggiate in seguito a movimenti tellurici o a causa delle attivit\u00e0 antropiche.\nVillaggio rupestre.\nIl villaggio rupestre si articola in un insieme di grotte scavate dall'uomo lungo i fianchi della lama con forme e dimensioni variabili. La densit\u00e0 di tali ambienti \u00e8 mutevole lungo il corso della lama e si alterna a gruppi di grotte ravvicinate e altre isolate. Molte di queste grotte - tuttora presenti - sono ancora oggi riconoscibili come abitazioni, per quanto, all'interno dell'insediamento, non ci fu mai una netta separazione fra usi residenziali e altri utilizzi, quali: l'allevamento o la trasformazione dei prodotti per uso domestico. Tra i diversi elementi caratterizzanti questa tipologia di cavit\u00e0 si riconoscono i sistemi di canalizzazione per la raccolta delle acque piovane e le cisterne per la loro conservazione, le prese d'aria, i camini, le fosse per la conservazione degli alimenti, le nicchie di varia foggia e dimensione, le panche e i giacigli, tutti scavati nel tufo. Elementi tipici delle abitazioni sono gli anelli, ricavati sulle volte e sulle pareti degli ambienti, utilizzati per appendere alimenti e per tutto ci\u00f2 che occorreva fosse sollevato da terra lontano dall'attacco di possibili roditori o anche per legarvi il bestiame. Numerose sono le parti scavate all'esterno delle grotte, quali: mangiatoie, nicchie di dimensione e forma variabile, piccoli ambienti destinati alle lavorazioni.\nAll'esterno delle grotte sono ancora visibili sul banco roccioso gli elementi funzionali alla raccolta e alla conservazione dell'acqua, a testimonianza dell'attenzione riservata al recupero di una risorsa scarsa e preziosa.\nChiesa Rupestre.\nIl fulcro dell'intero villaggio \u00e8 la chiesa rupestre, caso davvero unico nel panorama dell'architettura rupestre pugliese. L'ingresso, segnalato da due lunette scolpite e sovrapposte, immette lateralmente all'interno dell'ambiente. Esso si presenta a sviluppo longitudinale e distinto, mediante arcate e pilastri, in due navate, una pi\u00f9 piccola dell'altra, coperte da volte a botte. La navata pi\u00f9 grande \u00e8 interrotta in corrispondenza dell'ingresso da un'apertura quadrata su cui, secondo alcuni studiosi, doveva impostarsi una cupola che sporgeva dall'esterno del banco roccioso segnalando la presenza dell'edificio. L'aula, riservata ai fedeli e al clero non officiante, si conclude sul lato est con un gradone che definisce il limite della zona sacra, il bema. Sulla parete di fondo si apre la calotta dell'abside con i resti di un altare a blocco, nella nicchia pi\u00f9 piccola, adiacente l'abside, \u00e8 riconoscibile la prothesis, il piano destinato ad accogliere le offerte del pane e del vino funzionali alla liturgia. La navata laterale si conclude con una abside pi\u00f9 piccola caratterizzata dalla presenza di un altare addossato alla parete di roccia, a sinistra si colloca una cattedra scolpita, probabilmente destinata al celebrante. Le pareti laterali della chiesa sono animate da una serie di 23 arcatelle cieche poco profonde poste al di sopra di un sedile perimetrale, quasi a definire i seggi.\nLa chiesa, in origine, doveva essere in gran parte affrescata come testimoniano alcune scene raffigurate nel bema e alcune icone di santi lungo le pareti della navata principale e nelle arcatelle di quella minore. Di grande interesse \u00e8 la raffigurazione che campeggia nella lunetta absidale: al centro \u00e8 rappresentata una Maiestas Domini, scena cristologica tratta dall'Apocalisse con il Cristo racchiuso in una mandorla di luce, ai quattro angoli di quest'ultima sono rappresentati i simboli degli evangelisti, ai lati compaiono San Giovanni Battista e la Vergine con il Bambino. Secondo gli studi pi\u00f9 recenti, la datazione degli affreschi va ascritta intorno al XIII secolo d.C.\nFasano, La Fondazione San Domenico e la Cooperativa ARS.\nIl sito di Lama D'Antico, al pari delle chiese rupestri adiacenti, \u00e8 visitabile, grazie all'accordo stipulato tra il Comune di Fasano, la \"Fondazione San Domenico onlus\" e la \"Cooperativa ARS\". Un esempio di gestione pubblico/privato che rappresenta un modello valido e da diffondere per valorizzare e rendere fruibili i beni culturali, troppo spesso in stato di abbandono o comunque non adeguatamente conservati e valorizzati in un Paese come l'Italia che possiede circa il 70% dei beni culturali dell'intero pianeta."}
{"id": "4711640", "revid": "61950002", "url": "https://it.wikipedia.org/wiki?curid=4711640", "title": "Apologia per l'uccisione di Eratostene", "text": ""}
{"id": "4711641", "revid": "254059", "url": "https://it.wikipedia.org/wiki?curid=4711641", "title": "Bartolomeo Manfredi (matematico)", "text": "Biografia.\nBartolomeo Manfredi era figlio di Giovanni Manfredi, detto \u201cGiovanni dell'Orologio\u201d, fabbricante di orologi con bottega in contrada dell'Aquila a Mantova.\nFu allievo di Vittorino da Feltre, dal quale apprese la geometria e l'astronomia e l'arte orologiaia lavorando nella bottega del padre.\nIntorno al 1470 ricevette l'incarico dal marchese Ludovico III Gonzaga di realizzare un orologio per la torre presente in piazza de' Mercadanti (ora piazza delle Erbe) a Mantova, edificata dall'architetto di corte Luca Fancelli. Nel suo lavoro Bartolomeo si avvalse della collaborazione del figlio Giangiacomo. L'orologio indicava le ore ordinarie, degli astrologi e dei pianeti; il percorso del sole attraverso i segni dello Zodiaco e le fasi lunari. L'opera venne terminata nel 1473. L'anno successivo Bartolomeo Manfredi ricevette dai Gonzaga l'incarico di \u201cSuperiore dell'Orologio\u201d, che prevedeva anche la manutenzione dello stesso.\nSono state attribuite a Bartolomeo Manfredi anche le realizzazioni degli orologi per i comuni di Volta, Goito, Quistello, Bozzolo e Canneto."}
{"id": "4711646", "revid": "287204", "url": "https://it.wikipedia.org/wiki?curid=4711646", "title": "Hoboken Italian Festival", "text": "LHoboken Italian Festival si svolge dal 1926, oggi nel Frank Sinatra Park sul lungomare di Hoboken nel New Jersey.\nDescrizione.\nI primi devoti, emigranti italiani, pugliesi, dopo la prima guerra mondiale, intorno agli anni '20, sentirono la necessit\u00e0 di impostare la festa ad Hoboken nel New Jersey come a Molfetta, in Puglia.\nSono quattro giorni di grande festa, con una presenza totale di oltre 100 000 persone. \nL'Hoboken Italian Festival valorizza le tradizioni italiane, \u00e8 la festa della Madonna dei Martiri tramandata di generazione in generazione dai primi molfettesi emigrati nel Nord America.\nIl programma, delle giornate di festa, \u00e8 ricco di appuntamenti, da evidenziare alcuni eventi: dall'intrattenimento con animazione ai bambini durante il week-end al concorso dei \"cannoli\" nella notte di sabato, a seguire non mancher\u00e0 la competizione amichevole tra i Vigili del Fuoco Hoboken contro il dipartimento di Polizia Hoboken; World War II Memorial Commemorazione vengono ricordati ben 14 molfettesi morti in guerra; il sabato \u00e8 previsto l'evento religioso per le strade di Hoboken, e sul fiume Hudson, che d\u00e0 il nome alla festa, la processione della Madonna dei Martiri, la patrona di Molfetta, la mamma di tutti i molfettesi sparsi nel mondo.\nOggi ad Hoboken, la festa in onore della Madonna dei Martiri, \u00e8 la pi\u00f9 grande organizzazione dopo quella che si svolge a Molfetta.\nParlando dell'evento con uno degli organizzatori pi\u00f9 giovane, figlio di emigranti italiani, Greg Gallo, dice: \"Siamo entusiasti e onorati di fornire uno spazio dove l'italo-americano pu\u00f2 riconnettersi con le sue radici, mentre persone di altre culture possono avere un piccolo assaggio apprezzando le innumerevoli qualit\u00e0 che l'Italia ha da offrire\".\nTra gli espositori italiani e americani, presenti nella festa, molti hanno attivit\u00e0 nella citt\u00e0 di Hoboken non manca mai il contributo di Carlo's Bakery , di origini pugliesi, oggi famosissimo con il programma televisivo \"Il boss delle torte\".\nLa messa in lingua italiana, per la festa della Madonna dei Martiri, viene celebrata nella Chiesa di San Francesco a Hoboken il sabato.\nHoboken Italian Festival Inc. \u00e8 organizzatore dell'evento, con la supervisione della Society of Madonna Dei Martiri, costituita dai primi emigranti molfettesi nello Stato del New Jersey nel 1927.\nNel corso degli anni, il festival ha visto molti cambiamenti. Una cosa che \u00e8 stata costante: la devozione verso la Madonna dei Martiri unendo cos\u00ec oltre 28.000 emigranti molfettesi \"stimati\" del nord America."}
{"id": "4711651", "revid": "123925546", "url": "https://it.wikipedia.org/wiki?curid=4711651", "title": "Ram\u00f3n Azeez", "text": "Carriera.\nClub.\nNella stagione 2013-2014 ha esordito nella massima serie spagnola con l'Almer\u00eda.\nNazionale.\nCon l'Under-20, nel 2011, ha partecipato ai Mondiali e alla Coppa d'Africa di categoria."}
{"id": "4711652", "revid": "287204", "url": "https://it.wikipedia.org/wiki?curid=4711652", "title": "Ramon Azeez", "text": ""}
{"id": "4711653", "revid": "599013", "url": "https://it.wikipedia.org/wiki?curid=4711653", "title": "Suore della Presentazione di Maria Santissima", "text": "Le Suore della Presentazione di Maria Santissima sono un istituto religioso femminile di diritto pontificio.\nStoria.\nLa congregazione delle maestre pie della Presentazione di Maria Santissima fu fondata dalla genovese Caterina Molinari (in religione, madre Maria Vittoria Crocifissa). Invitata a Sestri Levante dalle autorit\u00e0 municipali, vi giunse il 17 giugno 1829 insieme con tre compagne (Maddalena Canepa, Bianca Moiselli e Maria Rosasco) e si insedi\u00f2 nell'ex monastero delle turchine di San Niccol\u00f2 dell'Isola, dove apr\u00ec una scuola gratuita per le figlie dei pescatori.\nSecondo il regolamento originale, le suore non professavano voti ma erano tenute alla vita comune ed erano divise in maestre (non pi\u00f9 di 16) e serventi (non pi\u00f9 di 4): tale regolamento fu approvato con regie patenti nel 1832 e nel 1838 ebbe il primo riconoscimento ecclesiastico da Francesco Agnini, vescovo di Luni.\nNel 1833 la Molinari si trasfer\u00ec a Borzoli e apr\u00ec una scuola simile a quella di Sestri presso il santuario della \"Virgo Potens\". Ebbe cos\u00ec origine una congregazione autonoma, detta delle suore della Presentazione di Maria Santissima al Tempio, presso la quale la fondatrice si spense nel 1868. La comunit\u00e0 godette del sostegno di Maria Cristina di Savoia e il 22 luglio 1834 fu approvata da re Carlo Alberto, che fece adottare alle suore le regole delle maestre pie di Sant'Agata.\nAttorno al 1880 Antonio Vicentini, vescovo dell'Aquila, invit\u00f2 le suore di Sestri ad aprire un asilo nella sua diocesi: dalla casa madre part\u00ec una comunit\u00e0 guidata da Dorotea Rapetti e composta da altre tre maestre e una servente; la prima casa fu stabilita a Onna. Il 2 febbraio 1906 il vescovo costitu\u00ec la comunit\u00e0 in congregazione autonoma (detta delle suore pie della Presentazione di Maria Santissima al Tempio), che ricevette il pontificio decreto di lode nel 1944.\nIl 15 agosto 1970 la Congregazione per i religiosi riun\u00ec gli istituti delle maestre pie di Sestri e delle suore pie dell'Aquila nella congregazione delle suore della Presentazione di Maria Santissima; con essa, il 23 maggio 1972, si fuse anche l'istituto di Borzoli, riportando all'unit\u00e0 l'istituto della Molinari.\nAttivit\u00e0 e diffusione.\nLe suore si dedicano all'istruzione e all'educazione cristiana dell'infanzia e della prima giovent\u00f9 e all'assistenza ad anziani e ammalati.\nOltre che in Italia, sono presenti in Romania, nelle Filippine e in America Latina (Colombia, Costa Rica, Honduras, Per\u00f9, Venezuela); la sede generalizia \u00e8 a Ostia.\nAlla fine del 2008 la congregazione contava 210 religiose in 33 case."}
{"id": "4711655", "revid": "767487", "url": "https://it.wikipedia.org/wiki?curid=4711655", "title": "Jonathan Zongo", "text": "Carriera.\nClub.\nNel 2010 viene acquistato dalla squadra spagnola Uni\u00f3n Deportiva Almer\u00eda con cui si divide fra prima squadra e squadra riserve.\nNazionale.\nNel 2013 ha esordito con la propria Nazionale."}
{"id": "4711657", "revid": "36426", "url": "https://it.wikipedia.org/wiki?curid=4711657", "title": "Chiesa del Carmine (Barcellona Pozzo di Gotto)", "text": "La chiesa del Carmine o santuario della Madonna del Carmine, con l'annesso convento dell'Ordine, sorge nella frazione di Serro del Carmine (ex Serro di Sant'Andrea) nel comune di Barcellona Pozzo di Gotto. Luogo di culto appartenente all'arcidiocesi di Messina-Lipari-Santa Lucia del Mela, vicariato di Barcellona Pozzo di Gotto sotto il patrocinio di San Sebastiano, arcipretura di Pozzo di Gotto, giurisdizione parrocchiale del duomo di Santa Maria Assunta.\nIl culto.\nNel 1117, Adelasia del Vasto regina di Sicilia e madre di Ruggero II, torna in Sicilia portando con s\u00e9 i religiosi osservanti la regola dell'Ordine della Beata Vergine del Monte Carmelo, i cosiddetti Carmelitani - ordine religioso sorto in Terra Santa - ai quali si era legata ancora di pi\u00f9 in seguito alle sofferenze derivate dalla separazione matrimoniale da Baldovino I di Gerusalemme. In seguito all'arrivo in Sicilia, i Carmelitani fondano chiese e monasteri a Trapani, Palermo, Messina e da l\u00ec nel resto d'Italia e in tutto il mondo. In Sicilia erano gi\u00e0 presenti primitive cellule o piccoli aggregati di Carmelitani animati dallo spirito d'evangelizzazione da colonizzazione (vedi origine etimologica in epoca bizantino - araba delle localit\u00e0 Petralia Soprana e Petralia Sottana).\nAnimati dalla \u201cperegrinatio hierosolymitana\u201d e dalla conseguente spiritualit\u00e0 del cammino, fondano il primo convento in occidente in Sicilia nella citt\u00e0 di Messina nel 1235 circa, secolo che vede consolidare l'Ordine carmelitano. Chiese e conventi della \"Famiglia del Carmelo\" sorgono in provincia a Pozzo di Gotto, odierna Barcellona Pozzo di Gotto, Milazzo e nelle principali citt\u00e0 dell'intera Sicilia con comunit\u00e0 di frati, di monache di vita contemplativa, di suore con diaconie apostoliche specifiche, da laici carmelitani (istituto secolare, terz'ordine, movimento carmelitano) animati dal \u201ccarisma del Carmelo\u201d: seguire Cristo Ges\u00f9 come \u201cfraternit\u00e0 contemplativa in mezzo al popolo\u201d, su modelli spirituali dell'apostolo Paolo, del profeta Elia e della Madonna.\nA Barcellona Pozzo di Gotto i Carmelitani s'insediano il 25 agosto 1579 in un convento costruito a ridosso dell'antica chiesa dedicata a sant'Andrea apostolo nella frazione di Serro Sant'Andrea dell'antica Pozzo di Gotto, gi\u00e0 sede della \"\"Congregazione di Ges\u00f9 e Maria\" anteriore al 1579 fra le pi\u00f9 antiche confraternite presenti in citt\u00e0.\nStoria.\nEpoca spagnola.\nIl Serro di Sant'Andrea, in seguito denominato Serro del Carmine, al tempo della costituzione della chiesa e del convento, apparteneva al territorio di Pozzo di Gotto, all'epoca casale di Milazzo fino al 22 maggio 1639, pertanto sottoposto alla giurisdizione dei giurati milazzesi. Da atti notarili provenienti dal convento carmelitano di Milazzo, dopo la soppressione del convento stesso in seguito alla confisca dei beni dei numerosi ordini religiosi previste dalle leggi eversive del 1866, oggi custoditi nella biblioteca comunale milazzese, risale al 26 agosto 1583 la data di fondazione giuridica del convento e della chiesa del Carmelo in territorio di Pozzo di Gotto.\nIl lavoro alacre e riconosciuto dei frati, benvoluti dalla popolazione, contribu\u00ec a migliorare i locali destinati al culto, ingrandendo a cappella il preesistente piccolo oratorio di Sant'Andrea e ricostruendone altre due dedicate al Crocifisso ed alla Madonna della Catena, manufatti primitivi gi\u00e0 documentati nell'antica chiesa. Sull'altare maggiore era collocata la tela raffigurante la \"Madonna del Carmelo\" ritratta tra san Simone Stock e san Cirillo d'Alessandria, dipinto in seguito sostituito dal simulacro ligneo della Madonna del Carmine. Entrambe le costruzioni hanno subito rimaneggiamenti, rimodulazioni e perfezionamenti nei secoli trascorsi che ne hanno alterato la struttura originaria, ampliamenti e restauri quasi sempre dovuti ad eventi sismici.\nCol sisma conosciuto come terremoto della Calabria meridionale del 1783 la chiesa subisce gravi danni, \u00e8 distrutto quel poco che era scampato a diversi incendi negli anni precedenti. \nEpoca unitaria.\nPoco prima della chiusura del convento nel 1866, l'intero complesso \u00e8 trasformato in ospedale militare per i feriti della battaglia del 20 luglio 1860, quando tutta la popolazione barcellonese supporta la Battaglia di Milazzo per la conquista del Castello di Milazzo e la cacciata dei Borboni. In seguito il complesso \u00e8 adibito ad ospedale civile.\nNel 1864 \u00e8 sostituito il vecchio pavimento in terracotta con quello marmoreo. Nel 1905 l'edificio \u00e8 ulteriormente ampliato ma, il convento e la chiesa subiscono i gravissimi danni del terremoto di Messina del 1908 che determinano il crollo e demolizione dei due campanili del prospetto principale pericolanti. Col ripristino delle navate \u00e8 costruita la cappella di San Giuseppe. Nel 1927 \u00e8 edificata la grotta artificiale che ospita al suo interno la Madonna di Lourdes. L'altare maggiore \u00e8 ricostruito nel 1935 grazie al contributo di benefattori. Altri restauri seguono nel 1947 con la risistemazione della navata e della cappella della Madonna della Catena.\nEpoca contemporanea.\nIl sisma del 16 aprile 1978 del Golfo di Patti procura altri gravi danni che comportano una lunga chiusura per urgenti lavori di consolidamento. Alcune opere presenti all'interno sono state saccheggiate nel 1987, si tratta di opere pittoriche di Filippo Vescosi da Sambuca di Sicilia e del sacerdote Antonino Vescosi, rispettivamente padre e figlio, attivi dal 1773 al 1824 in citt\u00e0, Patti, Novara di Sicilia e Messina, alcune trafugate integralmente come il dipinto \"Sant'Andrea e Santi\" raffigurante l'Apostolo con Sant'Angelo di Gerusalemme, Sant'Alberto degli Abati, Santa Lucia e Sant'Agata, altre sono state danneggiate nell'atto sacrilego di rubarle come il \"Miracolo di San Spiridione\" raffigurante San Spiridione di Trimitonte nell'atto di risuscitare una ragazza.\nEsterno.\nLa chiesa sorge su un'amena altura che domina gran parte della citt\u00e0, si accede al piazzale antistante abbarbicato su uno sperone roccioso non pi\u00f9 visibile perch\u00e9 ricoperto dal cemento armato, attraverso una scalinata incassata tra due pinnacoli squadrati con cuspidi piramidali. Una breve gradinata consente l'accesso al piccolo santuario. Le antiche scalinate sono state rifatte con materiali pi\u00f9 recenti durante l'ultimo intervento conservativo. Allo stato attuale sono in corso lavori di consolidamento che interessano la torre campanaria e la guglia a bulbo.\nFacciata.\nLa facciata si presenta con un corpo centrale delimitato da due grandi pilastri (paraste) in pietra nuda fino all'architrave del portale, intonacati fino all'altezza del timpano, sulla sommit\u00e0 ciascuno reca una base quadrangolare decorata con fiore stilizzato fra volute, sormontata da un massiccio pinnacolo di forma piramidale culminante con sfera in pietra. Il portone centrale \u00e8 incorniciato da portale costituito da robusti pilastri e paraste con architrave in pietra nuda sormontato da ampia finestra vetrata rettangolare, sovrastata dallo stemma dell'Ordine della Beata Vergine del Monte Carmelo cinto da corona.\nAl centro del timpano un oculo cieco in pietra ospita una statuetta della Vergine. Sul vertice del timpano due volute simmetriche in pietra sorreggono la croce in ferro battuto, una decorazione floreale ingentilisce parzialmente il frontone. I due corpi laterali tra loro simmetrici e corrispondenti alle piccole navate laterali, sono raccordati a quello centrale con semiarco verso il basso. Ogni corpo laterale presenta due pilastri paraste, uno esterno e l'altro mediano; le porzioni di sezioni comprese tra i pilastri mediani e l'ingresso principale, comprendono gli ingressi laterali, ciascuno sormontato da una finestra circolare. Sui contrafforti dei quattro pilastri sono collocati altrettanti vasi acroteriali con pigna, figura allegorica del terzo occhio.\nInterno.\nLa pianta \u00e8 a tre navate con cappelle altari addossate ai muri laterali, la navata centrale \u00e8 delimitata da tre archi a tutto sesto per ogni lato, poggiati su pilastri a base rettangolare, raccordati con i contrafforti interni mediante piccola arcata non elaborata. Nella controfacciata \u00e8 realizzata una cantoria a balcone dove trovano collocazione i due gruppi di canne d'organo che delimitano la vetrata istoriata. Un cornicione dalla ricca modanatura separa le arcate a tutto sesto dall'ordine superiore delle finestre. I pilastri sono abbelliti da lesene con capitelli corinzi in stucco e riquadri rivolti verso l'interno, cornici semplici sulle restanti pareti. I colori bianco dello sfondo e rosa antico per l'interno delle cornici pongono in risalto i piccoli dettagli e le decorazioni dei particolari realizzati in oro zecchino. Sulla destra all'ultimo pilastro \u00e8 ancorato un pulpito ligneo con un'insolita funzione, la volta semi cilindrica si interseca con le piccole volte delle finestre creando l'alternanza di pennacchi e vele. L'arco trionfale decorato con stucchi e rosette reca lo stemma coronato dell'Ordine terziario del Monte Carmelo fra palme di varia foggia e rami floreali dorati, centrato sul motto \"CAPUT TUUM UT CARMELUS\".\nNavata destra lato sud.\nSulla navata destra si aprono le seguenti cappelle tra loro intercomunicanti nell'ordine, corrispondenti alle campate della navata centrale:\nNavata sinistra lato nord.\nSulla navata sinistra si aprono le seguenti cappelle tra loro intercomunicanti nell'ordine, corrispondenti alle campate della navata centrale:\nAltare maggiore.\nDietro all'altare \"versus populum\" di modernissima concezione come l'ambone, quello \"versus absidem\" consiste nel classico basamento ricoperto di marmi policromi con elaborato paliotto centrale recante intarsiate foglie d'acanto, palme e fiori stilizzati. Sulla mensa un elegante tabernacolo rappresentante il prospetto di un tempio con timpano ad arco intero sorretto da colonnine con capitelli corinzi. La sopraelevazione \u00e8 costituita da un basamento con due colonne tortili a fasce bicolori, avorio e oro zecchino, con avvitamento verso l'interno. I capitelli corinzi sostengono un architrave in marmo dall'animato stile classico recante l'iscrizione della Madonna: \"MATER ET DECOR CARMELI\". Lo spazio interno alle colonne \u00e8 occupato dalla nicchia ulteriormente incorniciata da festoni e ghirlande floreali, all'interno della quale \u00e8 allocata la statua lignea raffigurante la \"Madonna del Carmelo\", opera del palermitano Angelo Occhino. Teste di putti alate, ghirlande e festoni, fiori stilizzati, decorazioni simmetriche con foglie d'acanto decorano la parte superiore del cornicione dell'abside e le basi inferiori delle sezioni della calotta.\nLo spazio interno della navata \u00e8 suddiviso in due ordini delimitati da un articolato cornicione. La volta interseca perpendicolarmente altrettante sezioni di volte minori pari al numero di finestre presenti sui lati della navata dando luogo a vele e pennacchi tipici dello sviluppo architettonico delle volte a crociera.\nCampanile.\nIl campanile superstite del santuario \u00e8 contraddistinto da un'insolita cupola a bulbo o a cipolla: ha un corpo rialzato, strombato, sfaccettato e una coronazione a punta recante una sfera sormontata da una banderuola, rara e felice contaminazione tipica dell'architettura religiosa dell'Europa centro orientale.\nL'organo.\nAl suo interno \u00e8 collocato un organo a due tastiere e venti registri reali della Ditta Ruffatti di Padova (anni settanta).\nConvento.\nLe strutture ospitano una comunit\u00e0 carmelitana."}
{"id": "4711661", "revid": "767487", "url": "https://it.wikipedia.org/wiki?curid=4711661", "title": "Erik Mor\u00e1n", "text": "Carriera.\nClub.\nNella stagione 2012-2013 gioca in massima serie ed in Europa League con la maglia dell'."}
{"id": "4711662", "revid": "729019", "url": "https://it.wikipedia.org/wiki?curid=4711662", "title": "Posto di movimento Cameri", "text": "Il posto di movimento Cameri \u00e8 un posto di movimento ubicato sul tronco comune alle linee Arona-Novara e Luino-Novara. La gestione dell'impianto \u00e8 affidata a Rete Ferroviaria Italiana.\nStoria.\nCameri venne attivato successivamente all'attivazione della linea, in luogo della casa cantoniera posta al km 76+870, al fine di creare un nuovo punto di incroco sulla tratta lunga 13\u00a0km Vignale-Oleggio, a quel tempo interessata da abbontante traffico diretto ai valichi di Domodossola e di Pino-Tronzano.\nStrutture e impianti.\nL'impianto \u00e8 dotato, fin dalla sua creazione di due binari passanti, di cui il secondo di corretto tracciato e il primo per incroci o precedenze. Nel 1961, in seguito all'elettrificazione a in corrente continua avvenuta sull'intera linea, l'impianto fu dotato di un apparato centrale elettrico tipo SASIB, di deviatoi centralizati e fu sede del Posto di Blocco n\u00ba 6, che fu attivato contestualmente. Nel 1994, nell'ottica di un risparmio del personale ma soprattutto per la difficolt\u00e0 data dal raggiungere una sede posta in un punto poco agevole e difficilmente raggiungibile tramite una strada campestre stretta e non asfaltata, nella localit\u00e0, ri-classificato come posto di movimento, fu attivato un apparato ACEI di tipo semplificato e telecomandato a distanza dalla stazione di Vignale. Nel 2016, nell'ottica del generale rifacimento degli apparati centrali dell'intera linea, l'ACEI viene sostituito da un apparato ACC e il telecomando viene spostato dalla stazione di Vignale a quella di Oleggio. Nei mesi successivi, a seguito di un accordo per il potenziamento degli impianti coinvolti nelle relazioni con la Svizzera, con relativo adeguamento degli stessi a modulo 750 (lunghezza del binario di incrocio necessaria ad ospitare un treno) i deviatoi della localit\u00e0 di servizio, originariamente percorribili solo a , vengono sostituiti con altri percorribili a .\nMovimento.\nLa localit\u00e0 di servizio permette gli incroci tra i treni che percorrono la tratta a semplice binario Vignale-Oleggio."}
{"id": "4711663", "revid": "287204", "url": "https://it.wikipedia.org/wiki?curid=4711663", "title": "Erik Moran", "text": ""}
{"id": "4711667", "revid": "24443", "url": "https://it.wikipedia.org/wiki?curid=4711667", "title": "Col des Rochilles", "text": ""}
{"id": "4711668", "revid": "288300", "url": "https://it.wikipedia.org/wiki?curid=4711668", "title": "Jonathan Vila Pereira", "text": ""}
{"id": "4711672", "revid": "767487", "url": "https://it.wikipedia.org/wiki?curid=4711672", "title": "Yoel Rodr\u00edguez", "text": "Carriera.\nNella stagione 2013-2014 ha giocato nella massima serie del campionato spagnolo con il Celta Vigo."}
{"id": "4711674", "revid": "767487", "url": "https://it.wikipedia.org/wiki?curid=4711674", "title": "Two-Bit Seats", "text": "Two-Bit Seats \u00e8 un film muto del 1917 diretto da Lawrence C. Windom e prodotto dalla Essanay di Chicago. La sceneggiatura si basa sul racconto \"Two Bit Seats\" firmato da Gladys E. Johnson, pubblicato nel luglio di quell'anno sull\"'American Magazine\".\nTrama.\nJimmy Mason, un impiegato con pochi soldi, ama il teatro ma cerca sempre di comperare dei biglietti di platea perch\u00e9 non vuole essere visto dal suo capo nei posti pi\u00f9 economici. Una sera, incontra per caso una ragazza, Alice Carroll, con la quale fa amicizia. Anche lei ama molto il teatro, ma accetta di andarci con Jimmy solo se quest'ultimo si accontenter\u00e0 di due posti in galleria. La grande paura di Jimmy, cio\u00e8 quella di essere visto da Faulkner, il suo capo, tra gli spettatori meno abbienti, si avvera una sera, quando lui si trova con Alice proprio in galleria.\nIl giorno dopo, Faulkner convoca il suo impiegato nel suo ufficio. Ma i timori di Jimmy si dimostrano infondati: il suo capo, infatti, \u00e8 rimasto piacevolmente sorpreso dal fatto che il giovane si sia dimostrato cos\u00ec economo e gli offre una promozione e un aumento di stipendio. La sua nuova posizione, adesso, permette a Jimmy di potersi dichiarare ad Alice che accetta di diventare sua moglie.\nProduzione.\nIl film fu prodotto dalla Essanay Film Manufacturing Company e dalla Perfection Pictures.\nDistribuzione.\nIl copyright del film, richiesto dalla Essanay Film Mfg. Co., fu registrato il 24 ottobre 1917 con il numero LP11652.\nDistribuito dalla George Kleine System, il film - presentato da George K. Spoor - usc\u00ec nelle sale cinematografiche statunitensi il 5 novembre 1917.\nNon si conoscono copie ancora esistenti della pellicola che viene considerata presumibilmente perduta."}
{"id": "4711675", "revid": "1543377", "url": "https://it.wikipedia.org/wiki?curid=4711675", "title": "World Series of Poker Europe 2013", "text": "Le World Series of Poker Europe 2013 sono state la settima edizione della manifestazione. Si sono svolte dall'11 al 25 ottobre presso il Casin\u00f2 Barri\u00e8re di Enghien-les-Bains, in Francia.\nSono stati assegnati otto braccialetti delle World Series of Poker, incluso quello assegnato per il Main Event, vinto dallo spagnolo Adri\u00e1n Mateos."}
{"id": "4711676", "revid": "767487", "url": "https://it.wikipedia.org/wiki?curid=4711676", "title": "David Rodr\u00edguez S\u00e1nchez", "text": "Carriera.\nHa giocato nella massima serie del campionato spagnolo con Almer\u00eda e Celta Vigo."}
{"id": "4711678", "revid": "1154737", "url": "https://it.wikipedia.org/wiki?curid=4711678", "title": "Gruppo del Chaberton", "text": "Il Gruppo del Chaberton \u00e8 un gruppo montuoso delle Alpi del Moncenisio nelle Alpi Cozie. Si trova sul confine tra la Francia (dipartimento delle Alte Alpi) e l'Italia (provincia di Torino). Prende il nome dalla montagna pi\u00f9 significativa del gruppo, il Monte Chaberton.\nCollocazione.\nSeguendo le definizioni della SOIUSA esso si trova tra il Colle del Monginevro ed il Colle della Scala.\nNel dettagli, ruotando in senso orario, i limiti geografici sono: Colle del Monginevro, alto corso del fiume Durance, torrente Clar\u00e9e, Colle della Scala, Valle Stretta, torrente Dora di Bardonecchia, alta Val di Susa, Colle del Monginevro.\nClassificazione.\nLa SOIUSA definisce il Gruppo del Chaberton come un gruppo alpino e vi attribuisce la seguente classificazione:\nSuddivisione.\nIl gruppo viene suddiviso in due sottogruppi:\nIl \"Col des Acles\" divide i due sottogruppi.\nMontagne.\nLe montagne principali del gruppo sono:"}
{"id": "4711682", "revid": "363629", "url": "https://it.wikipedia.org/wiki?curid=4711682", "title": "Futbol'nyj Klub Zorkij Krasnogorsk", "text": "Il Futbol'nyj Klub Zorkij Krasnogorsk \u00e8 una squadra di calcio femminile russa della citt\u00e0 di Krasnogorsk, fondata nel 2006. Fino alla stagione 2015 ha giocato nella Vys\u0161ij Divizion, la massima serie del campionato russo di calcio femminile, vincendo l'edizione 2012-2013.\nStoria.\nIl club esordisce nelle competizioni ufficiali nel 2008 prendendo parte al campionato di Seconda Divisione, il terzo livello nazionale, concludendo la prima stagione al quinto posto. L'anno successivo ottiene la promozione in Prima divisione, secondo livello, dove riesce subito a raggiungere la promozione nella massima serie. Nella prima stagione, 2011-12, disputata nella Vys\u0161ij Divizion si classica al secondo posto, risultato che le permette di debuttare in UEFA Women's Champions League 2012-2013. Ha vinto il campionato 2012-2013, conquistando il primo trofeo della sua storia. Grazie alla vittoria del campionato ha partecipato nuovamente alla UEFA Women's Champions League per la stagione 2013-2014, presenza replicata nella stagione 2015-2016."}
{"id": "4711684", "revid": "125955244", "url": "https://it.wikipedia.org/wiki?curid=4711684", "title": "Santi Mina", "text": "Carriera.\nClub.\nCelta Vigo.\nNella stagione 2012-2013 ha giocato una partita nella massima serie del campionato spagnolo con il Celta Vigo. Viene confermato anche per la stagione successiva. L'11 aprile 2015 mette a segno un poker contro il Rayo Vallecano nella Liga 2014-2015.\nValencia.\nDopo due stagioni a Vigo, il 4 luglio 2015, passa al Valencia per circa 10 milioni firmando fino al 30 giugno 2019.\nNazionale.\nHa giocato con l'Under-18 (3 presenze 1 gol), l'Under-19 (16 presenze e 6 gol) e l'Under-21 (2 presenze) della Nazionale Spagnola.\nStatistiche.\nPresenze e reti nei club.\n\"Statistiche aggiornate al 25 febbraio 2018.\""}
{"id": "4711690", "revid": "158913", "url": "https://it.wikipedia.org/wiki?curid=4711690", "title": "Ethica more geometrico demonstrata", "text": ""}
{"id": "4711694", "revid": "599013", "url": "https://it.wikipedia.org/wiki?curid=4711694", "title": "David Costas", "text": "Carriera.\nNella stagione 2013-2014 ha giocato nella massima serie del campionato spagnolo con il Celta Vigo."}
{"id": "4711696", "revid": "339392", "url": "https://it.wikipedia.org/wiki?curid=4711696", "title": "Yoel Rodr\u00edguez Oterino", "text": ""}
{"id": "4711700", "revid": "158913", "url": "https://it.wikipedia.org/wiki?curid=4711700", "title": "Etica dimostrata secondo l'ordine geometrico", "text": ""}
{"id": "4711702", "revid": "339392", "url": "https://it.wikipedia.org/wiki?curid=4711702", "title": "Ayahito", "text": ""}
{"id": "4711705", "revid": "1782831", "url": "https://it.wikipedia.org/wiki?curid=4711705", "title": "Giorgio Costantini (attore)", "text": "Biografia.\nEsordisce giovanissimo nel teatro di prosa nella compagnia di Renzo Ricci-Laura Adani. Nel cinema \u00e8 interprete di numerosi film in ruoli quasi sempre di attore di secondo piano. L'unico ruolo che lo vede come protagonista \u00e8 il film \"Capitan Fracassa\" di Duilio Coletti del 1940. \nLavora inoltre a varie stesure come sceneggiatore."}
{"id": "4711709", "revid": "729019", "url": "https://it.wikipedia.org/wiki?curid=4711709", "title": "Wanderer W17", "text": "La Wanderer W17 (per esteso \"Wanderer 7/35 PS Typ W17\") \u00e8 stata un'autovettura di fascia medio-alta prodotta dalla Casa tedesca Wanderer dal 1932 al 1933.\nCaratteristiche.\nQuesto modello debutt\u00f2 nell'ottobre del 1932 assieme alla \"sorella maggiore\" W20 per sostituire la precedente W15, con la quale condivideva il telaio a longheroni e traverse in acciaio con interasse di 3 metri e la totalit\u00e0 della meccanica telaistica (sospensioni ad assale rigido e molle a balestra e freni a tamburo sulle quattro ruote con comando meccanico. Invariata anche la gamma delle carrozzerie disponibili, consistenti sempre nella versione berlina ed in quella cabriolet, quest'ultima realizzata dalla carrozzeria Gl\u00e4ser di Dresda.&lt;br&gt;\nLa vera novit\u00e0 era il motore, un 6 cilindri in linea progettato e sviluppato da Ferdinand Porsche, qui al suo secondo incarico per la Wanderer dopo l'esperienza che port\u00f2 il progettista boemo al motore da 3 litri utilizzato sulla W14. Il nuovo motore firmato Porsche era caratterizzato da una cilindrata di 1690 cm\u00b3, utilizzava la soluzione delle valvole in testa per la distribuzione, con asse a camme laterale, ed era alimentato inoltre mediante un carburatore Solex. Con una potenza massima di 35 CV, la vettura riusciva a raggiungere una velocit\u00e0 massima di 90 km/h. &lt;br&gt;\nLa produzione della \"W17\" dur\u00f2 solo pochi mesi: nel febbraio del 1933 vi fu l'uscita dai listini di questo modello e la sua sostituzione con la neonata W21."}
{"id": "4711711", "revid": "1318658", "url": "https://it.wikipedia.org/wiki?curid=4711711", "title": "Mercury Milan", "text": "La Milan \u00e8 un'autovettura mid-size prodotta dalla Mercury dal 2005 al 2010 solamente in versione berlina quattro porte.\nStoria.\nIl modello era basato sul pianale CD3 della Ford. La Milan era sostanzialmente la vettura gemella della Ford Fusion venduta in America ed era collocata sotto la pi\u00f9 lussuosa Lincoln MKZ. La Milan \u00e8 stata presentata al pubblico al salone dell'automobile di Chicago ed \u00e8 stata venduta negli Stati Uniti, in Messico ed in Medio Oriente. \u00c8 stata prodotta dal 1\u00ba agosto 2005 al 17 dicembre 2010 ad Hermosillo, in Messico. Il modello usc\u00ec di produzione in seguito alla soppressione del marchio Mercury.\nIl nome della vettura derivava dalla traduzione in inglese del nome Milano (appunto, \"Milan\"), da cui prende nome anche la famosa squadra di calcio del capoluogo lombardo, il Milan.\nLa Milan differiva dalla Fusion per il design del frontale e della coda, per la presenza di fanali a LED e per gli interni, che erano differenti. La Milan riemp\u00ec il vuoto lasciato dalla Mercury Mystique e dalla Mercury Sable che uscirono di produzione, rispettivamente, nel 2000 e nel 2005. La Milan era quindi la berlina alla base della gamma Mercury. Il modello era offerto con sei allestimenti: \"I4\", \"V6\", \"I4 Premier\", \"V6 Premier\", \"V6 AWD\" e \"Premier AWD\".\nLa gamma dei motori disponibili sulla Milan comprendeva due quattro cilindri in linea (da 2,3 L e 2,5 L di cilindrata) e un V6 da 3 L. I primi due erano accoppiati a un cambio manuale a cinque rapporti (era per\u00f2 opzionale una trasmissione automatica a cinque marce), mentre al propulsore V6 era associato solamente un cambio automatico a sei rapporti. A quest'ultimo motore, dal 2007, era possibile associare un'opzionale trazione integrale. Di norma, la Milan era a trazione anteriore. Anche il motore era installato anteriormente.\nNel 2010 la Milan fu aggiornata. Questa revisione coinvolse il frontale, la coda, le ruote ed il cruscotto. Nell'occasione, venne introdotta una versione ibrida che prevedeva anche la presenza di un motore elettrico ed aveva installato un cambio continuo.\nNel novembre del 2006 la rivista Consumer Reports ha incluso la Milan nella categoria dei modelli per famiglie che potevano essere considerati pi\u00f9 affidabili.\nLa sicurezza.\nDei test eseguiti dalla NCAP (\"New Car Assessment Program\") sulla Milan hanno dato i seguenti risultati:"}
{"id": "4711714", "revid": "1656773", "url": "https://it.wikipedia.org/wiki?curid=4711714", "title": "Macchina di Winter", "text": "La macchina di Winter \u00e8 una macchina elettrostatica, ovvero generatrice di carica elettrica, creata dal professore tedesco Carl Winter nel 1865.\nLa macchina di Winter produce carica elettrica tramite strofinio. \u00c8 composta in un disco di vetro, che viene fatto ruotare intorno a un asse orizzontale di legno tramite una manovella, e da una coppia di cuscinetti, di pelle o di velluto, serrata sul bordo del disco. In posizione opposta si trova un pettine o una coppia di pettini di ottone che abbraccia il disco di vetro senza toccarlo. Collegato al pettine di ottone tramite un'asta dello stesso materiale vi \u00e8 un conduttore cavo anch'esso di ottone, dalla forma sferica o pi\u00f9 allungata. Il tutto \u00e8 fissato a un sostegno di materiale isolante, generalmente legno o vetro.\nMettendo in azione la manovella, il disco di vetro ruota e per strofinio si carica positivamente, poich\u00e9 cede elettroni ai cuscinetti, che si caricano dunque negativamente. Cos\u00ec nei pettini di ottone, che \u00e8 un materiale conduttore, vi \u00e8 un accumulo di cariche negative nelle punte, cio\u00e8 nella parte pi\u00f9 vicina al disco di vetro, e quindi per induzione vi \u00e8 un accumulo di cariche positive nel conduttore cavo di ottone, che \u00e8 collegato ai pettini. In questo modo il dispositivo consente di ottenere elettricit\u00e0 positiva concentrata nel conduttore cavo, utile per esperienze in vari ambiti e per applicazioni in campo medico.\nDi questo tipo di macchina esistono diverse varianti. Ad esempio all'estremit\u00e0 del conduttore cavo di ottone pu\u00f2 essere fissato un piccolo elettroscopio di Canton, che consiste in un'asticella mobile sostenuta da un'asta fissata al conduttore, entrambe in metallo. Quando lo strumento \u00e8 caricato elettricamente, l'asticella mobile si allontana dall'asta di sostegno a causa della forza di repulsione che agisce tra cariche dello stesso segno, e l'angolo che descrive \u00e8 misurabile grazie a una scala graduata. L'elettroscopio permette di rilevare e misurare la quantit\u00e0 di carica positiva nel conduttore cavo di ottone. Un'altra variante della macchina ha un secondo conduttore sferico ricurvo collegato ai cuscinetti. Il secondo conduttore \u00e8 chiamato conduttore negativo, in contrapposizione al conduttore principale che raccoglie le cariche positive, e raccoglie le cariche negative acquistate dai cuscinetti stessi. Infine al conduttore positivo pu\u00f2 essere collegato un anello di legno con anima metallica, che aumenta la capacit\u00e0 di \u201caccumulo\u201d di cariche positive nel conduttore stesso."}
{"id": "4711721", "revid": "253269", "url": "https://it.wikipedia.org/wiki?curid=4711721", "title": "Steve Brodie (attore)", "text": "Ha recitato in oltre 80 film dal 1944 al 1988 ed \u00e8 apparso in oltre 80 produzioni televisive dal 1951 al 1979. \u00c8 stato accreditato anche con il nome Steve Brodie. Scelse il nome d'arte acquisendolo dal temerario che afferm\u00f2 di aver saltato dal ponte di Brooklyn nel 1880.\nBiografia.\nDebutt\u00f2 nel 1944, con un ruolo non accreditato, nel film \"Cinque maniere di amare\" e in televisione nell'episodio \"Angel\" della serie televisiva \"Gruen Guild Playhouse\", andato in onda il 18 ottobre 1951. Interpret\u00f2 prevalentemente ruoli secondari, in numerosi film per il cinema ed episodi di serie televisive dagli anni cinquanta agli anni settanta e ottanta. In particolare, per la televisione interpret\u00f2 il ruolo dello sceriffo Johnny Behan in 9 episodi della serie \"Le leggendarie imprese di Wyatt Earp\" dal 1960 al 1961, e molti altri ruoli di supporto e apparizioni da guest star. Per il cinema, fu antagonista di Elvis Presley in tre pellicole, \"Blue Hawaii\" (1961), \"Il cantante del luna park\" (1964) e \"Paradiso hawaiano\" (1966).\nLa sua ultima apparizione sul piccolo schermo avvenne nell'episodio \"The Forgotten\" della serie televisiva \"Alla conquista del West\", andato in onda il 19 marzo 1979, che lo vide nel ruolo del sergente Chester Worth, mentre per il grande schermo l'ultima interpretazione risale al film \"The Wizard of Speed and Time\" (1988), in cui interpret\u00f2 Lucky Straeker.\nMor\u00ec a West Hills, in California, il 9 gennaio 1992. Spos\u00f2 Virginia Osburn, Barbara Ann Stillwell Savitt e Lois Andrews. \u00c8 il padre dell'attore e regista Kevin Brodie."}
{"id": "4711724", "revid": "287204", "url": "https://it.wikipedia.org/wiki?curid=4711724", "title": "Steve Brodie", "text": ""}
{"id": "4711727", "revid": "1543377", "url": "https://it.wikipedia.org/wiki?curid=4711727", "title": "David Ekholm", "text": "\u00c8 marito di Helena, a sua volta biatleta di alto livello.\nBiografia.\nNato a Eksh\u00e4rad di Hagfors, in Coppa del Mondo esord\u00ec il 21 marzo 2002 a Oslo Holmenkollen (75\u00b0) e ottenne la prima vittoria, nonch\u00e9 primo podio, il 6 gennaio 2005 a Oberhof.\nIn carriera prese parte a un'edizione dei Giochi olimpici invernali, (37\u00b0 nella sprint, 38\u00b0 nell'inseguimento, 35\u00b0 nell'individuale), e a cinque dei Campionati mondiali, vincendo una medaglia.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nRL = staffetta"}
{"id": "4711728", "revid": "751106", "url": "https://it.wikipedia.org/wiki?curid=4711728", "title": "PirateBrowser", "text": "PirateBrowser \u00e8 un browser prodotto da The Pirate Bay e basato su Firefox e Tor per aggirare la censura su Internet. \u00c8 stato reso pubblico il 10 agosto 2013 in occasione del decimo anniversario della fondazione di The Pirate Bay. A tre giorni dal lancio ha avuto pi\u00f9 di 100.000 download, dopo tre settimane pi\u00f9 di 500.000 download, dopo due mesi pi\u00f9 di 1.000.000 di download e dopo cinque mesi pi\u00f9 di 2.500.000 di download."}
{"id": "4711729", "revid": "61956813", "url": "https://it.wikipedia.org/wiki?curid=4711729", "title": "Pirate Browser", "text": ""}
{"id": "4711731", "revid": "61957110", "url": "https://it.wikipedia.org/wiki?curid=4711731", "title": "Anonima", "text": ""}
{"id": "4711733", "revid": "287204", "url": "https://it.wikipedia.org/wiki?curid=4711733", "title": "Daniel Graf", "text": "Biografia.\nIn Coppa del Mondo esord\u00ec il 25 gennaio 2003 ad Anterselva (11\u00b0) e ottenne il primo podio il 6 gennaio 2005 a Oberhof (2\u00b0).\nIn carriera prese parte a due edizioni dei Campionati mondiali (7\u00b0 nella sprint a \u00d6stersund 2008 il miglior piazzamento)."}
{"id": "4711734", "revid": "682087", "url": "https://it.wikipedia.org/wiki?curid=4711734", "title": "United States Basketball League 1994", "text": "La stagione USBL 1994 fu la nona della United States Basketball League. Parteciparono 9 squadre in un unico girone.\nRispetto alla stagione precedente si aggiunsero due nuove franchigie, i Memphis Fire e i Mississippi Coast Gamblers. Gli Atlanta Eagles si rinominarono Atlanta Trojans, mentre i Daytona Beach Hooters si trasferirono nuovamente, e tornarono a essere i Jacksonville Hooters."}
{"id": "4711737", "revid": "93451387", "url": "https://it.wikipedia.org/wiki?curid=4711737", "title": "The Beat Goes On (Vanilla Fudge)", "text": "The Beat Goes On \u00e8 un album discografico del gruppo americano di psychedelic rock Vanilla Fudge, uscito nei primi mesi del 1968.\nIl disco.\n\"The Beat Goes On\" \u00e8 il secondo album dei Vanilla Fudge, e si tratta in sostanza di un collage di canzoni i cui autori sono gli stessi componenti del gruppo e che sono mischiate a citazioni di brani di altri autori e interpreti sia moderni (come Sonny Bono e Beatles), che passati ( Mozart e Beethoven ), cos\u00ec come sono presenti voci di leader mondiali di varie epoche.\nL'album venne registrato dal gruppo in contrasto col loro produttore George Morton, accusato di aver imbastito un album a suo personale piacere senza significativo contributo da parte del gruppo stesso.\nL'album ha avuto un successo inferiore rispetto al disco d'esordio, ciononostante si \u00e8 piazzato al diciassettesimo posto nella classifica degli album di Billboard del marzo 1968.\nTracce.\n\"Phase One\"\n\"Phase Two\"\n\"Phase Three\"\n\"Phase Four\""}
{"id": "4711744", "revid": "1543377", "url": "https://it.wikipedia.org/wiki?curid=4711744", "title": "Giuseppe Alabiso", "text": "Biografia.\nLaureato nel 1978 in medicina e chirurgia, si specializza successivamente in odontoiatria. Dal 30 ottobre 2014 fino alla morte \u00e8 stato cittadino benemerito della citt\u00e0 di Gela.\nGli anni della Juventina.\nNel 1985 fonda la Juventina Gela, divenendone presidente. \nPorta i rosanero a una storica promozione in serie C, dopodich\u00e9 lascia la presidenza al padre, gi\u00e0 presidente del Terranova, che fonda la Juveterranova Gela.\nPrimo viaggio in Europa: Memorial Calogero La Mantia.\nAccantonate la passione per il calcio e l'automobilismo (passione portata avanti per anni nel mondo del rally), Alabiso intraprende la sua personale strada tra le nuvole via ultraleggero.\nIl 17 maggio 2004 il suo aeromobile perde il controllo, per circostanze ancora da verificare, e Alabiso si schianta nelle campagne di Sabaudia, in provincia di Latina. Inizia qui una bagarre tra vita e morte durata un mese, dopo la quale Alabiso si risveglia dal coma farmacologico.\nIl 16 settembre 2009 decide di intraprendere un viaggio in ricordo di Calogero La Mantia, aviatore morto in un incidente aereo anni prima. Parte con il suo \"Storm 300\" dal campo volo di Gela, e in undici giorni raggiunge Croazia, Repubblica Ceca, Danimarca, Inghilterra, Francia, Portogallo e Spagna, facendo poi ritorno a Gela. In ognuna delle sue tappe Alabiso ha lasciato un ricordo della sua citt\u00e0 e dello scomparso La Mantia.\nL'arresto.\nIl 24 maggio 2010, nel corso dell'operazione antimafia \"Leonina Societas\", Alabiso viene arrestato: l'accusa ritiene che abbia fornito alla mafia preziose informazioni sulle disponibilit\u00e0 economiche delle persone da sottoporre a estorsione. Avrebbe inoltre rilasciato agli uomini del clan Emmanuello false attestazioni sul loro stato di salute, al fine di favorirne gli esiti processuali. Ai tempi della presidenza della Juventina avrebbe, secondo l'accusa, instaurato rapporti con i dirigenti della Juventus per un possibile gemellaggio voluto dai clan mafiosi gelesi. .\nSecondo viaggio in Europa: Capo Nord.\nIl 17 luglio 2013, sponsorizzato da Regione Siciliana e Comune di Gela, Alabiso compie il record del mondo di traversata solitaria di , partendo dal punto pi\u00f9 a sud d'Europa, Gela, al punto pi\u00f9 a nord d'Europa, Capo Nord, per un totale di otto tappe: Slovenia, Repubblica Ceca, Lettonia, Finlandia, Norvegia, Svezia, Danimarca e Austria.\nVolo record in Groenlandia.\nIl 2 agosto 2014, partendo dal campo volo \"Valle dei templi\" di Agrigento, batte il suo stesso record di raggiungendo Nuuk, capitale della Groenlandia, compiendo un viaggio di oltre dopo aver fatto tappa in Austria, Germania, Belgio, Scozia, Isole Far Oer e Islanda. Si tratta del nuovo record mondiale di traversata in solitario.\nVolo sui tre mari.\nIl 13 settembre 2015, partendo dal campo volo ULM di Gela, intraprende una trasvolata in nome della solidariet\u00e0 che avrebbe dovuto compiersi attraverso 13 nazioni (Grecia, Egitto, Cipro, Turchia, Bulgaria, Ungheria, Svizzera, Minorca, Gibilterra, Canarie, Melilla, Marocco, Tunisia). Il mancato record di in 80 ore di volo \u00e8 stato causato dalla foratura di uno pneumatico del carrello d'atterraggio, avvenuta in occasione dell'atterraggio all'aeroporto di Marsa Matruh in Egitto (seconda tappa). In tale occasione l'aviatore sarebbe stato trattenuto dalle autorit\u00e0 egiziane in quanto l'intervento tecnico effettuato sull'aeromobile richiedeva anche l'autorizzazione di un ingegnere italiano che ne attestasse l'idoneit\u00e0. Alabiso sar\u00e0 costretto a rientrare in Italia con un volo di linea per poi recuperare lo Storm 300 qualche settimana dopo. L'impresa sarebbe stata dedicata dall'aviatore alle associazioni ADMO (Associazione donatori midollo osseo) e ADAS (Associazioni donatori autonoma sangue).\nMorte.\nMuore nel novembre 2015 all'et\u00e0 di 61 anni insieme al figlio Emanuele (26 anni), precipitando nel mar Tirreno a nord di Stromboli con lo stesso ultraleggero che lo aveva visto protagonista delle sue imprese da record."}
{"id": "4711745", "revid": "729019", "url": "https://it.wikipedia.org/wiki?curid=4711745", "title": "Linea J\u014dm\u014d", "text": "La , gestita dalla societ\u00e0 Ferrovia Elettrica J\u014dm\u014d, \u00e8 una ferrovia suburbana a scartamento ridotto che collega le stazioni di Ch\u016b\u014d-Maebashi a Maebashi con quella di Nishi-Kiry\u016b, a Kiry\u016b, passando per un breve tratto anche per la citt\u00e0 di Midori, tutte nella prefettura di Gunma. Il percorso si snoda per circa 25\u00a0km a sud delle pendici del monte Akagi attraversando un territorio prevalentemente agricolo.\nServizi e stazioni.\nTipologie di servizi.\nTutti i treni fermano in tutte le stazioni. Durante le ore di punta percorrono la linea dai 3 ai 4 treni all'ora, mentre per il resto della giornata \u00e8 presente un cadenzamento ogni 30 minuti. Aspetto raro per le ferrovie giapponesi, la linea J\u014dm\u014d permette il trasporto gratuito delle biciclette a bordo treno.\nStazioni.\nTutte le stazioni si trovano nella prefettura di Gunma."}
{"id": "4711747", "revid": "729019", "url": "https://it.wikipedia.org/wiki?curid=4711747", "title": "Stazione di Maebashi-\u014cshima", "text": "La \u00e8 una stazione ferroviaria di Maebashi, nella prefettura di Gunma gestita dalla JR East.\nStruttura.\nLa stazione \u00e8 realizzata in superficie con due marciapiedi laterali collegati da sovrapassaggio e dotata di ascensori."}
{"id": "4711748", "revid": "729019", "url": "https://it.wikipedia.org/wiki?curid=4711748", "title": "Stazione di Komagata", "text": "La \u00e8 una stazione ferroviaria di Maebashi, nella prefettura di Gunma gestita dalla JR East.\nStruttura.\nLa stazione \u00e8 realizzata in superficie e dispone di un marciapiede laterale e uno a isola, con tre binari totali, dei quali solo due in servizio (il binario centrale \u00e8 usato per i treni non in servizio)."}
{"id": "4711750", "revid": "729019", "url": "https://it.wikipedia.org/wiki?curid=4711750", "title": "Stazione di Isesaki", "text": "La \u00e8 una stazione ferroviaria di interscambio di Isesaki, nella prefettura di Gunma gestita dalla JR East e dalle Ferrovie T\u014dbu.\nStruttura.\nLa stazione della JR East fu aperta il 20 novembre 1889. La stazione della T\u014dbu Railway fu aperta il 13 luglio 1910.\nLe due aree di stazione sono rimaste separate fino al 19 ottobre 2013 dal 2014 le due compagnie condividono lo stesso fabbricato, con aree separate per l'accesso ai rispettivi binari. I binari della linea JR sono in viadotto, e sono tre (di cui uno con due banchine, e quindi numerato 2 e 3 a seconda del lato), con due marciapiedi a isola; anche quelli della linea Isesaki sono in sopraelevamento."}
{"id": "4711754", "revid": "2037858", "url": "https://it.wikipedia.org/wiki?curid=4711754", "title": "Filippo Traetta", "text": "Figlio del compositore Tommaso Traetta, emigr\u00f2 in America nel 1799 dove trascorse l'intera sua carriera, fondando i conservatori di Boston (1801) e Filadelfia (1828).\nBiografia.\nFilippo Traetta (conosciuto in America come Philip Trajetta) nacque a Venezia l'8 gennaio 1777. Era figlio del noto compositore di opere Tommaso Traetta. Suo padre mor\u00ec quando Filippo aveva solo tre anni. La sua madre svedese lo mand\u00f2 a scuola dai gesuiti a Venezia dove rimase fino all'et\u00e0 di 13 anni. A quel punto, prosegu\u00ec gli studi con i maestri di musica Fedele Fenaroli e Salvatore Perillo, dai quali impar\u00f2 contrappunto, l'arte della fuga e composizione. Pi\u00f9 tardi, fu inviato a Napoli a studiare con il noto compositore Niccol\u00f2 Piccinni.\nNel 1799 Traetta fu coinvolto nei moti rivoluzionari contro il re Ferdinando IV di Napoli. Fu arrestato per essere l'autore di diversi inni patriottici e anti-monarchici. Trascorse otto mesi in carcere prima di riuscire a fuggire imbarcandosi su una nave per l'America.\nL'arrivo negli Stati Uniti segn\u00f2 inizio della sua carriera musicale. Si stabil\u00ec dapprima a Boston, Massachusetts, dove agli inizi del 1801, assieme ai colleghi musicisti Fran\u00e7ois Mallet e Gottlieb Graupner, fond\u00f2 l'American Conservatory di Boston e compose alcune delle sue prime opere, inclusa la \"Washington's Dead March\". Nello stesso anno si trasfer\u00ec a New York, dove vennero alla luce un certo numero di oratori e l'opera \"The Venetian Maskers\", la quale \u00e8 spesso citata come la prima opera composta negli Stati Uniti. Nei due decenni successivi divise il suo tempo tra New York e Charleston. Fu in rapporti di amicizia con gli ex presidenti Madison e Monroe.\nNella prima met\u00e0 degli anni 1820, Traetta si trasfer\u00ec a Filadelfia, che divenne la sua sede permanente. Nel 1828, fond\u00f2 l'American Conservatory di Philadelphia. I suoi oratori \"Gerusalemme in Affliction\" e \"Daughter of Sion\" ebbero la prima rappresentazione a Philadelphia rispettivamente nel 1828 e 1829. Traetta continu\u00f2 a dare lezioni di musica al conservatorio e a dirigere spettacoli musicali fino ai suoi ultimi giorni.\nFilippo Traetta mor\u00ec a Filadelfia il 9 gennaio 1854."}
{"id": "4711756", "revid": "729019", "url": "https://it.wikipedia.org/wiki?curid=4711756", "title": "Fushimi (metropolitana di Nagoya)", "text": " \u00e8 una stazione della Metropolitana di Nagoya situata nell'area centro-occidentale della citt\u00e0. Offre l'interscambio fra le linee Higashiyama e Tsurumai.\nStruttura.\nLa stazione, sotterranea, offre l'interscambio fra le due linee, entrambe con due marciapiedi laterali e due binari passanti. Sono presenti tre aree tornelli (nord, centro e sud), e ascensori per l'accesso ai disabili."}
{"id": "4711757", "revid": "564451", "url": "https://it.wikipedia.org/wiki?curid=4711757", "title": "Stazione di Fushimi (Aichi)", "text": ""}
{"id": "4711758", "revid": "729019", "url": "https://it.wikipedia.org/wiki?curid=4711758", "title": "Imaike (metropolitana di Nagoya)", "text": " \u00e8 una stazione della Metropolitana di Nagoya situata nell'area centro-occidentale della citt\u00e0. Offre l'interscambio fra le linee Higashiyama e Sakura-d\u014dri.\nStruttura.\nLa stazione, sotterranea, offre l'interscambio fra le due linee, entrambe con banchine centrali e due binari passanti."}
{"id": "4711762", "revid": "256896", "url": "https://it.wikipedia.org/wiki?curid=4711762", "title": "Associazione Italiana Donne per lo Sviluppo", "text": ""}
{"id": "4711767", "revid": "256896", "url": "https://it.wikipedia.org/wiki?curid=4711767", "title": "Accademia dei Filodrammatici", "text": ""}
{"id": "4711768", "revid": "256896", "url": "https://it.wikipedia.org/wiki?curid=4711768", "title": "Pilota-Cosmonauta dell'Unione Sovietica", "text": ""}
{"id": "4711769", "revid": "920621", "url": "https://it.wikipedia.org/wiki?curid=4711769", "title": "Francesco Bressani", "text": ""}
{"id": "4711777", "revid": "2156628", "url": "https://it.wikipedia.org/wiki?curid=4711777", "title": "Marco Bianchini", "text": "Esordisce nel 1979 realizzando le matite per le storie di Giovanni Romanini pubblicate dalla Edifumetto di Renzo Barbieri. Nel 1982 dopo alcune apparizioni sulla rivista \"Boy Music\" edita da Rizzoli, viene contattato da Tiziano Sclavi per la creazione grafica di \"Kerry il Trapper\" che verr\u00e0 pubblicato dalle edizioni Araldo. Negli stessi anni pubblico il personaggio \"Cap Gemma\" per la rivista \"Fox Trot!\". Nel 1983 approda alla Sergio Bonelli Editore creando il personaggio Kerry il trapper scritto da Tiziano Sclavi. Nel 1985 entra a far parte dello staff di Mister No, di cui diventer\u00e0 uno dei disegnatori principali, esordendo con la storia \"Un cocktail esplosivo\", pubblicato sul numero 125 della serie per i testi di Graziano Cicogna. \nNel 1998 \u00c9va Henger \u00e8 la protagonista de \"Le avventure ermetiche di Eva Henger\", fumetto voluto da Riccardo Schicchi, disegnato da Giuseppe Di Bernardo con Jacopo Brandi su un'idea di Marco Bianchini; veniva pubblicato a puntate sulle riviste della Diva Futura.\nDopo la chiusura della serie realizza una storia in 3 volumetti 576 577 578 per Tex, pubblicata nel 2008, \"Omicidio in Bourbon Street\" scritta da Mauro Boselli. Nel 2011 si cimenta anche con Dylan Dog disegnando la storia \"La sala della tortura\", apparsa sul ventesimo Gigante per i testi di Giovanni Gualdoni. Nel 2015 pubblica sempre su testi di Giovanni Gualdoni la storia \"Fattore Z\" interamente realizzata a mezzatinta per la collana Le Storie n.27.\nNel 2013 inizia una seconda vita professionale per il mercato francese, pubblicando 2 cartonati a colori per l'editore Quadrant dal titolo Francois Sans Non vol 1 e 2 su testi di Runberg/Ricard.\nIn qualit\u00e0 di sceneggiatore ha creato la serie interamente a colori \"Termite Bianca\" disegnata da Patrizio Evangelisti e pubblicata da Pavesio. La serie \u00e8 composta da 3 volumi, un making of e due brossurati di tributi al personaggio italiani ed internazionali. Vanta anche una edizione francese e olandese dei primi 3 volumi.\nNel 1990 fonda la seconda sede storica della Scuola Internazionale di Comics a Firenze. Oggi \u00e8 direttore artistico della TheSIGN Academy di Firenze, attualmente una delle sede nazionali pi\u00f9 accreditate sulla formazione nel settore delle arti applicate."}
{"id": "4711778", "revid": "61960918", "url": "https://it.wikipedia.org/wiki?curid=4711778", "title": "Discussioni tuscolane", "text": ""}
{"id": "4711785", "revid": "1566286", "url": "https://it.wikipedia.org/wiki?curid=4711785", "title": "Jos\u00e9 Su\u00e1rez", "text": "Biografia.\nInterprete molto attivo in Italia, \u00e8 ricordato in particolar modo per la sua interpretazione nel film \"La sfida\" (1958) di Francesco Rosi. Altro ruolo di rilievo lo ebbe nel film \"Il magistrato\" (1959) di Luigi Zampa.\nNato nelle Asturie, rimase presto orfano di padre e per questo fu costretto ad abbandonare gli studi per aiutare la famiglia in difficolt\u00e0 economiche. Durante la guerra civile si arruol\u00f2 nell'esercito franchista fino al 1943 per diventare operaio delle ferrovie.\nVenne quindi notato dal regista Gonzalo Delgr\u00e0s, che gli offr\u00ec una partecipazione al suo film \"Altar Mayor\". Dopo questa pellicola ricevette continue offerte ma solo nel 1950, con \"Brigada criminal\", ottenne la possibilit\u00e0 di interpretare il ruolo di protagonista. Nel 1954 era considerato il quarto miglior attore spagnolo dopo Fernando Fern\u00e1n G\u00f3mez, Francisco Rabal e Jorge Mistral.\nIl ruolo che invece lo consacr\u00f2 definitivamente fu quello che gli venne offerto da Juan Antonio Bardem nel film \"Calle Mayor\" (1956), che ottenne un grande successo internazionale e fu premiato anche al Festival del cinema di Venezia, permettendo all'attore di ottenere il ruolo di protagonista nel film \"La sfida\" (1958) di Francesco Rosi e di proseguire la carriera fin oltre gli anni settanta.\nVittima nel 1975 di una trombosi che lo lasci\u00f2 parzialmente paralizzato, Su\u00e1rez mor\u00ec nel 1981 a Moreda, dove viveva con la moglie Maria Luisa, che aveva sposato nel 1950."}
{"id": "4711786", "revid": "827882", "url": "https://it.wikipedia.org/wiki?curid=4711786", "title": "Arne Johansen", "text": ""}
{"id": "4711788", "revid": "1305772", "url": "https://it.wikipedia.org/wiki?curid=4711788", "title": "Arne S\u00f8rensen", "text": ""}
{"id": "4711793", "revid": "1573940", "url": "https://it.wikipedia.org/wiki?curid=4711793", "title": "Pachyptila desolata", "text": "Il prione antartico (\"Pachyptila desolata\" ()) \u00e8 un uccello della famiglia Procellariidae.\nDistribuzione e habitat.\nLa specie nidifica in numerose isole dei mari antartici, tra cui le isole Crozet e Kerguelen (Terre australi e antartiche francesi), le isole Macquarie e Heard (Australia), le isole Auckland e l'isola di Scott (Nuova Zelanda), Georgia del Sud e isole Sandwich Australi (Territori Britannici d'Oltremare) e l'arcipelago delle isole Orcadi Meridionali.Al di fuori della stagione riproduttiva le colonie si disperdono nei mari antartici, spingendosi a nord sino alle coste del Per\u00f9, del Sudafrica e dell'Australia."}
{"id": "4711808", "revid": "1964823", "url": "https://it.wikipedia.org/wiki?curid=4711808", "title": "Stade Rennais Football Club 2012-2013", "text": "Questa voce raccoglie le informazioni riguardanti lo Stade Rennais Football Club nelle competizioni ufficiali della stagione 2012-2013.\nStagione.\nIl Rennes chiuse la stagione al 13\u00ba posto in classifica. L'avventura nella Coupe de la Ligue 2012-2013 termin\u00f2 in finale, dove arriv\u00f2 la sconfitta per 1-0 contro il Saint-\u00c9tienne. Nella Coupe de France 2012-2013, invece, l'eliminazione avvenne ai trentaduesimi di finale, per mano del Lens.\nIl calciatore pi\u00f9 utilizzato in stagione fu Julien F\u00e9ret, con 43 presenze (37 in campionato, una nella Coupe de France e 5 nella Coupe de la Ligue). I migliori marcatori furono Romain Alessandrini, Mevl\u00fct Erdin\u00e7 e lo stesso F\u00e9ret, tutti a 13 reti tra campionato e coppe.\nMaglie e sponsor.\nLo sponsor tecnico per la stagione 2012-2013 fu Puma, mentre lo sponsor ufficiale fu Samsic. La maglia casalinga era rossa con maniche nere, pantaloncini neri e calzettoni neri e rossi. Quella da trasferta era completamente bianca, con una striscia orizzontale nera sulla maglietta. La terza era totalmente nera, con inserti bianchi."}
{"id": "4711810", "revid": "199745", "url": "https://it.wikipedia.org/wiki?curid=4711810", "title": "Listera ovata", "text": ""}
{"id": "4711813", "revid": "123607651", "url": "https://it.wikipedia.org/wiki?curid=4711813", "title": "Palazzo 'Abidin", "text": "Palazzo 'Abidin () \u00e8 un palazzo storico del Cairo e una della residenze presidenziali dello Stato egiziano, dopo aver svolto la funzione di residenza reale nel periodo monarchico. \u00c8 situato su Piazza \u02bf\u0100bid\u012bn, alla confluenza con Sh\u0101ri\u02bf Qa\u1e63r al-N\u012bl, nella parte orientale del centro storico della capitale egiziana.\nCaratteristiche.\nEdificato sul sito di un piccolo palazzo appartenente ad Abidin Bey (il Palazzo prende il suo nome da questo Ispettore Militare attivo sotto Muhammad Ali), \u00e8 considerato una delle pi\u00f9 sontuose strutture palaziali del mondo per quanto riguarda la profusione di ornamenti, pitture, e il gran numero di orologi, sparsi nei saloni e nelle ali del Palazzo, molti dei quali decorato in oro puro. Costruito dal Chediv\u00e8 Ism\u0101\u02bf\u012bl, per diventare la sede del governo al posto della Cittadella del Cairo (che era stato il centro del potere per secoli), questo Palazzo \u00e8 stato usato anche per eventi e cerimonie ufficiali.\nCostruzione avviata nel 1863 e proseguita per 10 anni, il Palazzo fu inaugurato ufficialmente nel 1874. Eretto su un'area di 24 \"fedd\u0101n\", esso fu disegnato dall'architetto francese L\u00e9on Rousseau con il concorso di un gran numero di decoratori egiziani, italiani, francesi e turchi ottomani. Tuttavia i suoi giardini furono aggiunti solo nel 1921, all'epoca del Sultano Fu\u02be\u0101d I, su un'area complessiva di 20 \"fedd\u0101n\". Il costo del palazzo ammont\u00f2 a 700.000 lire egiziane dell'epoca, oltre a 2 milioni necessari per gli ornamenti. Ulteriori spese furono richieste per le modifiche imposte, i restauri e il mantenimento dai successivi sovrani e Presidenti della Repubblica.\nIl Palazzo conta 500 stanze.\nLe decorazioni del palazzo furono condotte dal faentino Ludovico Bellenghi.\nMuseo.\nIl Palazzo oggi \u00e8 in parte un museo. I piani pi\u00f9 alti (antica residenza delle famiglie reali) sono riservati a personalit\u00e0 straniere ospiti del governo egiziano. I piani pi\u00f9 bassi sono occupati dal Museo dell'argento, dal Museo delle armi () dal Museo delle famiglie reali e dal Museo dei doni di Stato ricevuti dai Presidenti della Repubblica. Un nuovo museo, il Museo dei documenti storici, \u00e8 stato inaugurato nel gennaio del 2005. Tra gli altri documenti ivi conservati figurano il Firmano Imperiale che istituiva il governo nel Paese di Muhammad Ali e della sua discendenza e un certificato dell'ordine della Corona di Ferro, emesso dall'effimero Regno di Araucan\u00eda e Patagonia sudamericano."}
{"id": "4711815", "revid": "63727", "url": "https://it.wikipedia.org/wiki?curid=4711815", "title": "Horch 500B", "text": ""}
{"id": "4711818", "revid": "253269", "url": "https://it.wikipedia.org/wiki?curid=4711818", "title": "Rayford Barnes", "text": "Ha recitato in oltre 40 film dal 1952 al 1997 ed \u00e8 apparso in oltre 90 produzioni televisive dal 1952 al 1996.\nBiografia.\nRayford Barnes nacque a Whitesboro, in Texas, il 23 ottobre 1920.\nIntraprese la sua carriera a New York nella Neighborhood Playhouse, ma si trasfer\u00ec poi a San Francisco. Dopo aver partecipato alla seconda guerra mondiale, inizi\u00f2 ad apparire regolarmente in produzioni cinematografiche e televisive a partire dai primi anni cinquanta. Nel 1952 recit\u00f2 nel ruolo non accreditato del sergente Case nel film \"Aquile tonanti\", e in televisione nell'episodio \"The Strange Case of James Doyle\" della serie televisiva \"Squadra mobile\", andato in onda il 7 agosto 1952, nel ruolo di un giovane reporter.\nSuccessivamente partecip\u00f2 a numerosi episodi di serie televisive (in particolare di genere western) dagli anni cinquanta agli anni settanta. Interpret\u00f2, tra gli altri, il ruolo di Ike Clanton in 8 episodi della serie \"Le leggendarie imprese di Wyatt Earp\", dal 1960 al 1961. Per il cinema, fu accreditato in diverse produzioni. Tra gli altri, lavor\u00f2 con John Wayne nei film \"Hondo\" (1953), \"Pugni, pupe e pepite\" (1960) e \"La stella di latta\" (1973), e partecip\u00f2 al western di Sam Peckinpah \"Il mucchio selvaggio\" (1969), nel ruolo di Buck, uno dei fuorilegge uccisi in una sparatoria nelle fasi iniziali del film.\nLa sua ultima apparizione sul piccolo schermo avvenne nell'episodio \"Doctor Carter, I Presume\" della serie televisiva \"E.R. - Medici in prima linea\", andato in onda il 26 settembre 1996, che lo vide nel ruolo di Jim, mentre per il grande schermo l'ultima interpretazione risale al cortometraggio spagnolo \"Espacios\" (1997), diretto da Javier Fuentes-Le\u00f3n.\nMor\u00ec a Santa Monica, in California, l'11 novembre 2000, all'et\u00e0 di 80 anni."}
{"id": "4711819", "revid": "767487", "url": "https://it.wikipedia.org/wiki?curid=4711819", "title": "Charles Griffiths", "text": ""}
{"id": "4711821", "revid": "63727", "url": "https://it.wikipedia.org/wiki?curid=4711821", "title": "Maybach SW38", "text": ""}
{"id": "4711824", "revid": "11959", "url": "https://it.wikipedia.org/wiki?curid=4711824", "title": "Abidin", "text": ""}
{"id": "4711825", "revid": "11959", "url": "https://it.wikipedia.org/wiki?curid=4711825", "title": "Qasr Abidin", "text": ""}
{"id": "4711826", "revid": "486946", "url": "https://it.wikipedia.org/wiki?curid=4711826", "title": "Kingdom Hearts 2.5 HD Remix", "text": ""}
{"id": "4711828", "revid": "767487", "url": "https://it.wikipedia.org/wiki?curid=4711828", "title": "Blue Foundation", "text": "I Blue Foundation sono un gruppo musicale danese di musica elettronica formatosi nel 2000. Dal 2008 la formazione \u00e8 composta da Tobias Wilner (produttore, vocalist e polistrumentista) e da Bo Rande (coproduttore e polistrumentista).\nStoria.\nIl gruppo \u00e8 stato fondato da Tobias Wilner. Cresciuto a Copenaghen (Danimarca), a 17 anni si trasferisce a Londra. Inizia la carriera musicale come DJ per la Contemporary Dance Pieces e per la Art films. Parallelamente si dedica all'attivit\u00e0 di skater.\nIl progetto Blue Foundation nasce nel 2000 con Tobias (alias Bichi's) che collabora con diversi musicisti. La musica del gruppo viene descritta come un mix tra dream pop, elettronica e shoegaze. La base della band \u00e8 situata a Prospect Heigts (Brooklyn).\nIl primo 7\" viene pubblicato dalla Moshi Moshi Records. Dopodich\u00e9 viene dato alle stampe l'album self-title \"Blue Foundation\" (2001).\nNel 2003 Bo Rande si unisce a Tobias Wilner ed insieme i due registrano il secondo album, \"Sweep of Days\", che esce nel 2004. Nel marzo 2004 Tobias registra la canzone \"Decks-Athron\" con DJ Krush e Tatuki Oshima, inserita nell'album \"Jaku\" (2004).\nNell'ottobre 2005 Tobias Wilner pubblica un album col suo progetto parallelo Bichi. Il disco \u00e8 intitolato \"Notwithstanding\" (Hobby Industries). Alcune canzoni dell'album vengono suonate nei live come Blue Foundation. Allo stesso tempo canzoni realizzate come Bichi vengono riproposte in versioni diverse come Blue Foundation.\nNel 2007 i Blue Foundation pubblicano il loro terzo album, \"Life of a Ghost\" (Astralwerks).\nIl 1\u00ba febbraio 2009 Wilner firma per la DPC Records. Nel frattempo il gruppo partecipa alla colonna sonora del film \"Twilight\". Il disco \"Twilight\", certificato doppio disco di platino contiene il brano \"Eyes on Fire\". Inoltre Tobias Wilner pubblica il singolo \"Watch You Sleeping\", realizzato insieme a Mark Kozelek (Red House Painters) e a Kirstine Stubbe Teglbj\u00e6rg.\nIl 16 maggio 2011 i Blue Foundation contribuiscono con due canzoni alla colonna sonora del documentario \"Tankograd\" di Boris Bertram. Una delle due canzoni vede la partecipazione di Sara Savery. Inoltre Tobias compone la colonna sonora del cortometraggio \"Go All Day\". Viene poi pubblicato il singolo \"Red Hook\".\nNell'ottobre 2011 il gruppo si esibisce dal vivo a Graz (Austria) con gli Apparatjik.\nNel maggio 2012 \u00e8 stato pubblicato il quarto album in studio, intitolato \"In My Mind I Am Free\" (Dead People's Choice), seguito anche da una versione dello stesso disco \"Reconstructed\".\nIl gruppo nei media.\nOltre all'importante partecipazione alla colonna sonora di \"Twilight\" gi\u00e0 citata, il gruppo ha contribuito a diverse colonne sonore per film, telefilm, documentari, corti, spot e altro. \nSono conosciuti, infatti, anche per aver realizzato la canzone \"Sweep\", inserita nel film \"Miami Vice\" di Michael Mann (2006).\nDei loro brani sono presenti nelle serie TV \"The O.C.\" e nel reality \"So You Think You Can Dance?\".\nLa canzone \"It Begins\", prodotta come Bichi, \u00e8 presente nel film \"Waking Madison\" di Katherine Brooks.\nGi\u00e0 citate le partecipazioni al film \"Tankograd\" e al corto \"Go All Day\" di Steve Berra e dedicato al mondo dello skateboard, altra passione di Tobias."}
{"id": "4711830", "revid": "1442080", "url": "https://it.wikipedia.org/wiki?curid=4711830", "title": "Parachromis", "text": "Parachromis \u00e8 un genere di pesci di acqua dolce appartenenti alla famiglia Cichlidae ed alla sottofamiglia Cichlasomatinae.\nDescrizione.\nLe specie appartenenti a questo genere presentano un corpo molto tozzo e compresso lateralmente. La livrea varia tra le specie, ma \u00e8 sempre tendente al marrone con dei disegni pi\u00f9 scuri di solito irregolari. La bocca \u00e8 rivolta verso l'alto.\nsono pesci mediamente grandi, e le dimensioni variano dai 18\u00a0cm del \"P. loisellei\" ai 72\u00a0cm del \"P. doovi\", che pu\u00f2 arrivare a pesare quasi 7\u00a0kg.\nDistribuzione e habitat.\nProvengono dai fiumi dell'America centrale.\nTassonomia.\nIl genere comprende 5 specie:\nConservazione.\nQueste specie non sono minacciate da particolari pericoli, e non sono classificate dalla lista rossa IUCN a parte \"P. friedrichsthalii\", comunque definita non a rischio.\nPesca.\nQuesti pesci sono pescati abbastanza spesso come cibo, in particolare \"P. doovi\" e \"P. managuensis\"."}
{"id": "4711835", "revid": "6923", "url": "https://it.wikipedia.org/wiki?curid=4711835", "title": "Alberto Febbrajo", "text": "Biografia.\nHa studiato giurisprudenza, come alunno dell'Almo Collegio Borromeo, nell'Universit\u00e0 degli Studi di Pavia. Laureato sotto la guida di Bruno Leoni con una tesi su l'elemento giuridico nel pensiero di Max Weber, ha proseguito gli studi nelle Universit\u00e0 di Berlino, Friburgo i. Br. e presso la Scuola superiore di Scienze dell'amministrazione di Speyer. Dal 1976 insegna Sociologia del diritto presso la Facolt\u00e0 di Giurisprudenza della Universit\u00e0 degli studi di Macerata, di cui \u00e8 stato pi\u00f9 volte preside. \u00c8 stato inoltre rettore dello stesso ateneo dal 1991 al 2003, mentre insegna Sociologia generale presso l'Universit\u00e0 degli Studi \"Suor Orsola Benincasa\". Ha diretto l'European Yearbook in the Sociology of Law ed \u00e8 direttore della collana \"Studies in the Sociology of Law\" (Routledge). Dal 2009 organizza, a Fermo, una Summer School dedicata all'analisi delle questioni socio-giuridiche riguardanti il processo di costruzione dell'Unione europea. \u00c8 stato coordinatore del Consiglio Scientifico della Sezione di Sociologia del Diritto dell'AIS (Associazione Italiana di Sociologia) e attualmente presiede il Working Group on Sociology of Constitution del Research Committee on Sociology of Law dell'ISA (International Sociological Association).\nHa introdotto in Italia opere di grande rilevanza per la sociologia del diritto quali quelle di Eugen Ehrlich, Theodor Geiger, Niklas Luhmann. \u00c8 curatore della collana \"Serie Sociologico-giuridica\" edita da Giuffr\u00e8, Milano.\nHa presieduto la commissione 2012-2014 dell'Abilitazione Scientifica Nazionale (ASN) relativamente ai settori della Sociologia Generale, Politica e Giuridica (14/C1), la quale ha giudicato non idonei l'84% dei candidati a professore associato e l'81% dei candidati a professore ordinario. La severit\u00e0 di questa commissione \u00e8 stata occasione di ampio dibattito."}
{"id": "4711840", "revid": "729019", "url": "https://it.wikipedia.org/wiki?curid=4711840", "title": "Cincinnati Swords", "text": "I Cincinnati Swords sono stati una squadra di hockey su ghiaccio dell'American Hockey League con sede nella citt\u00e0 di Cincinnati, nello stato dell'Ohio. Nati nel 1971 e sciolti nel 1974 nel corso degli anni sono stati affiliati alla franchigia dei Buffalo Sabres.\nStoria.\nNacquero nel 1971, quando la nuova franchigia della NHL dei Buffalo Sabres esercit\u00f2 la propria opzione di creare una squadra satellite in AHL per sostituire i Buffalo Bisons sciolti nel 1970. I Sabres avrebbero voluto insediare la squadra in Florida, tuttavia tale scelta fu rifiutata dalla AHL e cos\u00ec i Sabres optarono per la citt\u00e0 di Cincinnati.\nDopo una prima stagione culminata con la qualificazione ai play-off, nella stagione 1972-1973 gli Swords infransero numerosi record della AHL, fra cui il numero di punti in stagione regolare (113), il maggior numero di successi (54), vittorie in casa (32), vittorie in trasferta (22) oltre al maggior numero di punti ottenuti in casa (65) e in trasferta (48). Dopo un secco 4-0 contro i Richmond Robins e un 4-2 nei confronti dei Virginia Wings, i Cincinnati Swords conquistarono la Calder Cup sconfiggendo i campioni in carica dei Nova Scotia Voyageurs per 4-1.\nAl termine della stagione 1973-1974 la citt\u00e0 di Cincinnati fu scelta come sede di una nuova franchigia nel campionato professionistico della World Hockey Association, i futuri Cincinnati Stingers, con l'inizio delle attivit\u00e0 previsto per la stagione 1975-76. I Sabres decisero dunque di sciogliere la franchigia nel 1974 per affiliarsi negli anni successivi agli Hershey Bears.\nAffiliazioni.\nNel corso della loro storia i Cincinnati Swords sono stati affiliati alle seguenti franchigie della National Hockey League:"}
{"id": "4711841", "revid": "767487", "url": "https://it.wikipedia.org/wiki?curid=4711841", "title": "Blockhead", "text": ""}
{"id": "4711842", "revid": "253269", "url": "https://it.wikipedia.org/wiki?curid=4711842", "title": "Peter Whitney", "text": "Ha recitato in oltre 40 film dal 1941 al 1970 ed \u00e8 apparso in oltre 90 produzioni televisive dal 1953 al 1972. \u00c8 stato accreditato anche con il nome Pete Whitney.\nBiografia.\nPeter Whitney nacque a Long Branch, in New Jersey, il 24 maggio 1916. Cominci\u00f2 la sua carriera di attore alla Pasadena Community Playhouse. Nei primi anni 40 ottenne un contratto con la Warner Bros., specializzandosi nell'interpretazione di cattivi e scagnozzi al seguito dell'antagonista principale, in particolare nel genere western. Debutt\u00f2 nel 1941 nel film \"Underground\" nel ruolo di Alex Schumann e in televisione nell'episodio \"Gun Job\" della serie televisiva \"The Ford Television Theatre\", andato in onda il 17 dicembre 1953, nel ruolo del marshal Billy Lang.\nCollezion\u00f2 poi una lunga serie di apparizioni in molti episodi di serie televisive dagli anni 50 agli anni 70. Interpret\u00f2, tra gli altri, il ruolo del sergente Buck Sinclair in 39 episodi della serie televisiva \"The Rough Riders\" dal 1958 al 1959 e di Lafayette 'Lafe' Crick in 4 episodi della serie \"The Beverly Hillbillies\" nel 1964. Nella serie televisiva western \"The Rifleman\" interpret\u00f2 ben otto personaggi, tra cui quelli di Nebeneezer Jackman (in due episodi), Tracey Blanch, John Jupiter, Andrew Bechtel e Vince Fergus. Per il cinema interpret\u00f2 il doppio ruolo degli assassini gemelli Mert e Bert Fleagle nella commedia del 1945 \"Murder, He Says\" e il ruolo di partner di Peter Lorre nel film thriller \"L'idolo cinese\" nel 1946.\nLa sua ultima apparizione sul piccolo schermo avvenne nel segmento \"Deliveries in the Rear\" facente parte di un episodio a tre storie della serie televisiva antologica \"Mistero in galleria\", andato in onda il 9 febbraio 1972, che lo vede nel ruolo di un ladro di tombe, mentre per il grande schermo l'ultima interpretazione risale al film \"La ballata di Cable Hogue\" del 1970 in cui interpreta Cushing. Mor\u00ec per un attacco di cuore a Santa Barbara, in California, il 30 marzo 1972 e fu seppellito al Pierce Brothers Valley Oaks Memorial Park di Westlake Village."}
{"id": "4711843", "revid": "827882", "url": "https://it.wikipedia.org/wiki?curid=4711843", "title": "Personaggi de I Soprano", "text": "Elenco dei personaggi della serie televisiva I Soprano.\nAltri personaggi.\nBenny Fazio.\nBenito \"Benny\" Fazio, Jr., interpretato da Max Casella, \u00e8 un soldato della Famiglia DiMeo, fa inizialmente parte con Christopher Moltisanti della banda Gualtieri, poi, quando Christopher diviene caporegime, diviene un suo sottoposto. Appare per la prima volta nell'episodio \"Uomo d'onore\" come affiliato della famiglia DiMeo e amico di Christopher Moltisanti. Benny \u00e8 uscito recentemente di prigione, dopo che il testimone che lo avrebbe condannato ha ritirato tutte le accuse. Uno dei suoi primi lavori consiste nel rapinare assieme a Chris un concerto di beneficenza al College. Successivamente diviene un \"nulla facente\" assieme a Little Paulie Germani, Vito, Donny K e Patsy al cantiere dell'Explanade. Verso la fine della quarta stagione diviene per breve tempo autista di Tony. Inoltre \u00e8 presente alla seduta sul problema della droga di Chris, che pester\u00e0 assieme a Silvio, Tony e Paulie per aver insultato i presenti. Nella quinta stagione si avvicina a Tony divenendo la sua guardia del corpo, dopo la scomparsa di Furio Giunta. Quando viene pestato da Phil Leotardo e i suoi uomini, a caccia di Tony Blundetto, finisce in ospedale con gravi ferite. Per riparare alla cosa Tony lo far\u00e0 diventare soldato. Nella sesta stagione si innamora di Martina, giovane cameriera albanese che lavora per Artie Bucco al Vesuvio, sfruttandola inoltre per una frode con carte di credito ai danni dei clienti del Vesuvio. Quando Artie lo scopre licenzia Martina e pesta Benny dopo una lite. Nonostante la voglia vendicarsi, Tony glielo impedisce e lo convince ad andare a festeggiare l'anniversario delle nozze dei suoi genitori al Vesuvio, dove viene provocato da Artie davanti a tutti, offrendogli un \"Martina\", cio\u00e8 un Martini albanese. Benny comunque si vendicher\u00e0 immergendo il braccio di Artie in una pentola di sugo bollente. Inoltre nella sesta stagione diventa anche l'autista di Silvio quando questo \u00e8 momentaneamente il boss dopo l'attentato a Tony. Quando Chris muore Benny va affranto a portare le sue condoglianze a Tony, ricordandogli che erano amici. Nell'ultimo episodio \u00e8 nel rifugio dei \"sopravvissuti\" all'attacco di Phil Leotardo, il quale ha gi\u00e0 fatto uccidere Bobby e mandato in coma Silvio. Guida una delle macchine che braccano Phil. Quando Walden Belfiore intercetta Phil e lo uccide, fugge assieme a lui.\nRay Curto.\nRaymond \"Buffalo Ray\" Curto, generalmente chiamato Ray Curto, interpretato da George Loros, \u00e8 uno dei capitani della Famiglia DiMeo ed \u00e8 stato l'informatore dell'FBI che \u00e8 rimasto pi\u00f9 a lungo all'interno della famiglia mafiosa, tanto che muore di ictus nel 2006 (mentre si trova in automobile con alcuni agenti dell'FBI, sul punto di rivelare informazioni utili contro il clan) senza che nessuno abbia mai lontanamente sospettato di lui. In una conversazione con Tony afferma di non volere avanzamenti di grado perch\u00e9 ha un figlio malato di sclerosi multipla che richiede notevoli attenzioni.\nCarlo Gervasi\nInterpretato da Arthur J. Nascarella, viene introdotto nello show a partire dalla stagione 4 come soldato nella Famiglia DiMeo e col tempo diviene caporegime con una sua banda autonoma (che a sua volta era stata capitanata da Jimmy Altieri). Sebbene le conseguenze delle sue azioni nell'ultima puntata della serie (ep. 86) non siano mostrate sullo schermo ma solo accennate pi\u00f9 volte nei dialoghi, il suo ruolo \u00e8 di fatto cruciale per il destino di Tony, protagonista della serie. Appare per la prima volta in \"Debiti pubblici e privati\" come soldato anziano della Famiglia DiMeo. Successivamente accompagna Ralph, Tony e Hesh a comprare il cavallo Pie-O-My. Qualche tempo dopo diviene capitano di quella che era la banda Altieri. Carlo gestisce soprattutto gli affari portuali, che verranno danneggiati da Johnny Sack, come vendetta per l'uccisione di Joe Peeps da parte del cugino di Tony, Tony Blundetto. Quando viene confermata l'omosessualit\u00e0 di Vito, a Carlo viene dato in gestione il settore edile che era di Vito, diventando un uomo di fiducia di Tony. Tuttavia nell'ultimo episodio suo figlio Jason viene arrestato per spaccio di droga e per proteggerlo Carlo accetta di diventare un informatore della polizia.\nDwight Harris.\nL'agente speciale Dwight Harris, interpretato dall'attore Matt Servitto, appare in tutte e 6 le stagioni della serie, ma se nelle prime ha un ruolo secondario, nella sesta stagione il suo ruolo sar\u00e0 fondamentale, per l'aiuto che d\u00e0 al protagonista Tony Soprano nella guerra di bande contro Phil Leotardo. L'agente Harris fa parte dell'FBI ed \u00e8 specializzato nell'investigazione e nel pedinamento dei membri dei DiMeo-Soprano. Con il passare degli episodi entra in contatto con alcuni di essi, in particolare con il boss Tony, col quale inizia un rapporto che si pu\u00f2 definire quasi di amicizia. Frequenta spesso la macelleria \"Da Satriale\", il noto covo della banda, apparentemente per pranzare, ma di fatto cercando di reperire informazioni sulle attivit\u00e0 non solo dei Soprano ma soprattutto di tutto il crimine organizzato e di alcuni cellule terroriste che sembrano infiltrate in USA. L'agente Harris viene infatti trasferito all'antiterrorismo, dopo aver pedinato per anni i mafiosi, e cerca, al suo ritorno dal Pakistan, di reperire informazioni utili proprio dai membri di Cosa Nostra conosciuti in passato. Harris si dimostra collaborativo con Tony, cercando uno scambio di informazioni che porterebbe reciproci vantaggi: nell'episodio 77 \u00e8 lui ad informare il boss del pericolo imminente proveniente dai Lupertazzi di New York e anche in seguito lo mette in guardia (episodio 85) sull'eventualit\u00e0 di attacchi ai suoi uomini. Harris (la cui ambiguit\u00e0 nelle azioni non fa intendere di certo quanto stia operando a titolo personale e quanto per conto dei suoi capi) preferisce di certo la leadership di Tony a quella sanguinosa di Phil Leotardo. Fra tutti i protagonisti dell'ultima puntata (ep. 85) \u00e8 proprio l'agente Harris che d\u00e0 a Tony le informazioni necessarie per rintracciare Phil, che viene intercettato e ucciso alla stazione di servizio da Walden Belfiore.\nLittle Carmine.\nCarmine Lupertazzi, Jr., conosciuto come \"Little Carmine\", \u00e8 il figlio di Carmine Lupertazzi, boss della Famiglia Lupertazzi, di cui \u00e8 un capitano. \u00c8 interpretato dall'attore Ray Abruzzo.\nCarmine Lupertazzi.\nCarmine Lupertazzi, Sr., interpretato dall'attore Tony Lip, \u00e8 il boss dell'omonima Famiglia mafiosa nelle prime 5 stagioni. \u00c8 il padre di Little Carmine. Carmine Lupertazzi fa parte della generazione mafiosa di Johnny Boy e Corrado Soprano, con i quali ha intrattenuto decennali rapporti d'affari criminali. Il boss ha comandato la Famiglia (una delle \"Cinque Famiglie\" di New York, organizzazioni di finzione che hanno solo il nome che richiama le vere organizzazioni malavitose) fin dagli anni settanta, mantenendo un basso profilo e celandosi dietro alla copertura di ristoratore e gestore di club: \u00e8 stato tuttavia arrestato pi\u00f9 volte tra gli anni '70 e '80. In quello stesso periodo, il suo consigliere di fiducia Angelo Garepe e il braccio destro Phil Leotardo vennero arrestati e condannati a vent'anni di carcere. Usciranno nel 2004, all'inizio della stagione 5. Calmo, riflessivo ed opportunista, Carmine Sr. si dimostra ponderato e intelligente nelle azioni, padre premuroso ma anche spietato mandante di omicidi: ha un rapporto conflittuale col boss in seconda Johnny Sack, che a sua volta si scontra spesso, verbalmente, con Little Carmine. Desiderio dell'anziano boss \u00e8 che la Famiglia continui a portare il suo nome e non vada in mano a Johnny Sack, ma sembra presagire che non sar\u00e0 cos\u00ec. Il figlio, infatti, non sembra affatto portato al comando: poco lungimirante, amante del lusso (vive stabilmente a Miami), indeciso ed incapace d'impartire ordini precisi e attuarli (pi\u00f9 volte si rivolge a Tony confidando di non sapere quale decisione prendere), diviene facile bersaglio di Johnny Sack, che non perde occasione per denigrarlo e per ritagliarsi una fetta di affari in proprio. Carmine Sr. \u00e8 inconsapevole dell'attentato che Johnny ordisce alle sue spalle e che non si attua per pura casualit\u00e0 (ep. 52). Tuttavia, il fato lo attende lo stesso, visto che viene colpito da infarto e muore (ep. 54), lasciando un pesante vuoto di potere che scatener\u00e0 la guerra interna alla famiglia in atto per tutta la stagione 5. Carmine riappare in sogno a Tony, nel celebre episodio \"Sogni angoscianti\": si tratta di un presagio funereo per la decisione che Tony deve prendere riguardo al destino di suo cugino, Tony Blundetto.\nEugene Pontecorvo.\nEugene Pontecorvo, interpretato da Robert Funaro, \u00e8 un personaggio inserito nella serie a partire dalla stagione 3 \u00e8 stato, durante la sua permanenza, uno degli elementi pi\u00f9 importanti della banda di Tony Soprano a cui apparteneva. Da anni soldato dei DiMeo, come si pu\u00f2 vedere nell'ep. 36 (flashback ambientato nel 1995) in cui era guardia del corpo di Junior, Eugene diviene membro effettivo della famiglia assieme a Chris, dopo il cerimoniale di affiliazione presieduto da Tony, Silvio e Paulie (ep. 29). Dopo aver ricevuto una cospicua eredit\u00e0 pari a due milioni di dollari, decide di lasciare il New Jersey per trasferirsi con la famiglia a Miami, dove con la moglie progettava di comprare una casa grazie ai soldi ricevuti; muore suicida (episodio 66) dopo che Tony gli avr\u00e0 negato la possibilit\u00e0 di abbandonare la famiglia, cos\u00ec come l'FBI di cui si scopre essere informatore, e aver scoperto il ritorno alla tossicodipendenza del figlio.\nHesh Rabkin.\nHerman \"Hesh\" Rabkin, interpretato da Jerry Adler, appare in tutte e 6 le stagioni dello show, dal 1999 al 2007. In italiano \u00e8 doppiato da Emilio Cappuccio. Ispirato alla figura del produttore Morris Levy (cofondatore nel 1956 dell'etichetta discografica \"Roulette Records\"), il personaggio di Hesh \u00e8 piuttosto particolare all'interno della serie \"I Soprano\". Uomo d'affari ebreo, Hesh non \u00e8 un affiliato della Famiglia in quanto non \u00e8 di sangue italiano: tuttavia intrattiene da sempre rapporti d'amicizia ed affari con i boss dei DiMeo: prima con Johnny Boy Soprano, poi, dopo la sua morte nel 1986, con Jackie Aprile, Sr., e infine con Tony, figlio di Johnny Boy e protagonista della serie. Ha sempre mantenuto un basso profilo e non \u00e8 stato quasi mai coinvolto direttamente in attivit\u00e0 criminali: la sua presenza si limita al ruolo di consigliere per il boss e alle estorsioni, comunque sempre mediate dagli uomini di Tony e mai svolte in prima persona.\nGloria Trillo.\nGloria Trillo, interpretata da Annabella Sciorra, entra in scena nella terza stagione della serie, instaurando una breve e appassionata relazione col protagonista della serie, il boss Tony Soprano. Per il ruolo di Gloria Trillo, Annabella Sciorra ha ottenuto una nomination agli Emmy Awards nel 2001. Agente di vendita di Mercedes nonch\u00e9 paziente della dottoressa Melfi, Gloria entra in scena nella stagione 3. La sua presenza \u00e8 limitata a questa stagione per soli 7 episodi ma, per l'intensit\u00e0 della breve storia d'amore con Tony, le conseguenze del suo suicidio, i sensi di colpa e le apparizioni in sogno dopo la sua scomparsa, \u00e8 personaggio fondamentale nella vita di Soprano. Le drammatiche vicende di Gloria, che appare pi\u00f9 volte a Tony anche in sogno, hanno importanti ripercussioni nella complessa personalit\u00e0 del boss, innescando una serie di importanti conseguenze nelle sue relazioni sentimentali successive.\nVito Spatafore.\nVito Spatafore, interpretato da Joseph R. Gannascoli, \u00e8 uno degli appartenente al clan mafioso degli Aprile, cosca della Famiglia DiMeo; Vito viene introdotto nella serie a partire dalla stagione 2 come personaggio marginale, ma progressivamente si ritaglia un ruolo centrale nello show, fino alla prima parte della stagione 6. In italiano, a differenza degli altri membri della sua famiglia mafiosa, \u00e8 stato doppiato con un accento calabrese. Inoltre, nella versione Italiana, a differenza di quella inglese, lo spelling del suo cognome \u00e8 \"Spatafora\" (come si nota anche nell'ep. 72 dove \u00e8 lui stesso a effettuarne lo spelling) mentre nei credits appare come \"Spatafore\". Vito entra in scena nella seconda stagione (sebbene l'attore, accreditato in tutt'altro ruolo come \"Gino\", appaia per poche sequenze gi\u00e0 nell'ep. 8, in qualit\u00e0 d'un semplice avventore nella pasticceria dove Christopher spara al piede del commesso) come soldato della banda Aprile capitanata da Ralph Cifaretto: alla morte di quest'ultimo, Tony lo promuove boss della banda. Vito \u00e8 una fonte di guadagno smisurato per Tony, che in pi\u00f9 occasioni lo considera indispensabile. Tuttavia, le vicende portano alla conoscenza di un \"segreto\" di Vito, ossia la sua omosessualit\u00e0 che vive di nascosto da tutto e tutti. Incapace di fare coming out, pressato dal desiderio di libert\u00e0 e dalla paura di essere scoperto, Vito conduce una doppia vita, fino alla casuale scoperta da parte di alcuni affiliati e alla diffusione immediata della notizia (ep. 71). Phil Leotardo, cugino di Marie Spatafore, moglie di Vito, non riesce a sopportare la situazione \"disonorevole\" e chiede la sua testa a Tony: il boss non concede l'autorizzazione, anche quando Vito \u00e8 ormai fuggito e si sta rifacendo un'esistenza con un altro uomo, Johnny \"Cakes\". Quando Vito, impossibilitato a rimanere lontano dalla famiglia e, soprattutto, dagli agi della sua vita da caporegime dei DiMeo, torna nel New Jersey, Phil lo rintraccia e lo massacra, creando i presupposti della guerra di bande che porta all'epilogo della serie.\nArtie Bucco.\nArthur \"Artie\" Bucco, Jr., interpretato da John Ventimiglia \u00e8 uno dei personaggi della serie televisiva \"I Soprano\" (\"The Sopranos\"). Cuoco e ristoratore, \u00e8 il proprietario del locale \"Vesuvio\", che viene dato alle fiamme su ordine di Tony Soprano. Successivamente apre il \"Nuovo Vesuvio\". Artie e sua moglie Charmaine sono amici d'infanzia di Tony e Carmela Soprano, e sono sempre presenti nella serie, dalla prima alla sesta stagione. Artie \u00e8 un personaggio dai tratti pi\u00f9 caricaturali e \"leggeri\" rispetto agli altri della serie, non essendo un gangster. Dal suo ristorante passano continuamente i vari personaggi e molti dei momenti chiave della serie avvengono a tavola, tanto che il \"Vesuvio\" \u00e8 una delle principali location della serie."}
{"id": "4711844", "revid": "767487", "url": "https://it.wikipedia.org/wiki?curid=4711844", "title": "Cultura di Chassey", "text": "La cultura di Chassey fu una cultura preistorica sviluppatasi in Francia durante il tardo neolitico, fra il 4500 e il 3500 a.C. Il nome deriva del villaggio di Chassey-le-Camp.\nDistribuzione geografica.\nLa cultura di Chassey si diffuse nelle pianure della Francia, incluso il corso della Senna e l'alta valle della Loira e negli attuali dipartimenti dell'Alta Savoia, Vaucluse, Alpi dell'Alta Provenza, Pas-de-Calais ed Eure-et-Loir. Gli scavi a Bercy hanno riportato alla luce un villaggio di questa cultura datato fra il 4000 e il 3800 a.C., dove sono state rinvenute canoe in legno, ceramica, frecce e altri oggetti in legno e pietra.\nAspetti socio-economici.\nLe genti di Chassey erano agricoltori sedentari e pastori. Vivevano in capanne organizzate in piccoli villaggi di 100-400 abitanti. Non conoscevano la metallurgia e loro ceramiche erano scarsamente decorate.\nSviluppi.\nVenne seguita nella Francia settentrionale dalla cultura della Senna-Oise-Marne attorno al 3500 a.C. e da una serie di altre culture archeologiche nel sud."}
{"id": "4711851", "revid": "123611254", "url": "https://it.wikipedia.org/wiki?curid=4711851", "title": "Magia simpatica", "text": "La magia simpatica \u00e8 quella per cui, celebrando su una parte appartenente a una persona o cosa un rito magico, si determina un effetto che dalla parte si trasferisce all'intera persona o cosa pur assente e distante dall'evento magico\nIl principio della similarit\u00e0.\nL'antropologo James Frazer elabora un modello di spiegazione della magia, retto da alcune leggi fondamentali, come quella della similarit\u00e0, in base alla quale il simile genera il simile, su cui si fonda la \"magia omeopatica\"; invece la \"magia contagiosa\" \u00e8 basata sulla legge di contatto che prevede il proseguimento degli effetti, anche a distanza, causati da un precedente contatto reciproco come avviene ad esempio quando si rintraccerebbe una persona scomparsa tramite un oggetto che le apparteneva. Entrambe le correnti magiche, secondo Frazer appartengono alla grande categoria che egli per primo, assieme a Marcel Mauss, chiama della \"magia simpatica\" poich\u00e9 presuppongono una interazione a distanza. \nSempre nell'ambito della magia simpatica viene fatta rientrare un tipo di magia omeopatica chiamata anche imitativa o simbolica in quanto l'azione magica vuole nella simbologia messa in atto ottenere un effetto desiderato. Un esempio di magia imitativa \u00e8 quello dei riti per far piovere: nello stretto di Torres, fra l'Australia e la Nuova Guinea, il mago colloca una pietra, che rappresenta l'uomo, in un buco scavato nel terreno e vi versa sopra un liquido ricavato da varie piante, intorno vengono collocate grandi foglie che simboleggiano le nuvole e una torcia accesa, i fulmini, viene agitata sopra mentre i tamburi riproducono il rumore dei tuoni; la pioggia arriver\u00e0 quando il liquido colato sulla pietra muter\u00e0 aspetto. \nLo stesso tipo di magia \u00e8 il presupposto della cura con piante medicinali basate sulla dottrina delle segnature, come nel caso ad esempio dello zafferano che dovrebbe curare l'itterizia.\nLa parte influisce sul tutto.\nIl riflesso della parte sul tutto \u00e8 il principio basilare della magia simpatica di cui troviamo un esempio nel caso della \"polvere di simpatia\" che nel XVII secolo si credeva potesse operare il risanamento di ferite o piaghe in modo rapido in assenza del ferito spargendo un unguento costituito da vetriolo polverizzato e gomma su un panno insanguinato o sull'arma insanguinata che aveva provocato la ferita.\nUn altro caso di magia simpatica \u00e8 il cannibalismo simbolico o rituale per il quale chi mangia alcuni organi introietta le particolari qualit\u00e0 dell'individuo a cui sono stati tolti con maggiore efficacia se ci\u00f2 avviene quando \u00e8 ancora in vita. Questo fenomeno \u00e8 presente in varie culture, anche molto distanti fra loro. Pu\u00f2 quindi assumere significati diversi, sebbene tipicamente riguardi la trasmissione di virt\u00f9 dal morto ai vivi o l'esorcizzazione dello spirito del morto. Si ritiene che sia presente sin dai primordi della storia umana ed \u00e8 stato praticato fino all'epoca contemporanea.\nIl \"mana\".\nLa magia simpatica si basa non solo sulla prescrizione di comportamenti precisi da mettere in atto nel rito magico ma anche su proibizioni: i primi costituiscono gli incantesimi, i secondi i tab\u00f9, divieti magici, che se violati portano a conseguenze disastrose. Questo avviene perch\u00e9 il presupposto della magia \u00e8 la credenza nell'esistenza del mana, termine d'origine melanesiana diffuso in molte lingue austronesiane (melanesiane e polinesiane) che generalmente significa \"forza sovrannaturale\", \"potere spirituale\", \"efficacia simbolica\" e pu\u00f2 essere tradotto con \"forza vitale\". \nIl mana, o il suo equivalente nelle culture primitive, \u00e8 da ricercarsi nella stessa presenza corporea delle cose. In quanto un essere animato o inanimato, visibile o invisibile, esiste e come tale viene considerato come dotato di una sua forza vitale latente che evocata da un sacerdote costituisce l'essenza stessa delle pratiche sciamaniche. \nSoltanto se il rito \u00e8 stato compiuto nella forma prescritta si esprime il mana che il mago cerca di volgere a proprio vantaggio mentre se \u00e8 stata violata una proibizione magica solo un incantesimo pi\u00f9 potente potr\u00e0 evitare le conseguenze dannose. "}
{"id": "4711852", "revid": "148107", "url": "https://it.wikipedia.org/wiki?curid=4711852", "title": "Comproporzione", "text": "La comproporzione \u00e8 una reazione chimica di ossidoriduzione che \u00e8 l'opposto di quella di disproporzione. \u00c8 quindi una reazione dove due specie, contenenti lo stesso elemento con diverso stato di ossidazione, formano un prodotto dove l'elemento in questione \u00e8 in uno stato di ossidazione intermedio rispetto a quelli iniziali. Un esempio \u00e8 la reazione di scarica che avviene nell'accumulatore al piombo degli autoveicoli. Il piombo (stato di ossidazione 0) reagisce con il diossido di piombo (dove il Pb ha stato di ossidazione +4) per dare ioni Pb2+ (dove il Pb ha stato di ossidazione +2):\nLa tendenza di due specie A1 e A2 formarne una terza A3 per comproporzione si pu\u00f2 predire usando un diagramma di Frost. La specie A3 si potr\u00e0 formare per comproporzione quando la sua posizione nel diagramma di Frost \u00e8 al di sotto della linea congiungente le specie A1 e A2."}
{"id": "4711855", "revid": "239497", "url": "https://it.wikipedia.org/wiki?curid=4711855", "title": "Cultura di Chass\u00e9en", "text": ""}
{"id": "4711857", "revid": "125324700", "url": "https://it.wikipedia.org/wiki?curid=4711857", "title": "Grantchester", "text": "Grantchester (0,353 kmq 500 ab. ca.) \u00e8 un villaggio con status di parrocchia civile dell'Inghilterra centro-orientale, facente parte della contea del Cambridgeshire e del distretto del South Cambridgeshire e situato lungo il corso dei fiumi Granta e Cam, alle porte di Cambridge.\nLuogo di ritiro favorito da molti accademici dell'universit\u00e0 di Cambridge, \u00e8 comunemente considerata la localit\u00e0 in cui risiede il maggior numero di persone insignite del premio Nobel al mondo.\nEtimologia.\nLa localit\u00e0 \u00e8 menzionata in epoca antica come \"Caer-grant\" e successivamente come \"Cairgrant\", che significa \"castello sul fiume Granta\". Il nome fu poi cambiato in epoca sassone in \"Grantacester\".\nGeografia fisica.\nCollocazione.\nGrantchester si trova a circa 5\u00a0km a sud-est di Cambridge.\nSociet\u00e0.\nEvoluzione demografica.\nAl censimento del 2001, Grantchester contava una popolazione pari a 540 abitanti.\nStoria.\nL'antica Caer-grant/Cairgrant fu descritta in epoca antica come luogo di residenza di numerosi re della Britannia.\nIn epoca romana, Grantchester era probabilmente gi\u00e0 una localit\u00e0 fiorente.\nArchitettura.\nL'architettura di Grantchester si caratterizza per la presenza di vari cottage dal tetto di paglia.\nEdifici d'interesse.\nChiesa normanna.\nGrantchester possiede una chiesa normanna eretta agli inizi del XII secolo probabilmente al posto di un edificio religioso pi\u00f9 antico di epoca sassone.\nOrchard Tea Garden.\nTra i luoghi celebri di Grantchester, vi \u00e8 poi l'Orchard Tea Garden, una sala da t\u00e8 nota come luogo di ritrovo di intellettuali, tra cui il gruppo di Bloomsbury (\"Bloomsbury Group\")."}
{"id": "4711859", "revid": "1573940", "url": "https://it.wikipedia.org/wiki?curid=4711859", "title": "Ardenna carneipes", "text": "La berta piedicarnicini (Ardenna carneipes ) \u00e8 un uccello marino della famiglia dei Procellariidi ampiamente diffuso negli oceani Pacifico e Indiano.\nDescrizione.\nDimensioni.\nMisura 40\u201348\u00a0cm di lunghezza, per un peso di 533-765\u00a0g; l'apertura alare \u00e8 di 99\u2013116\u00a0cm.\nAspetto.\nQuesto grande uccello marino dalle ali larghe presenta un piumaggio interamente scuro e un robusto becco chiaro. L'intero piumaggio \u00e8 bruno-nerastro, generalmente con una sfumatura pi\u00f9 scura sulla testa, il collo, la parte superiore delle remiganti e la coda. \u00c8 possibile osservare i margini pi\u00f9 marroni delle penne del dorso, dalla mantellina alla coda, che conferiscono un leggero aspetto squamato pi\u00f9 marcato sulle scapolari. La parte inferiore delle remiganti \u00e8 pi\u00f9 grigia e pi\u00f9 chiara. Le grandi copritrici possono apparire pi\u00f9 o meno argentee sotto certi spettri di luce. L'addome pu\u00f2 apparire pi\u00f9 chiaro e pi\u00f9 distintamente chiazzato del resto delle parti inferiori.\nL'iride \u00e8 nera, il becco varia dal rosa al color corno con una macchia scura sulla punta. Le zampe sono rosa-carne, con una sfumatura grigiastra su parte delle dita. I due sessi sono identici, ma il maschio \u00e8 un po' pi\u00f9 grande.\nI giovani sono identici agli adulti, ma indossano un piumaggio nuovo da aprile a luglio, periodo in cui gli esemplari pi\u00f9 maturi indossano un piumaggio usurato o stanno effettuando la muta. Le berte che nidificano in Australia Meridionale e in Nuova Zelanda sono pi\u00f9 grandi di quelle dell'Australia Occidentale. Le berte piedicarnicini possono essere scambiate per berte piedirosa (\"Ardenna creatopus\"), ma il loro addome pi\u00f9 scuro impedisce questo errore. Numerose specie di berte di colore scuro occupano lo stesso areale, ma spesso differiscono per le dimensioni e la struttura del becco.\nVoce.\nLe berte piedicarnicini emettono i loro gridi soprattutto di notte dall'interno delle loro tane, ma cantano anche a terra e in volo; ogni tanto fanno udire i loro richiami durante il giorno. In risposta ad altri richiami, emettono dei \"gug gug gug\" introduttivi a cui seguono melodiose grida trisillabiche che possono essere trascritte come \"ku-kooo-ah\". La seconda parte del richiamo viene ripetuta 5 o 6 volte e si chiude con un borbottio o crepitio che si spegne dolcemente. Unite insieme, le tre parti del richiamo costituiscono una performance che dura circa 10 secondi.\nBiologia.\nLe berte piedicarnicini catturano le loro prede soprattutto inseguendole sott'acqua, ma si immergono anche volontariamente fino a profondit\u00e0 di 5 metri sotto la superficie. Durante le migrazioni, e nel Pacifico nord-occidentale, non scendono troppo oltre i 2,5 metri, mentre all'inizio del periodo riproduttivo sono in grado di raggiungere profondit\u00e0 di 8,7 metri.\nLe berte piedicarnicini non sono molto gregarie; formano tuttavia bande sciolte che a volte si associano ad altre specie di berte. Questi uccelli seguono spesso i pescherecci con reti da traino, gettandosi sugli scarti che vengono gettati fuori bordo. Le berte piedicarnicini sono attive principalmente di giorno.\nQuesti uccelli sono dei grandi migratori. Gli esemplari che nidificano a Lord Howe svernano in Corea da marzo a settembre. Quelli che nidificano in Nuova Zelanda si dirigono ancora pi\u00f9 a nord fino al mare di Ochotsk. Alcuni, nelle annate in cui le acque sono calde, volano verso la costa occidentale degli Stati Uniti. Gli uccelli che nidificano nell'Australia Occidentale migrano verso l'oceano Indiano e il mar Arabico. Arrivano alla fine di maggio e rimangono l\u00ec fino ad agosto. La destinazione degli esemplari che nidificano a Saint-Paul non \u00e8 ancora stata determinata.\nAlimentazione.\nIl regime alimentare \u00e8 poco conosciuto, ma quasi tutti gli osservatori concordano sul fatto che sia costituito principalmente da calamari e pesci, almeno durante la stagione riproduttiva. Tuttavia, degli studi condotti per lunghi periodi in un ambiente stabile hanno rivelato che questi uccelli consumano anche invertebrati dal corpo molle che non sono cefalopodi. Al di fuori del periodo riproduttivo, nel tubo digerente degli animali esaminati sono stati rinvenuti principalmente pesci lanterna della famiglia dei Mictofidi o luccisauri del Giappone (\"Cololabis saira\"). Sono stati ritrovati anche altri tipi di prede come i pesci castagna (\"Brama japonica\") e i calamari volanti (\"Ommastrephes bartramii\").\nRiproduzione.\nLa nidificazione inizia alla fine di settembre o all'inizio di ottobre con il ritorno degli uccelli alle loro colonie. Le prime covate vengono deposte tra il 20 novembre e il 12 dicembre, l'involo dei giovani ha luogo a fine aprile o inizio maggio. Queste berte sono rigorosamente notturne e raggiungono i siti di nidificazione circa 30 minuti dopo il tramonto.\nLe berte piedicarnicini sono uccelli coloniali che utilizzano le stesse tane dei petrelli aligrandi (\"Pterodroma macroptera\"), una specie che nidifica durante l'inverno. Depongono le loro uova in lunghi tunnel che misurano tra 1 e 2 metri di lunghezza. L'uovo, uno per covata, \u00e8 di colore bianco e misura in media 7\u00a0cm per 4,5. La cova dura circa 53 giorni, ma \u00e8 pi\u00f9 breve di 9 giorni sull'isola di Lord Howe.\nAlla nascita i pulcini sono ricoperti da un piumino grigio, vengono riscaldati per due giorni e quindi nutriti dai genitori ogni giorno. Man mano che crescono, le dimensioni e il volume dei pasti aumentano, ma la loro frequenza diminuisce. I giovani ingrassano rapidamente; si involano e lasciano il nido nel giro di 92 giorni, quando hanno raggiunto un peso di 545 grammi.\nDurante il periodo dell'allevamento dei giovani, quando devono andare in cerca di nutrimento, le popolazioni dell'Australia Occidentale effettuano spedizioni che le portano a quasi 300 chilometri dal loro luogo di nascita. Quelle di Lord Howe effettuano due tipi di viaggio: viaggi brevi di durata inferiore ai tre giorni e viaggi lunghi di durata superiore, con spedizioni che diventano sempre pi\u00f9 lunghe man mano che si avvicina il periodo del raggiungimento dell'autosufficienza. A Lord Howe il tasso di successo della covata viene stimato al 60%. Questa specie ha un'aspettativa di vita di 30 anni.\nDistribuzione e habitat.\nQuesti grandi uccelli di mare vivono nell'oceano Indiano e nell'oceano Pacifico; le coste meridionali dell'Australia e quelle dell'isola del Nord della Nuova Zelanda che collegano i due oceani costituiscono il limite meridionale dell'areale. Nel Pacifico il confine settentrionale \u00e8 costituito da una linea abbastanza diritta che parte dall'isola di Sachalin, passa per l'estremit\u00e0 della Kam\u010datka, e raggiunge le Aleutine e la penisola dell'Alaska. Nonostante la vasta superficie del suo areale, la berta piedicarnicini \u00e8 considerata monotipica, cio\u00e8 non \u00e8 suddivisa in sottospecie.\nI siti di nidificazione pi\u00f9 conosciuti sono situati sull'isola di Saint-Paul (nell'oceano Indiano meridionale), nell'Australia sud-occidentale, sull'isola di Lord Howe (a est dell'Australia) e sulle piccole isole neozelandesi al largo dell'isola del Nord e nello stretto di Cook che separa le due isole principali della Nuova Zelanda.\nLe berte piedicarnicini sono una specie esclusivamente pelagica e marina. \u00c8 possibile osservarle principalmente al largo della costa sulle acque che ricoprono la piattaforma continentale.\nQuesti uccelli nidificano su colline boscose, in particolare quelle ricoperte di boscaglie e foreste. Si riproducono anche sulle pendici o sui versanti erbosi che si affacciano sull'oceano.\nConservazione.\nSecondo \"Handbook of the Birds of the World\", la berta piedicarnicini non \u00e8 una specie minacciata nel futuro immediato. La popolazione globale \u00e8 stimata in diverse centinaia di migliaia di esemplari, forse tra 230 e 650.000 individui maturi di cui tra 20 e 40.000 nidificano a Lord Howe e tra 100 e 200.000 coppie in Australia Occidentale. La popolazione della Nuova Zelanda sarebbe costituita da 25-50.000 coppie che vivono in molte piccole isole fino allo stretto di Cook. Recentemente le popolazioni della Nuova Zelanda sono state classificate \u00aba rischio\u00bb, in quanto sono diminuite notevolmente, soprattutto a causa del degrado ambientale e della diminuzione dei siti di riproduzione. Alcuni uccelli finiscono tra le catture accessorie e accidentali nelle reti dei grandi pescherecci, ma questo fenomeno non ha un impatto molto importante sulla popolazione. Il turismo contribuisce alla distruzione dei paesaggi e alla riduzione della capacit\u00e0 portante dei siti di nidificazione adeguati. I predatori introdotti come i gatti, i ratti e i maiali hanno ancora un impatto significativo sull'evoluzione delle popolazioni, specialmente nelle piccole isole. Per tutta questa serie di motivi, la specie \u00e8 classificata come \u00abprossima alla minaccia\u00bb (\"Near Threatened\")."}
{"id": "4711860", "revid": "88812", "url": "https://it.wikipedia.org/wiki?curid=4711860", "title": "Magia contagiosa", "text": ""}
{"id": "4711861", "revid": "1573940", "url": "https://it.wikipedia.org/wiki?curid=4711861", "title": "Ardenna pacifica", "text": "La berta cuneata (Ardenna pacifica ) \u00e8 un uccello marino della famiglia dei Procellariidi originario degli oceani Pacifico e Indiano.\nDescrizione.\nDimensioni.\nMisura 38\u201347\u00a0cm di lunghezza, per un peso di 300-570\u00a0g; l'apertura alare \u00e8 di 97\u2013109\u00a0cm.\nAspetto.\nQuesta berta di dimensioni medio-grandi si presenta con due forme cromatiche distinte. Tuttavia, la forma scura \u00e8 di gran lunga quella pi\u00f9 numerosa o addirittura prevalente in numerose regioni come nel Pacifico settentrionale, dove in Giappone costituisce quasi il 100% degli esemplari. Nelle isole Revillagigedo gli individui della forma scura sono il doppio di quelli della forma chiara. Nel Pacifico meridionale e nell'oceano Indiano gli esemplari scuri superano di gran lunga quelli chiari all'interno delle colonie. Esistono anche esemplari di forma intermedia. In entrambe le forme, comunque, sia chiara che scura, la coda termina sempre con una caratteristica punta squadrata.\nNegli esemplari di forma scura il piumaggio \u00e8 interamente fuligginoso, con una sfumatura pi\u00f9 scura sulle primarie, le copritrici e la parte superiore della coda. Sulla parte superiore delle ali \u00e8 presente un'evidente macchia a forma di \u00abM\u00bb. I margini chiari delle piume producono un effetto \u00absquamoso\u00bb, specialmente sulle scapolari. La parte inferiore della coda \u00e8 di colore marrone scuro uniforme con una linea grigia pi\u00f9 chiara al centro delle grandi copritrici. Le parti inferiori sono pi\u00f9 chiare, in particolare il mento e la gola.\nNegli individui di forma chiara il piumaggio \u00e8 leggermente pi\u00f9 chiaro, ma le parti superiori sono identiche. Le remiganti della parte inferiore delle ali formano un margine posteriore scuro. Le copritrici sono prevalentemente bianche o biancastre. L'articolazione carpale, pi\u00f9 scura, \u00e8 ornata da macchie e barre scure. I colori scuri della testa diventano pi\u00f9 chiari a livello della gola e del mento. Il resto delle parti inferiori \u00e8 marroncino, ad eccezione delle cosce, del basso ventre e del sottocoda.\nL'iride \u00e8 nerastra, il becco color carne. I sessi sono identici; i giovani sono simili agli adulti. Esistono alcune variazioni regionali: ad esempio, gli esemplari appartenenti alle popolazioni delle Kermadec sono pi\u00f9 grandi, quelli dell'oceano Indiano pi\u00f9 piccoli. Gli individui della forma nera vengono spesso scambiati per berte piedicarnicini o petrelli grigi.\nVoce.\nLe berte cuneate fanno udire raramente il loro richiamo quando sono in volo. Al contrario, sono molto rumorose una volta a terra o in prossimit\u00e0 delle loro gallerie, quando emettono un richiamo separato in due parti ben distinte che pu\u00f2 essere trascritto come \"oooooo-err\".\nBiologia.\nLe berte cuneate localizzano le prede in volo e le catturano effettuando un semplice contatto con la superficie dell'acqua.\nGli exoceti o pesci volanti vengono catturati in aria. Alle Seychelles le berte sono in grado di immergersi fino a 66 metri di profondit\u00e0. In Australia questi uccelli effettuano lunghe spedizioni per portare cibo alla loro prole. Le femmine si immergono meno in profondit\u00e0 rispetto ai maschi. Il volume di cibo ingerito varia principalmente in base alle condizioni fisiche e alla durata del viaggio. Gli individui in buone condizioni fisiche riportano prede di qualit\u00e0 migliore e in maggiore quantit\u00e0. Gli uccelli ormai esausti sono meno efficienti e raccolgono un pasto di peso inferiore. I primi riportano un menu misto di pesci e calamari, i secondi solamente alcuni cefalopodi di qualit\u00e0 nutrizionale inferiore.\nIntorno ai banchi di pesci, le berte cuneate si radunano assieme alle sterne fuligginose e alle sule piedirossi. Traggono beneficio dalla collaborazione con i delfini e con le tartarughe di mare, ma al contrario, in prossimit\u00e0 dell'arcipelago delle Hawaii, subiscono il cleptoparassitismo delle fregate (\"Fregata minor\").\nNelle regioni tropicali le berte cuneate sono generalmente sedentarie. Al contrario, alle estremit\u00e0 settentrionali e meridionali del loro areale, questi uccelli mostrano una maggiore mobilit\u00e0 e tendono a migrare verso le acque pi\u00f9 calde del Pacifico e dell'oceano Indiano.\nAlimentazione.\nLe berte cuneate consumano principalmente piccoli pesci (mullidi) e cefalopodi, ma anche piccole quantit\u00e0 di insetti e crostacei, che vengono catturati dopo un breve inseguimento a nuoto sulla superficie dell'acqua. Alle Hawaii, lo studio dei contenuti stomacali ha dimostrato che la dieta di questi animali \u00e8 costituita per il 67% da pesci, per il 29% da cefalopodi e per l'1% da crostacei.\nRiproduzione.\nLa stagione di nidificazione \u00e8 molto variabile: essa ha luogo soprattutto durante l'estate locale alle estremit\u00e0 settentrionali e meridionali del suo areale, vale a dire dall'inizio di marzo a novembre nelle isole Hawaii e da agosto alla fine di maggio nel sud dell'Australia, con un periodo di esodo pre-nuziale di 2-4 settimane che precede la deposizione. In Australia si \u00e8 riscontrato che i periodi di sincronizzazione tra le deposizioni nella parte settentrionale e meridionale del paese sono pi\u00f9 frequenti rispetto al passato; ci\u00f2 suggerisce che, almeno qui, la riproduzione tende a essere pi\u00f9 prolungata.\nLe berte formano le loro colonie soprattutto durante la notte, ma alcuni uccelli occupano i luoghi adibiti alla riproduzione nelle ultime ore del pomeriggio, molto prima che cali l'oscurit\u00e0. Si associano ad altre specie di uccelli marini quali i noddy grigi e i noddy minori sull'isola di Montague, gli uccelli delle tempeste di Tristram, ai quali usurpano le gallerie, alle Hawaii, e i fetonti codabianca, ai quali uccidono i pulcini, alle Seychelles.\nLe berte cuneate scavano da sole le proprie gallerie che misurano tra 10 e 235\u00a0cm di lunghezza, ma utilizzano anche le cavit\u00e0 tra le rocce e talvolta depongono le uova sul terreno in luoghi ombreggiati dalla vegetazione.\nIl nido viene imbottito con ciuffi d'erba. L'unico uovo deposto, di colore bianco, misura 61\u00a0mm per 41 e pesa circa 60 grammi.\nL'incubazione dura tra 48 e 63 giorni. I pulcini sono ricoperti da un piumino di colore variabile dal grigio-brunastro al grigio-camoscio chiaro. Essi vengono riscaldati per i primi 2-3 giorni di vita e alimentati ogni 1-7 giorni. Generalmente, comunque, la maggior parte delle spedizioni deputate alla ricerca di cibo termina nel giro di una giornata. I genitori riportano in media un pasto del peso di 20-72 g. L'involo ha luogo intorno ai 105 giorni, quando il giovane pesa tra 392 e 440 grammi. Tuttavia, esso raggiunge il suo peso massimo, tra 500 e 575 grammi, quando ha 77 giorni.\nAlle isole Hawaii i maggiori razziatori di nidi delle berte cuneate sono le maine comuni, mentre i ralli bandecamoscio sono formidabili saccheggiatori di uova delle colonie australiane. Il successo della riproduzione \u00e8 variabile: esso \u00e8 di appena il 50% a Muttonbird Island e del 61% a Heron Island, mentre raggiunge il 90% e pi\u00f9 nelle gallerie artificiali delle Hawaii. Nelle annate in cui si presenta il fenomeno del Ni\u00f1o il successo delle nidificazioni \u00e8 basso e alcune coppie addirittura rinunciano a nidificare. Questo fenomeno meteorologico ha un effetto catastrofico sulle gallerie-nido e le risorse alimentari, e nelle annate in cui si presenta il successo riproduttivo non supera mai il 50%. Le forti precipitazioni durante la riproduzione hanno conseguenze molto dannose, in quanto la maggior parte delle tane viene allagata, causando la perdita delle nidiate.\nQuando le risorse alimentari sono insufficienti, si pu\u00f2 assistere a casi di infanticidio. La maggior parte delle gallerie-nido sono strutture deboli che crollano nel giro di un anno e pertanto prima della nidificazione il 75% di esse deve essere riparato. Le tane che vengono scavate tra le radici di un albero sono pi\u00f9 resistenti e possono sopportare diversi anni di utilizzo. La maturit\u00e0 sessuale viene raggiunta a 4 anni e la durata massima della vita \u00e8 di 29 anni; nel corso della sua esistenza, pertanto, una femmina \u00e8 in grado di produrre al massimo 25 pulcini.\nDistribuzione e habitat.\nLe berte cuneate sono uccelli marini o pelagici che si avvicinano raramente alle coste, fatta eccezione per quando si radunano in colonie.\nNell'Australia orientale, tuttavia, frequentano anche le acque interne.\nQuesti uccelli della famiglia dei Procellariidi nidificano principalmente sulle isole sabbiose al largo della costa, sugli atolli dalla superficie pianeggiante e sui versanti, i ripiani e la sommit\u00e0 delle falesie. Si riproducono anche in zone boschive e nelle praterie.\nTassonomia.\nNe vengono riconosciute due sottospecie:\nConservazione.\nLe berte cuneate non sono minacciate a livello globale. Secondo \"Handbook of the Birds of the World\" sono addirittura numerose e diffuse, con una popolazione nidificante che supera il milione di individui e potrebbe raggiungere addirittura i 5.200.000 esemplari, di cui 1.300.000 nell'arcipelago delle Hawaii. Solo a Laysan vi sono 100.000 coppie. Nel resto del Pacifico ci sono pi\u00f9 di 2 milioni di coppie. In Australia ci sono almeno 560.000 coppie."}
{"id": "4711862", "revid": "88812", "url": "https://it.wikipedia.org/wiki?curid=4711862", "title": "Magia omeopatica", "text": ""}
{"id": "4711863", "revid": "88812", "url": "https://it.wikipedia.org/wiki?curid=4711863", "title": "Magia imitativa", "text": ""}
{"id": "4711864", "revid": "253269", "url": "https://it.wikipedia.org/wiki?curid=4711864", "title": "Gene Roth", "text": "Ha recitato in oltre 190 film dal 1939 al 1967 ed \u00e8 apparso in oltre 70 produzioni televisive dal 1949 al 1967. \u00c8 stato accreditato anche con i nomi Eugene O. Roth, Eugene Roth, Eyugene Roth, Eugene Stutenroth e Gene Stutenroth.\nBiografia.\nGene Roth nacque a Redfield, in Dakota del Sud, l'8 gennaio 1903. Nato Eugene Stutenroth, accorci\u00f2 il suo cognome in \"Roth\" nel 1949.\nRecit\u00f2 nel 1939, non accreditato, nel film \"Daughter of the Tong\" e in televisione nell'episodio \"The Renegades\" della serie televisiva \"Il cavaliere solitario\", andato in onda il 3 novembre 1949, nel ruolo del sergente Bolan. Interpret\u00f2 poi numerosi ruoli per il cinema e per la televisione, spesso dando vita a cattivi, scagnozzi e fuorilegge, in particolare per il genere western. Non disdegn\u00f2 la commedia e partecip\u00f2, sempre nel ruolo del cattivo o dell'antagonista, a diverse produzioni dei tre marmittoni. Per il piccolo schermo partecip\u00f2 all'episodio \"Il teatro delle ombre\", andato in onda in prima televisiva il 5 maggio 1961, della serie antologica \"Ai confini della realt\u00e0\", nel ruolo di un giudice, e collezion\u00f2 diverse apparizioni in ruoli secondari o come guest star.\nLa sua ultima apparizione sul piccolo schermo avvenne nell'episodio \"The Legend\" della serie televisiva \"Missione Impossibile\", andato in onda l'11 febbraio 1967, che lo vede nel ruolo del generale von Cramm, mentre per il grande schermo l'ultima interpretazione risale al film \"Rosie!\" del 1967 in cui interpreta Joseph.\nMor\u00ec a Los Angeles, in California, investito da un'auto, il 19 luglio 1976."}
{"id": "4711866", "revid": "767487", "url": "https://it.wikipedia.org/wiki?curid=4711866", "title": "Pati Yang", "text": "Biografia.\nNata in Polonia, cresce direttamente a contatto con la musica, in quanto nei primi 8 anni di vita accompagna in viaggio la madre e il suo compagno (Jan Borysewicz), membro del gruppo Lady Pank. A 16 anni si trasferisce a Londra per studiare musica. A 18 firma il suo primo importante contratto discografico con la Sony. Pubblica il suo primo album \"Jaszczurka\" (1998), che le d\u00e0 subito successo in Polonia, dove vince diversi premi, e non solo.\nTornata in patria, si immerge nella scena delle arti visive, in particolare nella poesia, e diventa DJ in radio.\nA Londra poi incontra Stephen Hilton con cui forma il gruppo Children. Insieme pubblicano il disco \"Tune to Unknown\" (2003).\nCon la The Free Association, insieme a Stephen Hilton (suo marito) e David Holmes, ha lavorato alla colonna sonora del film di Michael Winterbottom \"Code 46\" (2003), con cui hanno ricevuto una nomination come \"miglior colonna sonora\" agli European Film Awards 2004.\nNel 2005 \u00e8 la volta del primo album ufficiale (dopo \"Jaszczurka\"). Registrato presso gli AIR Studios, esce \"Silent Treatment\", debuttando per la EMI. Nel 2006 supporta le date polacche del tour dei Depeche Mode.\nCol marito Stephen Hilton inizia poi un progetto parallelo chiamato FlyKKiller, che confluisce nella pubblicazione dell'album \"Experiments in Violent Light\" e di tre EP nel 2007. Nell'aprile 2009 pubblica l'album \"Faith, Hope + Fury\", mentre nel 2011 \u00e8 la volta di \"Wires and Sparks\" (prodotto da Joseph Cross)."}
{"id": "4711867", "revid": "46931", "url": "https://it.wikipedia.org/wiki?curid=4711867", "title": "Tre marmittoni", "text": ""}
{"id": "4711868", "revid": "486946", "url": "https://it.wikipedia.org/wiki?curid=4711868", "title": "LeShem Yichud", "text": ""}
{"id": "4711870", "revid": "6923", "url": "https://it.wikipedia.org/wiki?curid=4711870", "title": "Andavadoaka", "text": "Andavadoaka \u00e8 un villaggio di pescatori situato sulla costa sudoccidentale del Madagascar a 180 km a nord di Toliara e 40\u00a0km a sud di Morombe.\nDa un punto di vista amministrativo fa parte del distretto di Morombe nella regione di Atsimo-Andrefana.\nLa popolazione appartiene alla tribu di pescatori Vezo.\nGeografia fisica.\nTerritorio.\nIl mare antistante Andavadoaka \u00e8 stato incluso nell'elenco delle riserve marine del WWF e pare che la sua biodiversit\u00e0 sia seconda solamente alla grande barriera corallina australiana.\nIl territorio di Andavadoaka comprende anche una foresta spinosa che ospita una specie endemica di baobab. Questi alberi sono tra i pi\u00f9 grandi al mondo per quanto riguarda la circonferenza, anche se sono nettamente pi\u00f9 bassi dei tipici baobab del Madagascar presenti a Morondava.\nSociet\u00e0.\nLa cittadina ha visto il suo picco di sviluppo nel periodo 2005 - 2010, con l'insediamento di una ONG anglo-americana che si occupa di conservazione marina, di un ospedale italiano che funziona su base volontaria e di quattro alberghi/villaggi turistici.\nAd Andavadoaka sono presenti alcune scuole elementari, gestite dall'amministrazione comunale o da associazioni di volontari franco-malgasci, e un campo da calcio, utilizzato ogni domenica dai giocatori di tutta l'area rurale.\nEconomia.\nLa comunit\u00e0 vive di pesca, anche se al 2013 sono presenti ben 3 piccoli supermercati a gestione locale. A partire dal 2010, \u00e8 stato aperto un bar sulla spiaggia, gestito sempre da imprenditori locali. \nPur non avendo un vero e proprio porto, ad Andavadoaka \u00e8 comune lo sbarco di navi da carico butre, impegnate nel trasporto di materiale per l'ospedale e per gli alberghi.\nDato il crescere di popolazione straniera, l'operatore telefonico Telma ha installato un'antenna per le telecomunicazioni a qualche chilometro da Andavadoaka. Dal 2010 \u00e8 quindi possibile usare il telefono cellulare e la connessione dati, con velocit\u00e0 Edge.\nLa citt\u00e0 di Andavadoaka \u00e8 stata teatro, nel 2012, di un incidente nel quale sono morti due volontari inglesi: la scogliera sotto la quale i ragazzi stavano bivaccando la notte \u00e8 crollata, schiacciandoli e lasciandoli senza vita.\nA parte questo spiacevole fatto, nell'area non si sono mai registrati fatti di sangue, furti, n\u00e9 altri spiacevoli episodi."}
{"id": "4711876", "revid": "324090", "url": "https://it.wikipedia.org/wiki?curid=4711876", "title": "National Museum of Scotland", "text": "Il National Museum of Scotland (in italiano Museo Nazionale della Scozia) \u00e8 un ente creato nel 1985, grazie ad una legge parlamentare del Regno Unito, unendo due musei gi\u00e0 presenti. L'ingresso al \"National Museum of Scotland\" \u00e8 gratuito. Nel 2012, il museo ha avuto 1.893.521 visitatori annuali.\nStoria e Architettura.\nIl complesso del \"National Museum of Scotland\" di Edimburgo \u00e8 stato costituito nel 2006 dall'unione del \"National Museum of Antiquities of Scotland\" (\"Museo Nazionale di Scozia\"), contenente collezioni di antichit\u00e0 scozzesi che raccontano la storia del Paese, con l'adiacente \"Royal Scottish Museum\" (\"Museo Reale Scozzese\", cos\u00ec battezzato nel 1995), in cui sono conservate collezioni sulla scienza, sulla tecnologia, sulla storia naturale e su varie culture del mondo. Questi due musei hanno sede in due edifici differenti, ma sono collegati tra di loro e collocati nel centro di Edimburgo, a Chambers Street, vicino al Ponte George IV. I due edifici mantengono caratteristiche architettoniche differenti: il \"Museum of Scotland\" \u00e8 ospitato in un palazzo moderno inaugurato nel 1998, mentre il palazzo del \"Royal Museum\" fu iniziato nel 1861 e parzialmente aperto al pubblico nel 1866. L'edificio ha una facciata vittoriana in architettura neoromanica ed una sala centrale in ghisa alta quanto l'intera struttura. Questo complesso \u00e8 stato riaperto al pubblico il 29 luglio 2011, dopo un restauro costato 47 milioni di sterline, in cui \u00e8 stato ampliato ed \u00e8 stata ridisegnata l'esposizione degli artefatti.\nCollezioni.\nIl National Museum of Scotland comprendono le collezioni dei due precedenti musei dai quali \u00e8 composto. Oltre alle principali collezioni nazionali dei reperti archeologici e dei numerosi oggetti medievali rinvenuti in Scozia, il museo contiene artefatti provenienti da tutto il mondo nell'ambito geologico, archeologico, scientifico, tecnologico, artistico e di storia naturale. Le 16 nuove gallerie, rese nuovamente visitabili nel 2011, includono 8.000 articoli, l'80% dei quali non \u00e8 mai stato esposto prima. Uno degli articoli pi\u00f9 interessanti \u00e8 il corpo imbalsamato della pecora Dolly, il primo mammifero ad essere stato clonato con successo da una cellula somatica."}
{"id": "4711880", "revid": "767487", "url": "https://it.wikipedia.org/wiki?curid=4711880", "title": "Klickitat", "text": "I Klickitat (detti anche Klikitat) sono una trib\u00f9 di nativi americani nel nordovest del Pacifico. Essi sono registrati nel \"Confederated Tribes and Bands of the Yakama Nation\".\nStoria.\nTrib\u00f9 del ceppo Shahaptian, erano stanziati ad ovest del territorio dei Yakama."}
{"id": "4711882", "revid": "339392", "url": "https://it.wikipedia.org/wiki?curid=4711882", "title": "Royal Museum", "text": ""}
{"id": "4711885", "revid": "339392", "url": "https://it.wikipedia.org/wiki?curid=4711885", "title": "Museo della Scozia", "text": ""}
{"id": "4711887", "revid": "30149", "url": "https://it.wikipedia.org/wiki?curid=4711887", "title": "Gabriella Ferri (1970)", "text": ""}
{"id": "4711889", "revid": "484362", "url": "https://it.wikipedia.org/wiki?curid=4711889", "title": "Power Rangers Megaforce", "text": "Power Rangers Megaforce \u00e8 la diciassettesima serie del franchising di serie televisive statunitense per bambini \"Power Rangers\", ed \u00e8 basata sulle originali serie dorama tokusatsu \"Tensou Sentai Goseiger\" e \"Kaizoku Sentai Gokaiger\".\nLa serie \u00e8 andata in onda per la prima volta negli Stati Uniti d'America, sui canali Nickelodeon e Nicktoons, il 2 febbraio 2013.\nLa serie \u00e8 composta da due stagioni: la prima \u00e8 andata in onda nel 2013, la seconda col titolo Power Rangers Super Megaforce.\nTrama.\nPer secoli, la Terra \u00e8 stata protetta da Gosei, un guardiano sovrannaturale, e da Tensou, il suo aiutante robotico. Quando la malvagia razza aliena dei Warstar inizia un'invasione di massa, Gosei chiama all'azione cinque teenager per formare la squadra definitiva... i Power Rangers Megaforce! Usando le loro nuove abilit\u00e0, mega-armi, i loro Zord high-tech ed i colossali Megazord per affrontare le numerose minacce aliene, i Power Rangers Megaforce ricorderanno sempre il loro motto: \"La Terra difendiamo, e mai ci arrendiamo!\""}
{"id": "4711891", "revid": "767487", "url": "https://it.wikipedia.org/wiki?curid=4711891", "title": "Gabriella Ferri (album 1966)", "text": "Gabriella Ferri \u00e8 il primo album inciso dall'omonima cantautrice italiana, pubblicato nel 1966. Due anni dopo fu ripubblicato in edizione economica col titolo \"Roma mia bella\" (Joker SM 3040).\nTracce.\nLato A\nLato B"}
{"id": "4711892", "revid": "171091", "url": "https://it.wikipedia.org/wiki?curid=4711892", "title": "Chesallet", "text": "Chesallet (pron. fr. : ) \u00e8 una frazione del comune di Sarre in Valle d'Aosta.\nStoria.\nFino al 1783, alla ripartizione ecclesiastica dell'attuale comune di Sarre in due parrocchie, Saint-Maurice e Saint-Eustache, corrisponde anche quella amministrativa in due comuni. Il comune di \"Chezallet\", corrispondente alla parrocchia di Saint-Eustache) venne annesso a quello di Sarre, il quale acquis\u00ec, fino al 1799, la denominazione di \"Sarre-Chezallet\"."}
{"id": "4711893", "revid": "171091", "url": "https://it.wikipedia.org/wiki?curid=4711893", "title": "Derby (La Salle)", "text": "Derby (pron. fr. : ; in patois valdostano, \"Deurbe\") \u00e8 una frazione del comune di La Salle in Valle d'Aosta.\nStoria.\nDurante la trivellazione di un pozzo antincendio nel 1952 \u00e8 stata ritrovata una tomba neolitica. La scoperta \u00e8 stata divulgata nel 1955 dall'antropologa Savina Fumagalli che, secondo l'uso dell'epoca, descrive la tomba come \"dolmen\" di Derby. Oggi si parla pi\u00f9 propriamente di tomba a cista litica, un tipo di sepoltura di cui si ritrovano vari esemplari nelle necropoli valdostane.\nMonumenti e luoghi d'interesse.\nA Derby si trovano un'interessante chiesa romanica risalente al X secolo e numerosi resti di caseforti, testimonianze dell'indipendenza di Derby dalla contea sabauda, sotto la diretta amministrazione della diocesi di Aosta: tra esse la Torre di Derby, il Castello giudiziario, il Castello notarile.\nInfrastrutture e trasporti.\nLungo la linea ferroviaria Aosta-Pr\u00e9-Saint-Didier si trova la stazione di Derby, presso il bivio che porta alla frazione omonima."}
{"id": "4711894", "revid": "329581", "url": "https://it.wikipedia.org/wiki?curid=4711894", "title": "Gerolamo del Santo", "text": ""}
{"id": "4711897", "revid": "171091", "url": "https://it.wikipedia.org/wiki?curid=4711897", "title": "Di\u00e9moz (Verrayes)", "text": "Di\u00e9moz (pron. fr. : ) \u00e8 una frazione del comune di Verrayes in Valle d'Aosta.\nPronuncia.\nSecondo la pronuncia del patois valdostano, il nome \"Di\u00e9moz\" va pronunciato omettendo la \"z\" finale, quindi \"Di\u00e9mo\", come per molti altri toponimi e cognomi valdostani e delle regioni limitrofe (la Savoia, l'Alta Savoia e il Vallese).&lt;br&gt;\nQuesta particolarit\u00e0, che si discosta dalle regole di pronuncia della lingua francese standard, risale a uno svolazzo che i redattori dei registri del regno di Piemonte-Sardegna erano soliti aggiungere alla fine dei toponimi o dei nomi da pronunciare come dei parossitoni, cio\u00e8 con l'accento sulla penultima sillaba, molto diffuso in francoprovenzale. In seguito, questo piccolo segno \u00e8 stato assimilato a una zeta, e spesso viene erroneamente pronunciato, sia dagli italofoni che dai francofoni.\nStoria.\nIl toponimo, che deriva da \"ad Decimum ab Augusta lapidem\" (= decima pietra miliare da Aosta) lungo la Via delle Gallie, rievoca la presenza di una mansio di epoca romana in loco, dove \u00e8 stato rinvenuto anche un sarcofago romano trasformato in seguito in bacino di fontana."}
{"id": "4711898", "revid": "47767", "url": "https://it.wikipedia.org/wiki?curid=4711898", "title": "Taman Shud", "text": ""}
{"id": "4711900", "revid": "767487", "url": "https://it.wikipedia.org/wiki?curid=4711900", "title": "El salvavidas", "text": "El salvavidas \u00e8 un film documentario del 2011 diretto dalla regista cilena Maite Alberdi.\nTrama.\nMauricio \u00e8 un bagnino scrupoloso, puntuale e preciso fino all'ossessione nella gestione della sua torre e nel far rispettare le regole sulla spiaggia pi\u00f9 grande e famosa del Cile. I turisti della domenica spesso non sopportano i suoi modi, cos\u00ec come il suo collega/rivale, ma il piccolo bagnino in erba ha scelto lui per imparare il mestiere.\nMolti si chiedono perch\u00e9 Mauricio non si butti mai in acqua. Fino a quando il dramma irrompe. Oscillando tra la pura osservazione della realt\u00e0 e la suspense di una \"fiction\", il documentario della giovane regista Alberdi si interroga sul tema della responsabilit\u00e0."}
{"id": "4711902", "revid": "110157", "url": "https://it.wikipedia.org/wiki?curid=4711902", "title": "Museum of Edinburgh", "text": "Il Museum of Edinburgh (\"Museo di Edimburgo\") \u00e8 un museo situato a Edimburgo in Scozia, che illustra le origini della citt\u00e0, la sua storia e le sue leggende. Tra i reperti viene esposta la copia originale del \"Patto dei Covenanti\" firmato presso l'antica chiesa francescana \"Greyfriars Kirk\" nel 1638, e una ricostruzione del Quartier Generale del Feldmaresciallo Douglas Haig al Fronte Occidentale durante la Prima Guerra Mondiale, usando reperti donati al Museo.\nSituato presso la Casa Huntly del XVI secolo, lungo il Royal Mile, il museo \u00e8 gestito dal Comune di Edimburgo."}
{"id": "4711903", "revid": "253269", "url": "https://it.wikipedia.org/wiki?curid=4711903", "title": "Virginia Christine", "text": "Ha recitato in oltre 50 film dal 1943 al 1969 ed \u00e8 apparsa in oltre cento produzioni televisive dal 1951 al 1976.\nBiografia.\nVirginia Christine nacque a Stanton, in Iowa, il 5 marzo 1920, da una famiglia di origine svedese. Crebbe in comunit\u00e0 svedesi dell'Iowa e del Minnesota e cominci\u00f2 a lavorare ad una radio di Chicago. Il trasferimento della famiglia in California, a Los Angeles, nel periodo in cui frequentava il college, contribu\u00ec ad aprirle le porte del mondo del cinema e della televisione. Qui conobbe il regista Fritz Feld che poi divenne suo marito e da cui avr\u00e0 due figli, Danny e Steve.\nDebutt\u00f2, a seguito di un contratto con la Warner Bros., nel 1943 nel film \"Truck Busters\" nel ruolo di Eadie Watkins e nel film horror \"The Mummy's Curse\" del 1944, in cui interpreta la principessa Ananka. In televisione fece il suo esordio nell'episodio \"The Devil's Bible\" della serie televisiva \"Front Page Detective\", andato in onda il 1\u00ba gennaio 1951, nel ruolo di Beatrice Hillmane. Interpret\u00f2 come personaggio ricorrente il ruolo di Ovie Swenson in 14 episodi della serie televisiva \"Tales of Wells Fargo\" dal 1961 al 1962.\nLa sua ultima apparizione sul piccolo schermo avvenne nell'episodio \"By Silence Betrayed\" della serie televisiva \"Kojak\", andato in onda il 14 novembre 1976, mentre per il grande schermo la sua ultima interpretazione fu nel film \"Hail, Hero!\" del 1969. Lavor\u00f2 anche ad alcuni spot commerciali per la televisione ed una serie in particolare, quella del caff\u00e8 \"Folgers\".\nMor\u00ec per una malattia cardiaca nella sua casa a Los Angeles, in California, il 24 luglio 1996 e fu seppellita al Mount Sinai Memorial Park Cemetery di Los Angeles."}
{"id": "4711906", "revid": "1573940", "url": "https://it.wikipedia.org/wiki?curid=4711906", "title": "Pollide", "text": "Biografia.\nPollide, menzionato per la prima volta nel 390 a.C. come vicecomandante della flotta spartana, nel 376 a.C., durante la guerra beotica, fu nominato navarco e venne incaricato di tagliare i rifornimenti di grano ad Atene usando le sue 60 navi.\nNel mese di settembre giunse a Nasso, assediata dalla flotta ateniese di Cabria, e decise di scontrarsi con lui: nel combattimento Pollide, che comandava l'ala destra, sconfisse l'ala sinistra ateniese, uccidendone personalmente il comandante Cedone; subito dopo, per\u00f2, sopraggiunse Cabria col grosso della flotta e vinse la battaglia.\nNon si sa se Pollide sia morto in quest'occasione o successivamente."}
{"id": "4711907", "revid": "717966", "url": "https://it.wikipedia.org/wiki?curid=4711907", "title": "Museo di Edimburgo", "text": ""}
{"id": "4711908", "revid": "1305772", "url": "https://it.wikipedia.org/wiki?curid=4711908", "title": "Lynn Flewelling", "text": "Biografia.\nLynn, cresciuta nel nord del Maine, \u00e8 vissuta su entrambe le coste americane ed ha viaggiato in tutto il mondo, e le esperienze acquisite si riflettono nei suoi scritti. Ha lavorato come insegnante, imbianchina, tecnico autoptico, editrice free-lance e giornalista. Si \u00e8 sposata con Douglas Flewelling nel 1981 ed ha due figli. Vive attualmente nella citt\u00e0 di Redlands, dove continua a scrivere mentre, parallelamente, insegna scrittura creativa nella locale universit\u00e0. La Flewelling si \u00e8 convertita al Thi\u1ec1n vietnamita, dopo aver preso i voti dal monaco Th\u00edch Nh\u1ea5t H\u1ea1nh, e pratica la meditazione buddista. \u00c8 femminista e supporta i Diritti LGBT. Riguardo a questi temi ha dichiarato: \u201cHo sempre pensato che le persone sono persone, ed \u00e8 sbagliato discriminare in base a quale genere o gruppo si appartiene.\u201d\nScrittura.\nIl primo romanzo del ciclo di Kerry \"L'arciere di Kerry\", \u00e8 stato nominato Miglior Opera Prima dal \"Locus Magazine\" ed \u00e8 risultato finalista per il Compton Crook Award. I romanzi \"Il traditore di Kerry\" (\"Traitor's Moon\", 2000) e \"Hidden Warrior\" (2004), invece, risultano entrambi finalisti per lo Spectrum Award. I suoi libri sono attualmente pubblicati in 13 Paesi. Nel 2005 \u00e8 stato pubblicato anche il primo volume in lingua giapponese de \"l'arciere di Kerry\". I lettori possono contattarla tramite il suo sito, il suo blog giornalistico, il suo gruppo Yahoo!, o durante le sue numerose apparizioni nelle convention dei Comic-Con americani o nel ConBust dello Smith College. Le sue opere sono state elogiate da scrittori famosi come: George R. R. Martin, Orson Scott Card, Elizabeth Hand, Robin Hobb, and Katherine Kurtz. La casa produttrice di film indipendenti Csquared Pictures ha acquistato i diritti dei primi tre libri del ciclo di Kerry, ma non ha ancora iniziato con la produzione dei film.\nLa Flewelling ha citato molti autori quali fonti di ispirazione per il suo lavoro, includendo Ray Bradbury, William Faulkner, T. S. Eliot, Omero, Stephen King, Joyce Carol Oates, William Shakespeare, Ernest Hemingway, Mary Renault, Anne Rice, e Arthur Conan Doyle. Ha espresso, inoltre, la sua ammirazione per le opere di Isaac Asimov, William Kotzwinkle, Ellen Kushner, C. S. Lewis, Toni Morrison, Shirley Jackson, E. B. White, J. M. Barrie, e Michael Moorcock.\nLe opere della Flewelling hanno trattato spesso temi relativi al mondo LGBT e all'orientamento sessuale. I protagonisti del ciclo di Kerry, Alec e Seregil, sono infatti entrambi bisessuali e lei ha dichiarato che la loro creazione \u00e8 avvenuta in risposta all'assenza o all'emarginazione presente nel genere fantasy nei confronti dei personaggi LGBT. La serie Tamir Triad, che combina gli elementi di un dramma psicologico con una storia horror di fantasmi, ha come protagonista un personaggio che cambia sesso. Le sue opere hanno attirato l'attenzione di tutti proprio per questi temi."}
{"id": "4711909", "revid": "830939", "url": "https://it.wikipedia.org/wiki?curid=4711909", "title": "Polide", "text": ""}
{"id": "4711914", "revid": "339392", "url": "https://it.wikipedia.org/wiki?curid=4711914", "title": "Museo nazionale di Scozia", "text": ""}
{"id": "4711915", "revid": "61051", "url": "https://it.wikipedia.org/wiki?curid=4711915", "title": "Nell Jongeneel", "text": "Biografia.\nDopo una breve carriera calcistica, Nell Jongeneel resta nel giro del calcio, nello staff tecnico dei Red Sox Manawatu, ma si occupa principalmente di decorazioni edili.\nNazionale.\nJongeneel \u00e8 stata nella squadra che ha inaugurato la storia delle Football Ferns il 25 agosto 1975, con l'esordio in AFC Women's Asian Cup. La Nuova Zelanda vinse poi quell'edizione (la prima) della manifestazione.\nQuell'occasione resta la sua unica esperienza in nazionale."}
{"id": "4711916", "revid": "458502", "url": "https://it.wikipedia.org/wiki?curid=4711916", "title": "Evissa", "text": ""}
{"id": "4711918", "revid": "458502", "url": "https://it.wikipedia.org/wiki?curid=4711918", "title": "Ivissa", "text": ""}
{"id": "4711921", "revid": "767487", "url": "https://it.wikipedia.org/wiki?curid=4711921", "title": "Ternejskij rajon", "text": "Il Ternejskij rajon () \u00e8 un \"rajon\" (distretto) del Territorio del Litorale, nell'estremo oriente russo; il capoluogo \u00e8 l'insediamento di tipo urbano di Ternej.\nSi estende lungo la costa all'estremit\u00e0 nordorientale del Territorio del Litorale, presso i confini del Territorio del Litorale con il Territorio di Chabarovsk. L'intero \"rajon\" si estende sul versante orientale della catena montuosa dei Sichot\u0117-Alin', mentre la linea costiera \u00e8 affacciata sul mare del Giappone. I fiumi principali sono la \"Samarga\" e la \"Kema\".\nLa popolazione \u00e8 molto scarsa (la densit\u00e0 \u00e8 di circa 0,5 abitanti per chilometro quadrato); i centri urbani di maggior rilievo sono il capoluogo Ternej e Plastun."}
{"id": "4711922", "revid": "80339", "url": "https://it.wikipedia.org/wiki?curid=4711922", "title": "Ternejskij", "text": ""}
{"id": "4711923", "revid": "80339", "url": "https://it.wikipedia.org/wiki?curid=4711923", "title": "Distretto di Ternej", "text": ""}
{"id": "4711924", "revid": "80339", "url": "https://it.wikipedia.org/wiki?curid=4711924", "title": "Terneysky", "text": ""}
{"id": "4711926", "revid": "339392", "url": "https://it.wikipedia.org/wiki?curid=4711926", "title": "FC Zorky Krasnogorsk", "text": ""}
{"id": "4711928", "revid": "767487", "url": "https://it.wikipedia.org/wiki?curid=4711928", "title": "Jurassic Park (videogioco NES)", "text": "Jurassic Park \u00e8 un videogioco per Nintendo Entertainment System pubblicato da Ocean Software, ispirato al film \"Jurassic Park\".\nLe musiche sono state composte da Jonathan Dunn, tranne il tema del primo livello, il quale \u00e8 una reinterpretazione del tema principale del titolo Konami \"Comic Bakery\", composto da Martin Galway.\nTrama.\nNei panni del professor Alan Grant, il giocatore dovr\u00e0 proteggere Lex e Tim (i nipoti del proprietario del Jurassic Park, John Hammond) e lasciare Isla Nublar.\nModalit\u00e0 di gioco.\nIl giocatore deve completare sei missioni (ognuna rappresentante un livello) per finire il gioco:\nOgni missione \u00e8 costituita da un certo numero di aree, nelle quali il giocatore deve raccogliere uova di dinosauro; inoltre, per accedere ad alcune aree servir\u00e0 un'apposita scheda d'accesso. Queste aree sono spesso brulicanti di dinosauri, come Dilophosaurus, Procompsognathus e Velociraptor (alcuni non possono essere uccisi). Sono presenti inoltre delle casse dal contenuto casuale: possono recuperare salute, dare una vita extra o temporanea invincibilit\u00e0, oppure esplodere dimezzando la salute massima. Alcuni livelli, tra cui l'ultimo, vedono un Tyrannosaurus Rex come boss finale.\nCritiche.\nIl gioco ha ricevuto critiche negative. Messo in commercio alla fine dell'era NES in occidente, \u00e8 stato criticato per la grafica mediocre, per il gameplay noioso e per la troppo elevata difficolt\u00e0 (il gioco fornisce solo tre vite e cinque Continua, nessun sistema di password o di salvataggio). \u00c8 stato anche definito \u00abun blando, ripetitivo e dimenticabilissimo pezzo di storia\u00bb."}
{"id": "4711933", "revid": "484362", "url": "https://it.wikipedia.org/wiki?curid=4711933", "title": "Roma mia bella", "text": ""}
{"id": "4711934", "revid": "212348", "url": "https://it.wikipedia.org/wiki?curid=4711934", "title": "Lee Hamilton", "text": "Biografia.\nNato in Florida, Hamilton si trasfer\u00ec nell'Indiana per motivi di studio e l\u00ec intraprese la carriera politica, aderendo al Partito Democratico.\nNel 1964 si candid\u00f2 alla Camera dei Rappresentanti e venne eletto. Hamilton vi rimase per trentaquattro anni, divenendo uno dei deputati pi\u00f9 in vista e arrivando a presiedere svariate commissioni come quella sugli affari esteri e quella sull'intelligence. Nel 1999 decise di ritirarsi dal Congresso ma continu\u00f2 ad occuparsi di questioni politiche e sociali. Nel 2002 venne scelto per far parte della 9/11 Commission e ne fu vicepresidente.\nHamilton fu sposato con l'artista Nancy Ann Nelson fino alla morte della donna, avvenuta nel 2012 a causa di un incidente stradale."}
{"id": "4711935", "revid": "659685", "url": "https://it.wikipedia.org/wiki?curid=4711935", "title": "Lee H. Hamilton", "text": ""}
{"id": "4711937", "revid": "767487", "url": "https://it.wikipedia.org/wiki?curid=4711937", "title": "Roma canta", "text": "Roma canta fu il secondo album inciso da Gabriella Ferri.\nIl disco pubblica per la prima volta in LP cinque singoli incisi in gran parte con Luisa De Santis. Con la stessa \u00e8 anche il brano inedito \"Si no me moro\", inciso nel 1963. Dal primo LP della Ferri viene ripreso \"Barcarolo romano\".\nTracce.\nLato A\nLato B"}
