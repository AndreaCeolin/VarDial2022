{"id": "4748988", "revid": "1543377", "url": "https://it.wikipedia.org/wiki?curid=4748988", "title": "Nozio", "text": "Nozio (, \"pi\u00f9 a sud\") era una citt\u00e0-stato antica greca dell'Anatolia occidentale, approssimativamente a 50 km a sud dell'odierna Smirne in Turchia, nel Golfo di Ku\u015fadas\u0131. Nozio era posizionata su una collina dalla quale era visibile il mare; era situata vicino al santuario di Claros, sede dell'oracolo di Apollo, ed era servita dal porto della vicina citt\u00e0 di Colofone. Della citt\u00e0 sono rimaste le rovine delle mura difensive, della necropoli, del tempio, dell'agor\u00e0 e del teatro. Le rovine sono situate ad est della moderna citt\u00e0 di Ahmetbeyli nel distretto di Menderes, nella provincia di Smirne, nell'odierna Turchia.\nStoria.\nLa menzione pi\u00f9 antica di Nozio \u00e8 nelle Storie di Erodoto, che la cita tra le citt\u00e0 dell'Eolide (\u00e8 infatti quella situata pi\u00f9 a sud). La sua vicinanza alla citt\u00e0 ionica di Colofone fu causa di un'aspra rivalit\u00e0, che pu\u00f2 spiegare il mito della contesa tra due famosi profeti dell'oracolo di Apollo di Claros: Mopso, che aveva partecipato alla spedizione degli Argonauti ed era sostenuto dalla citt\u00e0 di Nozio, e Calcante, che aveva invece partecipato alla guerra di Troia ed era appoggiato dagli abitanti di Colofone. Secondo il mito, i due indovini si sfidarono in una gara di divinazione che fu vinta da Mopso, mentre Calcante, per la sconfitta, mor\u00ec di vergogna.\nNel settimo secolo a.C. Nozio, che pure era sotto l'influenza e la protezione del pi\u00f9 grande insediamento di Colofone, aveva il controllo dell'oracolo di Claro. La Persia conquist\u00f2 Colofone e Nozio alla met\u00e0 del sesto secolo a.C. ma le citt\u00e0 furono successivamente liberate dopo la guerre persiane ed entrarono nella lega delio-attica (la prima contribuiva con tre talenti all'anno, mentre la seconda con un terzo di talento, a dimostrazione della diversit\u00e0 delle loro dimensioni).\nNei primi anni della guerra del Peloponneso, Nozio si divise in fazioni, una delle quali fece arrivare dei mercenari che erano sotto il comando persiano, ma gli Ateniesi presero il completo controllo della citt\u00e0, instaurandovi al comando dei politici della fazione a loro vicina ed inviandovi dei coloni.\nNel 406 a.C. il mare antistante a Nozio fu il teatro dell'omonima battaglia fra gli Ateniesi, guidati da Antioco (il timoniere di Alcibiade) e gli Spartani, comandati da Lisandro. Quest'ultimo, da poco nominato navarca, vinse la battaglia iniziando in questo modo la sua ascesa al potere.\nAlla fine del quarto secolo, Nozio si un\u00ec in alleanza con Colofone e in et\u00e0 romana l'uso del nome della citt\u00e0 and\u00f2 completamente in disuso."}
{"id": "4748990", "revid": "28592", "url": "https://it.wikipedia.org/wiki?curid=4748990", "title": "Banca Cariplo", "text": ""}
{"id": "4748991", "revid": "28592", "url": "https://it.wikipedia.org/wiki?curid=4748991", "title": "Museo di zoologia di Napoli", "text": ""}
{"id": "4748993", "revid": "1305772", "url": "https://it.wikipedia.org/wiki?curid=4748993", "title": "Piazza San Francesco (Bologna)", "text": "Piazza San Francesco \u00e8 la piazza di Bologna dedicata al santo di Assisi, prospiciente l'omonima Basilica. Tale chiesa della Arcidiocesi di Bologna ha tuttavia indirizzo sulla vicina Piazza Malpighi"}
{"id": "4748994", "revid": "599013", "url": "https://it.wikipedia.org/wiki?curid=4748994", "title": "Uramustina", "text": "Uramustina, conosciuta anche con il nome di uracil mostarda, \u00e8 un agente antineoplastico che deriva dalla mustina (nota anche come clormetina), con la quale condivide il meccanismo d'azione. Viene utilizzata per trattare le leucemie, i linfomi ed altre patologie neoplastiche a carico delle cellule ematiche. Attualmente \u00e8 stata rimpiazzata nell'utilizzo con agenti antineoplastici pi\u00f9 efficaci e di minore tossicit\u00e0.\nStoria.\nL'agente alchilante fu sintetizzato da Lyttle and Petering alla fine degli anni cinquanta, e ne fu presto dimostrata l'attivit\u00e0 di tipo antitumorale. Uramustina per via orale o intraperitoneale si dimostr\u00f2 presto considerevolmente pi\u00f9 efficace della mostarda azotata per via intraperitoneale nel prolungare la sopravvivenza di animali portatori di tumore e nell'inibire la crescita tumorale.\nFarmacodinamica.\nUramustina \u00e8 un agente alchilante bifunzionale e fase cellulare non specifico. La molecola interferisce con la duplicazione del DNA e la trascrizione dell'RNA potendo anche comportare cross-linking DNA. Il risultato finale dell'azione del composto \u00e8 la disorganizzazione delle funzioni degli acidi nucleici.\nFarmacocinetica.\nStudi sperimentali su animali (cane) hanno messo in evidenza che il farmaco dopo somministrazione orale viene rapidamente ed incompletamente assorbito dal tratto gastroenterico. \nL'eliminazione dal plasma avviene rapidamente e, dopo circa un paio d'ore dalla assunzione il farmaco scompare completamente. \nNelle urine \u00e8 possibile ritrovare meno dell'1% escreto in forma immodificata.\nTossicologia.\nLa DL50 nel ratto quando somministrata per via intraperitoneale \u00e8 pari a 1,25-2,5\u00a0mg/kg peso corporeo. Si deve tenere presente che, similmente ad altri agenti alchilanti, uramustina \u00e8 potenzialmente cancerogena e teratogena.\nUsi clinici.\nUramustina viene utilizzata principalmente nel trattamento palliativo delle neoplasie del sistema reticolo-endoteliale.\nAnche se difficilmente viene ritenuta il farmaco d'elezione, uramustina si \u00e8 dimostrata efficace nel determinare un miglioramento oggettivo (in particolare una riduzione della splenomegalia e della linfoadenopatia) in pazienti affetti da leucemia linfatica cronica, linfoma non-Hodgkin del tipo istiocitico o linfocitico e in pazienti affetti da linfoma di Hodgkin disseminato.\nIl farmaco viene spesso utilizzato come trattamento adiuvante in soggetti affetti da leucemia mielogena cronica, che siano divenuti refrattari al busulfan oppure in pazienti in cui la trombocitosi non pu\u00f2 essere diversamente controllata.\nSimilmente ad altri agenti alchilanti, uramustina \u00e8 inefficace nel prevenire le crisi blastiche della leucemia mielogena cronica e pertanto non \u00e8 utile ricorrervi durante queste fasi. \nUramustina \u00e8 inefficace anche nel trattamento delle leucemie acute.\nPu\u00f2 essere invece di qualche utilit\u00e0 nel trattamento palliativo delle micosi fungoidi e nelle fasi iniziali della policitemia vera, prima dello sviluppo di leucemia o mielofibrosi. \nIn letteratura medica con il suo utilizzo sono stati riferiti casi di remissione di carcinomi di ovaio, cervice e polmone, ma il farmaco \u00e8 soltanto occasionalmente di aiuto nel trattamento palliativo delle neoplasie solide.\nDosi terapeutiche.\nUramustina viene somministrata per via orale al dosaggio di 0,15\u00a0mg/kg di peso corporeo alla settimana, in una singola somministrazione. La durata del trattamento \u00e8 pari a 4 settimane.\nEffetti collaterali e indesiderati.\nIl principale effetto avverso indotto dal farmaco \u00e8 costituito dalla tossicit\u00e0 ematologica.\nAnche a dosaggi terapeutici si verificano infatti leucopenia, trombocitopenia e anemia. \nQuesta forma di tossicit\u00e0 \u00e8 cumulativa: \u00e8 possibile che si verifichino danni irreversibili al midollo osseo se la dose totale raggiunge 1\u00a0mg/kg. \nGli effetti indesiderati di natura gastrointestinale sono rappresentati dalla riduzione dell'appetito, dal dolore addominale e specialmente epigastrico, dalla nausea, vomito e diarrea. \nLe reazioni avverse di tipo dermatologico comprendono prurito, dermatiti, alopecia e iperpigmentazione. \nIn alcuni casi si verificano disturbi di tipo neurologico generalmente consistenti in irritabilit\u00e0, nervosismo, stordimento o depressione. Raramente si manifesta epatotossicit\u00e0. \nTalvolta si possono verificare ulcerazioni orali e iperuricemia, specie nei soggetti affetti da linfoma non-Hodgkin o leucemia. \nUramustina pu\u00f2 produrre amenorrea ed alterazioni della spermatogenesi.\nIn letteratura medica \u00e8 stata anche segnalata la possibilit\u00e0 di tossicit\u00e0 polmonare.\nControindicazioni.\nUramustatina \u00e8 controindicata in caso di severa leucopenia, trombocitopenia o anemia aplastica. \nL'uso di uramustina in gravidanza \u00e8 fortemente sconsigliato, a meno che il beneficio non superi i rischi potenziali.\nAvvertenze.\nL'uramustina \u00e8 un forte irritante ed \u00e8 quindi opportuno evitare il contatto con la cute e le mucose. \nCome le altre mostarde \u00e8 un farmaco con un basso indice terapeutico e la sua elevata tossicit\u00e0 sembra essere strettamente correlata alla dose utilizzata.\nIl farmaco deve quindi essere somministrato solo in caso di effettiva necessit\u00e0 e sotto il controllo di un medico esperto nella terapia con agenti citotossici. \nLe complicazioni derivanti dall'azione mielosoppressiva possono risultare fatali e pertanto il medico segnala al paziente la necessit\u00e0 di comunicare prontamente l'eventuale comparsa di febbre, irritazione o arrossamento della gola, cos\u00ec come di emorragie.\nLo stato ematologico del paziente deve essere controllato ogni settimana. \nSe la terapia con uramustina fa seguito a radioterapia od alla somministrazione di altro farmaco mielosoppressivo \u00e8 necessario attendere almeno 2-3 settimane tra la comparsa dell'effetto di mielodepressione massima, dovuto al trattamento precedente, e la somministrazione della dose iniziale di uramustina."}
{"id": "4748998", "revid": "392652", "url": "https://it.wikipedia.org/wiki?curid=4748998", "title": "Generalizzazione cartografica", "text": "La generalizzazione cartografica \u00e8 una metodologia attraverso la quale vengono selezionate informazioni da rappresentare su una mappa in modo che si adattino alla scala della mappa stessa, non necessariamente conservando tutti i dettagli e dati cartografici. Al cartografo \u00e8 data licenza per regolare il contenuto all'interno delle mappe, in modo da poter creare una mappa adatta alle esigenze di scala, che trasmetta informazioni geospaziali, mantenendo il giusto equilibrio tra l'obiettivo e l'attualit\u00e0 del soggetto che viene mappato della mappa.\nMappe ben generalizzate sono quelli che sottolineano i pi\u00f9 importanti elementi della mappa, pur rappresentando il mondo nel modo pi\u00f9 fedele e riconoscibile. Il livello di dettaglio e di importanza in ci\u00f2 che \u00e8 rimasto sulla mappa deve superare l'insignificanza di elementi che sono stati generalizzati.\nTecniche.\nLa Generalizzazione cartografica si basa essenzialmente sulle seguenti tecniche:\nSelezione.\nLa Generalizzazione cartografica ha lo scopo di ridurre la complessit\u00e0 del mondo reale riducendo in maniera strategica dettagli non necessari o secondari. Una metodologia attraverso la quale informazioni geospaziali possono essere rimossi \u00e8 attraverso il processo di selezione.\nIl cartografo deve selezionare alcuni elementi che ritiene i pi\u00f9 importanti e rilevanti da mantenere a quella specifica scala. In questa tecnica alcuni elementi vengono semplicemente esclusi nella rappresentazione della mappa. Un esempio \u00e8 rappresentato dalle cartografie stradali dove ad alti livelli di zoom, le strade secondarie vengono eliminate per dar maggiore risalto alle strade principali.\nSemplificazione.\nNel processo di generalizzazione non vengono solamente rimossi dei dati, ma vengono anche semplificati i dati rimanenti.\nCon la tecnica della semplificazione la geometria degli oggetti viene alterata per ridurne la complessit\u00e0 e aumentarne la visibilit\u00e0. Mappe a scale pi\u00f9 piccole devono avere geometrie pi\u00f9 semplificate per il semplice fatto che rappresenta aree geografiche pi\u00f9 estese. Esempio di semplificazione potrebbe essere quello della linea di costa, molto dettagliata ad alte scale per rappresentare insenature e fiordi, dovr\u00e0 ridurre sostanzialmente il numero di punti che rappresentano le sue linee a scale ridotte per rappresentare solamente la geometria sommaria della stessa.\nCombinazione.\nLa tecnica di combinazione prevede che due elementi cartografici possano essere combinati tra loro quando la loro separazione \u00e8 irrilevante per la scala della mappa. Un esempio possono essere quello di una rete stradale, dove un'autostrada, rappresentata con poligoni rappresentanti le varie corsie, possa essere combinata in un unico poligono indicante solamente la strada. Un altro esempio potrebbero essere la rappresentazione del suolo edificato, dove una mappa dettagliata mostra ogni singolo edificio, che con la tecnica di combinazione diventa un unico grande centro abitato in una mappa a basso dettaglio.\nSmoothing.\nLo smoothing \u00e8 un processo che viene applicato agli elementi delle mappe per fargli acquisire una geometria pi\u00f9 piacevole e con meno angoli vivi. Un esempio molto evidente dello smoothing possono essere le curve di una strada di montagna che in una carta a scale molto basse potrebbero diventare molto spigolose, lo smoothing cerca di renderle pi\u00f9 morbide mentendo comunque un basso numero di punti per descriverle.\nValorizzazione.\nUn ulteriore metodo di generalizzazione \u00e8 infine quello della valorizzazione. La valorizzazione consiste nell'evidenziare in maniera specifica alcuni elementi, utilizzando una specifica vestizione cartografica, in maniera da dare le stesse informazioni utilizzando geometrie meno complesse. Ad esempio, supponiamo in una rete stradale rappresentata da multiple corsie abbia improvvisamente una riduzione di corsia passando da 6 a 4 corsie. In una scala minore, la stessa informazione pu\u00f2 essere rappresentata facendo collassare tutte le corsia in una singola linea, che avr\u00e0 un colore rosso durante le 6 corsie e un coloro arancio quando le corsie diventano 4."}
{"id": "4749003", "revid": "764447", "url": "https://it.wikipedia.org/wiki?curid=4749003", "title": "AIDAmira", "text": "AIDAmira \u00e8 una nave da crociera costruita nel 1999 a St. Nazaire, in Francia. \u00c9 attualmente in servizio con la compagnia crocieristica AIDA Cruises.\nDal 30 ottobre al 28 novembre 2019, presso i cantieri di San Giorgio del Porto a Genova, \u00e8 stata sottoposta a grandi lavori di ristrutturazione e rifacimento della livrea in seguito al trasferimento della nave alla flotta di AIDA Cruises, compagnia crocieristica parte del gruppo Costa, giungendo a Palma di Maiorca nel pomeriggio del 29 per poi essere battezzata con il nome di \"AIDAmira\" il 30 novembre 2019.\nStoria.\nFestival Crociere, compagnia di navigazione italo-greca, nel 1999 realizz\u00f2 la sua prima nuova nave, \"Mistral\", che fu costruita dai Chantiers de l'Atlantique in Francia. La sua crociera inaugurale inizi\u00f2 il 17 luglio 1999, da Venezia verso le isole greche.\nIn seguito al fallimento di Festival Crociere nel 2004 la maggior parte della sua flotta fu venduta, inclusa la \"Mistral\" che fu venduta alla Viajes Iberojet e venne ribattezzata \"Grand Mistral\". Nel 2007 Viajes Iberojet venne venduta alla Carnival Corporation &amp; plc, sotto il controllo esecutivo di Costa Crociere e contestualmente ribattezzata Ibero Cruceros, l'anno successivo la \"Grand Mistral\" ricevette la nuova livrea della Ibero Cruceros continuando a navigare per la medesima compagnia.\nNel 2013, Costa Crociere annunci\u00f2 il trasferimento di \"Grand Mistral\" a fine 2013 e la cancellazione della stagione invernale 2013/2014, rimborsando i passeggeri che avevano prenotato le sue future crociere con la vecchia compagnia.\n\"Grand Mistral\" usc\u00ec dalla flotta Ibero Cruceros nel novembre 2013, trasferita a Costa Crociere fu ribattezzata \"Costa neoRiviera\" venendole assegnate nuove rotte. I suoi itinerari includeranno pi\u00f9 soste notturne e insolite nei porti come parte del nuovo progetto di Costa chiamato \"neoCollection\" per le sue navi pi\u00f9 piccole. Costa Crociere invest\u00ec 10 milioni di euro nel riammodernamento di \"Costa neoRiviera\" e nella manutenzione di \"Costa neoClassica\" e \"Costa Voyager\" . Con i suoi 48.200 tsl, \"Costa NeoRiviera\" \u00e8 la pi\u00f9 piccola (per stazza) delle navi che compongono la flotta di Costa Crociere.\nIl 25 maggio 2018 \u00e8 stato annunciato che la nave sar\u00e0 trasferir\u00e0 ad AIDA Cruises con il nome \"AIDAmira\" per far parte della flotta selezionata per fare crociere esotiche. \nIl 25 Settembre 2019 viene annunciato che la nave prima di unirsi alla flotta AIDA subir\u00e0 un rimodernamento nel cantiere San Giorgio del Porto a Genova della durata di circa un mese, per un investimento del valore di 50 milioni di euro. Costa neoRiviera ha concluso la sua ultima crociera il 29 ottobre 2019 a Savona. Il giorno successivo la nave arriver\u00e0 a Genova per iniziare i lavori, che dureranno sino al 28 novembre. Al termine delle operazioni la nave arriver\u00e0 a Palma di Maiorca il 29 novembre per essere ribattezzata. La sua crociera inaugurale \u00e8 iniziato il 4 dicembre 2019 da Palma di Maiorca.\nCaratteristiche.\nLa nave dispone di 624 cabine totali ad uso dei passeggeri, di cui: 94 suite, 4 panoramiche con balcone privato e 6 gran suite con balcone privato, 3 ristoranti di cui un buffet rosticceria e pizzeria, 6 bar, un centro benessere: palestra, sale trattamenti e massaggi, sauna, bagno turco, solarium, 1 piscina, 2 vasche idromassaggio, campo polisportivo, percorso jogging esterno, 1 piscina spa all'aperto, un teatro su due piani, casin\u00f2, discoteca, punto internet, sala carte, biblioteca, 2 gallerie di negozi, negozio foto e Squok Club (struttura dedicata ai bambini)."}
{"id": "4749016", "revid": "91792", "url": "https://it.wikipedia.org/wiki?curid=4749016", "title": "Chiesa di San Mamante (Lizzano in Belvedere)", "text": "La chiesa di San Mamante \u00e8 una chiesa cattolica parrocchiale ubicata nella parte meridionale della provincia di Bologna, a Lizzano in Belvedere.\nStoria.\nL'edificio attuale fu eretto nel 1931, ma i resti dell'antica pieve in stile bizantino, dedicata a Mamante di Cesarea, testimoniano la presenza pi\u00f9 che millenaria di questa antica pieve.\nSantuari e chiese.\nOltre a diversi oratori, nel territorio parrocchiale sorge il santuario di Madonna dell'Acero."}
{"id": "4749019", "revid": "767487", "url": "https://it.wikipedia.org/wiki?curid=4749019", "title": "Associazione Sportiva Cosenza 1961-1962", "text": "Questa pagina raccoglie le informazioni riguardanti l'Associazione Sportiva Cosenza nelle competizioni ufficiali della stagione 1961-1962."}
{"id": "4749020", "revid": "729019", "url": "https://it.wikipedia.org/wiki?curid=4749020", "title": "Stazione di Iwaki (Fukushima)", "text": "La \u00e8 la stazione principale della citt\u00e0 di Iwaki nella prefettura di Fukushima.La stazione \u00e8 passante per la linea J\u014dban, e capolinea della Ban'etsu orientale diretta a K\u014driyama.\nStruttura.\nLa stazione, ridisegnata nel 2006, \u00e8 costituita da un fabbricato viaggiatori sopra il piano del ferro. Al livello del terreno sono presenti 6 binari con tre marciapiedi a isola. \u00c8 presente una biglietteria presenziata aperta dalle 5:40 alle 21:30, e la stazione \u00e8 priva di barriere architettoniche."}
{"id": "4749024", "revid": "709565", "url": "https://it.wikipedia.org/wiki?curid=4749024", "title": "Baphomet (Marvel Comics)", "text": "Baphomet \u00e8 un personaggio dei fumetti pubblicati dalla Marvel Comics, \u00e8 un demone di classe superiore.\nBiografia del personaggio.\nBaphomet appare per la prima volta tra le schiere di un gruppo di satanisti, riuniti per tendere una trappola a Daimon Hellstrom. Il demone e i suoi compari, vennero facilmente sconfitti dall'antieroe e rispediti all'Inferno. Le strade di Baphomet e di Hellstrom si incrociano nuovamente quando un nemico di Daimon, il Possessore, cercando di raggiungere l'Inferno attraverso un portale a cui il demone faceva la guardia, si scontra con i due nemici costretti ad una scomoda alleanza. Baphomet ricompare durante la saga \"Ultimi Riti\", confrontandosi con la strega Salom\u00e8 che lo distrugge con un formidabile attacco magico. Successivamente, Baphomet viene invocato dal giovane mago Jack Holyoak per contrastare Doc Samson.\nPoteri e abilit\u00e0.\nBaphomet ha una forza e una resistenza sovrumane, maggiori nelle dimensioni infernali. Pu\u00f2 emettere palle di fuoco ed \u00e8 immune al fuoco infernale."}
{"id": "4749028", "revid": "287204", "url": "https://it.wikipedia.org/wiki?curid=4749028", "title": "Pattuglia galattica", "text": "Pattuglia galattica \u00e8 un romanzo di fantascienza dello scrittore statunitense Edward E. Smith. Fu pubblicato originariamente sulla rivista \"Astounding\" nel 1937 e successivamente edito dalla Fantasy Press nel 1950. La storia di questo volume fu la prima della serie dei \"Lensman\", anche se \"Triplanetario\" fu scritto prima, non fu originariamente parte della serie e fu successivamente revisionata in modo da renderla parte della serie. \"Il primo Lensman\" fu scritto per collegare \"Triplanetario\" con \"Pattuglia galattica\".\nTrama.\nAi membri della Pattuglia Galattica \u00e8 stata data l'arma definitiva da usare nella guerra contro l'organizzazione criminale interplanetaria di Boskone:La Lente. Ma anche se i Lensmen della pattuglia sono i pi\u00f9 temuti soldati della galassia, non sono sicuri di come usare questa particolare arma. Kimball Kinnison \u00e8 appena stato promosso dall'accademia, e ora che ha ricevuto la Lente, \u00e8 determinato a scoprire come funziona. Kinnison incomincia il suo viaggio prendendo il comando della aatronave Britannia. Questo lo porta a una serie di avventure, inclusa una visita sul pianeta Arisia, patria dei creatori della Lente, e a uno scontro con Helmuth, il leader di Boskone."}
{"id": "4749032", "revid": "858648", "url": "https://it.wikipedia.org/wiki?curid=4749032", "title": "Valdez, il mezzosangue", "text": ""}
{"id": "4749034", "revid": "1442080", "url": "https://it.wikipedia.org/wiki?curid=4749034", "title": "Lou Carcolh", "text": "Il Lou Carcolh o Carcolh \u00e8 una creatura leggendaria del folclore francese. \u00c8 descritta come un incrocio tra un serpente e un mollusco, dotato di conchiglia e tentacoli. Si riteneva vivesse in caverne sotterranee situate nel sud-est della Francia. Il mito del Carcolh \u00e8 spesso associato alla citt\u00e0 di Hastingues, situata nelle Landes."}
{"id": "4749035", "revid": "767487", "url": "https://it.wikipedia.org/wiki?curid=4749035", "title": "Thee Silver Mt. Zion Memorial Orchestra", "text": "La Thee Silver Mt. Zion Memorial Orchestra \u00e8 un gruppo musicale canadese, originario di Montr\u00e9al (nel Quebec). Hanno usato nel corso della loro carriera anche diversi altri nomi (A Silver Mt. Zion, The Silver Mt. Zion Memorial Orchestra &amp; Tra-La-La Band, Thee Silver Mt. Zion Memorial Orchestra and Tra-La-La Band with Choir o Thee Silver Mountain Reveries), per questo motivo sono spesso indicati con la sigla SMZ, che sta per Silver Mt. Zion. La \nband \u00e8 un side project dei Godspeed You! Black Emperor\nSolitamente il gruppo viene etichettato come post-rock, anche se i membri del gruppo sono riluttanti a definirlo tale.\nIl cantante e chitarrista Efrim Menuck afferma di identificarsi con l'etica ed estetica del punk rock.\nStoria del gruppo.\nTre membri dei Godspeed You! Black Emperor, ossia Efrim Menuck (chitarra, piano e voce), Thierry Amar (contrabbasso) e Sophie Trudeau (violino) decisero di fondare il gruppo a cavallo tra il 1999 e il 2001. Lo stile del gruppo \u00e8 atipico, ed unisce musica tzigana, rock da camera, post rock, folk e musica minimalista.\nStando ad un'intervista rilasciata presso l'emittente olandese VPRO Radio, il gruppo ebbe origine come progetto con il quale Efrim Menuck sperava di imparare a scrivere la musica. Gi\u00e0 chitarrista nei GY!BE, contava di comunicare meglio con i compagni di band familiarizzando con la teoria musicale. Presto abbandon\u00f2 l'idea, resosi conto che preferiva non sapere esattamente cosa facesse mentre scriveva, optando per un approccio \u201cannaspante\u201d alla composizione. In ogni caso, il progetto SMZ prosegu\u00ec. La decisione di Menuck di registrare un album fu parzialmente ispirata dalla morte del suo cane, Wanda, deceduta mentre lui era in tour con i GY!BE.\nServiva anche come sbocco creativo che gli permettesse di sperimentare con idee e suoni che non si sentiva di poter effettivamente creare con il collettivo GY!BE. Cercando aiuto nel processo della creazione degli album, Menuck arruol\u00f2 la violinista Sophie Trudeau e il bassista Thierry Amary, anche loro coinvolti nei Godspeed You! Black Emperor.\nLa band fece il proprio debutto dal vivo il 6 marzo 1999 al Musique Fragile, performance organizzata dall'etichetta Constellation Records.\nIl primo album usc\u00ec nel marzo 2000 per la Constellation Records intitolato \"He Has Left Us Alone but Shafts of Light Sometimes Grace the Corner of Our Rooms...\".\nIn seguito la formazione si allarg\u00f2 a sei unit\u00e0 (si aggiunsero la violoncellista Beckie Foon, il chitarrista Ian Ilavsky e la violinista Jessica Moss) e il gruppo cambi\u00f2 nome in Silver Mt.Zion Memorial Orchestra &amp; Tra-la-la Band. Pubblicarono \"Born into Trouble as Sparks Fly Upward\", registrato in sole due settimane nel 2001, che chiuse la prima parte di carriera del gruppo.\nNel successivo \"This Is Our Punk Rock\" (2003), infatti, il suono del gruppo, come esplicitato all'interno del nome dell'album, si tinse maggiormente di punk rock, con accostamenti anche a tratti di musica spettrale e folk apocalittico.\nNell'EP \"Pretty Little Lightning Paw\" del 2004, a nome Thee Silver Mountain Reveries vennero inseriti brani scartati dalla session del precedente album.\nNel 2005 il gruppo pubblic\u00f2 \"Horses in the Sky\", costituito da sei tracce in cui sono sempre chitarre e violini a farla da padrone. Nel frattempo era entrato in formazione anche Scott Levine Gilmore (mandolino e chitarra), che tuttavia rimase per poco tempo e venne sostituito dal batterista Eric Craven. Per circa un anno e mezzo il gruppo intraprese un tour che tocc\u00f2 Canada, Stati Uniti ed Europa.\nSegu\u00ec \"13 Blues for Thirteen Moons\" del marzo 2008, di matrice math rock e psichedelica e costituito da 16 brani, di cui quattro effettivi. Craven, Foon e Ilevsky lasciarono la band nell'estate 2008 e venne invece ingaggiato David Payant (batteria). Nel 2007 e nel 2009 il gruppo ha collaborato con Vic Chesnutt per gli album \"North Star Deserter\" e \"At the Cut\".\nNel febbraio 2010 con \"Kollaps Tradixionales\", a nome Thee Silver Mt. Zion Memorial Orchestra, il solito carattere sacrale e liturgico fornito da archi e chitarre, si impose in una maggiore dimensione intima che in passato.\nIl 2014 segna un nuovo cambiamento, con la formazione a cinque (Menuck, Payant, Trudeau, Jessica Moss, Thierry Amar), il gruppo partendo sempre sa un'estetica post rock segna un passaggio a suoni pi\u00f9 duri con contaminazioni rock blues e metal nel nuovo album \"Fuck Off Get Free We Pour Light on Everything\".\nStile.\nInfluenze.\nLa dichiarazione stampa ufficiale afferma che le influenze della band includono \u201cfree jazz, canti collettivi, Minimalismo e i canti popolari americani - per quanto ancorata (la band, ndr) ad una rivisitazione punk-rock sui tropi della musica neo-classica e moderna.\u201d\nMenuck ha citato Deerhoof come influenza positiva per la band, dicendo \u201cc'\u00e8 un modo che ha lui di creare una melodia per cui questa diventa la cosa pi\u00f9 strana del mondo, e siamo esaltati quando sentiamo di avvicinarci al suo approccio.\u201d\nHa criticato gruppi come gli U2 che ritiene colpevoli di \u201cemozionalismo manipolativo\u201d nella loro musica, qualcosa che i Silver Mt. Zion cercano di evitare.\nMenuck ha fatto riferimento anche ai Minutemen, ai Minor Threat e ai primi Black Flag in alcune interviste, per quanto le loro influenze siano presumibilmente di tipo etico e non stilistico; pare che tutti i membri della band siano fan dei Led Zeppelin.\nCon due eccezioni, le tracce dei Godspeed You! Black Emperor non hanno parti cantate; al loro posto, usano registrazioni audio provviste da Sophie Trudeau. Alla stessa maniera, samples fanno la loro comparsa sull'album di debutto dei SMZ, nel quale Menuck cant\u00f2 in due tracce - \"Movie (Never Made)\" e \"Blown-out Joy from Heaven's Mercied Hole\". Menuck confess\u00f2 di essere a disagio con la cosa, inizialmente, sentendosi \u201csciocco\u201d e a disagio con il ruolo di cantante in genere. Almeno ai tempi, non voleva essere l'elemento centrale della band, bens\u00ec contava di usare il canto come strumento stilistico.\nTesti e tematiche.\nSi d\u00e0 per scontato in molte interviste che Efrim Menuck scriva la maggior parte delle parole cantate o parlate nei brani della band, nonostante il chitarrista Ian Ilavsky abbia sottolineato che Menuck \u201cha veramente sostenuto e incoraggiato la partecipazione degli altri nella scrittura di un certo numero di testi nell'ottica di cantarli in coro\u201d.\nCi sono forti riferimenti politici nella musica della band. La strumentale \"13 Angels Standing Guard 'round the Side of Your Bed\" \u00e8 apparentemente rivolta agli anarchisti black bloc, secondo il libretto dell'album. La canzone \u201cThe Triumph Of Our Tired Eyes\u201d pu\u00f2 essere interpretata come la condanna delle condizioni attuali del mondo, mentre rivela una forte speranza per quanto riguarda il futuro. Rimanda inoltre alla vecchia canzone, \u201cAlle Barricate\u201d, cantata dagli anarchici durante la Rivoluzione Spagnola. Horses in the Sky contiene tracce apertamente politiche, inclusa \u201cRing Them Bells (Freedom Has Come and Gone)\u201d e \u201cGod Bless Our Dead Marines\". Detto ci\u00f2, \u00e8 lecito sottolineare che, interrogato riguardo agli elementi politici dei brani degli A Silver Mt Zion dopo un concerto a Notthingam, UK, del dicembre 2004, Efrim Menuck afferm\u00f2 che \u201cla band non sta cercando di essere \u2018politicamente impegnata\u2019 con le proprie canzoni, bens\u00ec i brani vengono scritti sulla sorta di argomenti di cui i membri parlano con i loro amici.\u201d\n13 Blues for Thirteen Moons, pubblicato nel marzo 2008, fu il primo album a contenere un libretto con i testi. Stando ad un'intervista con Menuck, ha voluto includere i testi in tutti gli album (a partire da 13 Blues, ndr) \u201cprincipalmente perch\u00e9 un sacco di gente non parla inglese come prima lingua\u201d e non voleva che le canzoni venissero male interpretate o citate scorrettamente. Al di l\u00e0 di questo, uno dei manager della Constellation ha una \u201cavversione radicale nei confronti dei libretti con i testi\u201d e solo con l'uscita degli ultimi album Menuck l'ha affrontato riguardo alla cosa."}
{"id": "4749041", "revid": "339392", "url": "https://it.wikipedia.org/wiki?curid=4749041", "title": "A Silver Mt. Zion", "text": ""}
{"id": "4749043", "revid": "339392", "url": "https://it.wikipedia.org/wiki?curid=4749043", "title": "Silver Mt. Zion", "text": ""}
{"id": "4749052", "revid": "2162086", "url": "https://it.wikipedia.org/wiki?curid=4749052", "title": "Berat Djimsiti", "text": "Biografia.\nNato e cresciuto a Zurigo in Svizzera, da genitori albanesi della Macedonia del Nord.\nDalla fidanzata Alisa ha avuto un figlio (di nome Lion Aron) il 22 settembre 2020.\nCaratteristiche tecniche.\nDi ruolo difensore centrale, \u00e8 bravo in marcatura ed in impostazione, e pu\u00f2 giocare anche da terzino.\nCarriera.\nClub.\nZurigo.\nCresciuto nelle giovanili dello , ha giocato con la squadra dello Zurigo U-21 dal 2007 fino al 2011, facendo il suo esordio in prima squadra nel 2011. Durante il calciomercato invernale del 2016, lascia lo Zurigo dopo aver disputato 110 partite, condite da 5 gol, nella Super League.\nAtalanta.\nIl 18 gennaio 2016 viene acquistato dall', dopo aver risolto consensualmente il suo contratto con lo Zurigo. Il 2 maggio successivo fa il suo debutto ufficiale con la maglia dei bergamaschi (e in Serie A) contro il in campionato, partita poi terminata con una sconfitta per 2-1 in favore della squadra partenopea.\nI prestiti ad Avellino e Benevento.\nIl 31 agosto 2016 viene ceduto dagli orobici all' con la formula del prestito secco. Esordisce con gli irpini il 10 settembre 2016 nel pareggio casalingo per 0-0 contro il .\nIl 14 luglio 2017 viene nuovamente ceduto in prestito in Campania al , con cui colleziona 30 presenze non riuscendo ad evitare la retrocessione in serie cadetta.\nRitorno all'Atalanta.\nAl termine del prestito al Benevento torna all'Atalanta. L'11 novembre 2018 trova il suo primo gol sia con l'Atalanta che in massima serie nella vittoria per 4-1 contro l'. Il 17 febbraio 2022 sigla la sua prima doppietta in carriera in Europa League contro l'Olympiacos.\nNazionale.\nGioca la sua prima partita con la nazionale svizzera Under-21 a Villareal il 6 febbraio 2013 in occasione della gara amichevole contro la Slovacchia Under-21, sostituito poi durante l'intervallo da Saulo Decarli, partita poi persa per 1-0.\nIl 29 agosto 2015 riceve la sua prima convocazione dalla nazionale albanese per le partite valide per le qualificazioni ad Euro 2016 contro e del 4 e 7 settembre 2015.\nIl 4 settembre 2015 fa il suo debutto ufficiale con la maglia dell'Albania nella partita valida per le qualificazioni ad Euro 2016 giocata a Copenaghen contro la , partita poi terminata sullo 0-0, nella quale \u00e8 stato schierato titolare. Il seguente 11 ottobre trova la sua prima marcatura, nel 3-0 contro l', che risulter\u00e0 poi decisiva per la storica qualificazione della selezione albanese a Euro 2016.\nStatistiche.\nPresenze e reti nei club.\n\"Statistiche aggiornate al 19 febbraio 2022.\""}
{"id": "4749053", "revid": "11959", "url": "https://it.wikipedia.org/wiki?curid=4749053", "title": "Nabigha al-Dhubyani", "text": ""}
{"id": "4749055", "revid": "599013", "url": "https://it.wikipedia.org/wiki?curid=4749055", "title": "John Jefferson", "text": "Carriera professionistica.\nSan Diego Chargers.\nJefferson fu scelto come quattordicesimo assoluto del Draft 1978 dai San Diego Chargers. Ebbe un immediato impatto nella NFL, terminando la sua annata da rookie con 56 ricezioni per 1.001 yard e guidando la lega con 13 touchdown su ricezione. Jefferson apparve sulla copertina del 20 agosto 1979 di Sports Illustrated con il titolo di \"The Touchdown Man\". Fu inserito unanimemente nella formazione ideale della stagione All-Pro in ognuna delle due successive stagioni e guid\u00f2 la NFL in yard ricevute (1.340) e touchdown su ricezione (13) nel 1980. Particolarmente degno di menzione, in una gara del 14 settembre 1980 terminata ai supplementari contro gli Oakland Raiders, Jefferson salt\u00f2 pi\u00f9 in alto di Lester Hayes in un passaggio lanciato da Dan Fouts, atterrando sulla linea della tre yard di Oakland. Hayes si trov\u00f2 sopra Jefferson, incredulo del fatto che John fosse riuscito ad agguantare il pallone. Jefferson ebbe la prontezza di spirito di rotolare di lato e di giungere fino alla end zone, siglando la vittoria per 30-24 dei Chargers. A San Diego divenne il primo giocatore della storia a ricevere pi\u00f9 di mille yard in ognuna delle sue prime tre stagioni da professionista, un'impresa eguagliata in seguito solo da Randy Moss e A.J. Green.\nGreen Bay Packers.\nA causa di una disputata contrattuale coi Chargers, Jefferson fu scambiato coi Green Bay Packers nel 1981. Con la nuova squadra gioc\u00f2 nel lato opposto al futuro membro della Pro Football Hall of Fame James Lofton. Jefferson, Lofton e il tight end Paul Coffman assieme al quarterback Lynn Dickey diedero ai Packers uno degli attacchi pi\u00f9 esplosivi della NFL all'epoca; tuttavia, con una difesa che era costantemente tra le peggiori della NFL, la squadra termin\u00f2 tre stagioni con un record di 8-8 e raggiunse i playoff solo nella stagione accorciata per sciopero del 1982.\nCleveland Browns.\nL'ultima stagione de professionista, Jefferson la disput\u00f2 con i Cleveland Browns nel 1985 in cui ricevette solamente 3 passaggi in 7 gare giocate. La sua carriera termin\u00f2 con 4 convocazioni al Pro Bowl."}
{"id": "4749083", "revid": "92723", "url": "https://it.wikipedia.org/wiki?curid=4749083", "title": "ATP Challenger Tour Finals 2013", "text": "L'ATP Challenger Tour Finals 2013 \u00e8 stato un torneo professionistico di tennis maschile giocato sulla terra rossa. \u00c8 stata La 3\u00aa edizione del torneo, facente parte dell'ATP Challenger Tour nell'ambito dell'ATP Challenger Tour 2013. Si \u00e8 giocato a San Paolo in Brasile dal 13 al 17 novembre 2013.\nPunti e montepremi.\nIl totale del montepremi ammonta a 220\u00a0000 dollari.\nCampione.\n Filippo Volandri ha sconfitto in finale Alejandro Gonz\u00e1lez per 4-6, 6-4, 6-2."}
{"id": "4749086", "revid": "606039", "url": "https://it.wikipedia.org/wiki?curid=4749086", "title": "Globicephalidae", "text": ""}
{"id": "4749088", "revid": "606039", "url": "https://it.wikipedia.org/wiki?curid=4749088", "title": "Globicipites", "text": ""}
{"id": "4749089", "revid": "606039", "url": "https://it.wikipedia.org/wiki?curid=4749089", "title": "Globiocephalidae", "text": ""}
{"id": "4749092", "revid": "606039", "url": "https://it.wikipedia.org/wiki?curid=4749092", "title": "Grampidae", "text": ""}
{"id": "4749093", "revid": "606039", "url": "https://it.wikipedia.org/wiki?curid=4749093", "title": "Pseudorcaina", "text": ""}
{"id": "4749099", "revid": "1573940", "url": "https://it.wikipedia.org/wiki?curid=4749099", "title": "Oxyjulis californica", "text": "Oxyjulis californica (), unica specie del genere Oxyjulis, \u00e8 un pesce di acqua salata appartenente alla famiglia Labridae.\nHabitat e Distribuzione.\nQuesta specie vive nelle acque subtropicali dell'oceano Pacifico, soprattutto nelle foreste di kelp, a profondit\u00e0 che arrivano fino a 73 m. Si trova lungo le coste del Messico e della California, dove \u00e8 uno dei labridi pi\u00f9 comuni.\nDescrizione.\nPresenta un corpo compresso lateralmente e molto allungato, con una testa dal profilo appuntito. La lunghezza massima registrata \u00e8 di 25 cm. \nLe pinne sono trasparenti, la pinna dorsale e la pinna anale sono basse e lunghe, mentre la pinna caudale non \u00e8 biforcuta; su quest'ultima \u00e8 presente una macchia nera o color cioccolato. La bocca presenta dei denti sporgenti utili per raschiare piccoli invertebrati dalle alghe.\nLa livrea non \u00e8 molto appariscente, varia dal marrone chiaro al giallastro, e il ventre \u00e8 pi\u00f9 chiaro.\nBiologia.\nComportamento.\nNuota in piccoli banchi, di solito vicino al substrato, dove si rintana quando spaventato e dove dorme di notte sotterrato nella sabbia e con solo la testa fuori.\n\u00c8 spesso preda dell'otaria della California. Pu\u00f2 anche presentare un copepode parassita, \"Heterochondria atypica\".\nAlimentazione.\nHa una dieta molto varia, prevalentemente carnivora anche se si nutre pure di alghe, composta da uova di altri pesci e da varie specie di invertebrati marini come molluschi gasteropodi (patelle e Columbellidae) e cefalopodi (Teuthida) vermi e crostacei. Pu\u00f2 anche nutrirsi dei parassiti esterni di altri pesci.\nRiproduzione.\n\u00c8 oviparo e la fecondazione \u00e8 esterna. Non ci sono cure verso le uova. Probabilmente si tratta di un pesce ermafrodita, ma ancora non se ne ha la certezza. Le uova sono pelagiche e galleggiano in acqua.\nConservazione.\nQuesta specie viene classificata come \"a rischio minimo\" (LC) dalla lista rossa IUCN perch\u00e9 non sembra essere minacciata da particolari pericoli. \u00c8 diffuso in alcune aree marine protette, e non viene pescato frequentemente perch\u00e9 nonostante sia commestibile le sue carni non sono pregiate."}
{"id": "4749100", "revid": "1442080", "url": "https://it.wikipedia.org/wiki?curid=4749100", "title": "ATP Challenger Tour Finals 2013 - Singolare", "text": "Il singolare dell'ATP Challenger Tour Finals 2013 \u00e8 stato un torneo di tennis facente parte dell'ATP Challenger Tour 2013.\nGuido Pella era il detentore del titolo ma non si \u00e8 qualificato per questa edizione del torneo.\nFilippo Volandri ha sconfitto in finale Alejandro Gonz\u00e1lez per 4-6, 6-4, 6-2.\nTabellone.\nGruppo Verde.\n\"La classifica viene stilata in base ai seguenti criteri: 1) Numero di vittorie; 2) Numero di partite giocate; 3) Scontri diretti (in caso di due giocatori pari merito); 4) Percentuale di set vinti o di games vinti (in caso di tre giocatori pari merito); 5) Decisione della commissione.\""}
{"id": "4749102", "revid": "1005847", "url": "https://it.wikipedia.org/wiki?curid=4749102", "title": "Elezioni presidenziali in Georgia del 2013", "text": "Le elezioni presidenziali in Georgia del 2013 si tennero il 27 ottobre."}
{"id": "4749108", "revid": "486946", "url": "https://it.wikipedia.org/wiki?curid=4749108", "title": "Mocasina", "text": ""}
{"id": "4749112", "revid": "767487", "url": "https://it.wikipedia.org/wiki?curid=4749112", "title": "Sondre Lerche", "text": "Biografia.\nNato a Bergen nel 1982, inizia a studiare chitarra all'et\u00e0 di 8 anni. Ben presto viene introdotto alla musica brasiliana e alla bossa nova. A 14 anni compone il suo primo pezzo, \"Locust Girl\" e inizia a suonare dal vivo con la sua chitarra acustica.\nNel 1999 viene contattato da Hans-Petter Gurdesen, uomo di fiducia di diverse case discografiche. Sar\u00e0 lui a lanciarlo definitivamente nel panorama musicale internazionale.\nNel settembre 2001 esce in Norvegia il suo primo album, \"Faces Down\" (Virgin Norway). Tra le influenze del giovane Lerche vi sono musica psichedelica, pop, jazz e lo-fi. Vince il Best New Act ai Spellemannprisen (i Grammy norvegesi) e viene inserito nella lista dei \"top 50 album\" dalla rivista \"Rolling Stone\".\nNel 2002 intraprende un tour che tocca Europa e Nord America, esibendosi anche con Elvis Costello, a-ha e Beth Orton.\nNel frattempo rilascia anche l'EP \"Don't Be Shallow\".\nNel 2004 pubblica \"Two Way Monologue\", prodotto sempre da Gundersen ed etichettato dalla statunitense Astralwerks (di propriet\u00e0 della Virgin). Il disco appare sorretto da lievi orchestrazioni e deviazioni psichedeliche. Nel mezzo sempre la sua chitarra acustica a prendere il sopravvento.\nDopo qualche anno di attesa, nel febbraio 2006 pubblica \"Duper Sessions\", una raccolta di 14 tra pezzi originali e cover di brani jazz e non solo. L'album arriva al quarto posto nella Billboard Official Top Contemporary Jazz Albums Chart ed \u00e8 stato registrato a Bergen con la band di accompagnamento (i Faces Down) e il pianista Erik Halvorsen.\nUn anno pi\u00f9 tardi rilascia \"Phantom Punch\" (febbraio 2007), in cui l'autore si presenta con un sound pi\u00f9 aggressivo, in stile indie rock anni '90. In produzione Lerche viene aiutato da Tony Hoffer (gi\u00e0 con Beck e Belle &amp; Sebastian).\nSul finire del 2007 pubblica un nuovo disco, stavolta inciso per la colonna sonora del film \"L'amore secondo Dan\" di Peter Hedges. Lerche compare anche in una scena del film con la sua band, i Faces Down. Nel disco duetta anche con Regina Spektor (\"Hell No\").\nNel settembre 2009 pubblica \"Heartbeat Radio\", che segna il passaggio alla Rounder Records.\nDue anni dopo pubblica il self-titled \"Sondre Lerche\" (giugno 2011, Mona Records). In questi due album lo stile di Lerche si fa prettamente pop, orecchiabile e seducente.\nVita privata.\nNel luglio 2005 ha sposato la modella e attrice Mona Fastvold, conosciuta sul set del video \"Days That Are Over\".\nLerche \u00e8 cugino del rapper norvegese Lars Vaular."}
{"id": "4749129", "revid": "74801", "url": "https://it.wikipedia.org/wiki?curid=4749129", "title": "Nicholas Turro", "text": "Vita.\nNicholas J. Turro nacque a Middletown (Connecticut). Studi\u00f2 dapprima alla Wesleyan University di Middletown. Consegu\u00ec poi il PhD nel 1963 al California Institute of Technology lavorando con George S. Hammond, cui segu\u00ec un anno di post-dottorato presso Paul Doughty Bartlett all'Universit\u00e0 di Harvard. Nel 1964 entr\u00f2 alla Columbia University come istruttore e divent\u00f2 professore nel 1969. Nel periodo 1981-1983 diresse il dipartimento di chimica e dal 1997 al 2000 fu condirettore del dipartimento di ingegneria chimica. Fu anche nominato professore di ingegneria chimica e chimica applicata (1997) e professore di ingegneria ambientale e scienza dei materiali (1998). Mor\u00ec nel 2012 a causa di un tumore al pancreas. \nContributi.\nTurro \u00e8 stato un pioniere nei campi della fotochimica dei composti organici, della fotochimica supramolecolare e della spin chemistry. Un ampio riassunto delle sue ricerche \u00e8 contenuto in un articolo che lui stesso scrisse, gi\u00e0 malato, nel 2011.\nOpere.\nTurro \u00e8 stato autore di pi\u00f9 di 900 articoli scientifici su riviste specializzate. Ha scritto inoltre libri che hanno fortemente influenzato il progresso della fotochimica organica: \nRiconoscimenti.\nNel 1981 fu eletto alla National Academy of Science e alla American Academy of Arts and Sciences. Turro ottenne inoltre numerosi premi e riconoscimenti, tra i quali il Premio Willard Gibbs nel 2000, e il Premio Arthur C. Cope nel 2011. Quest'ultimo \u00e8 considerato il premio pi\u00f9 importante della chimica organica, e gli fu conferito per \"aver posto le basi della fotochimica organica moderna, della fotochimica supramolecolare, e della spin chemistry\"."}
{"id": "4749136", "revid": "916580", "url": "https://it.wikipedia.org/wiki?curid=4749136", "title": "Oxyjulis", "text": ""}
{"id": "4749139", "revid": "15756", "url": "https://it.wikipedia.org/wiki?curid=4749139", "title": "Storia del buddhismo in Occidente", "text": "Il buddhismo in Occidente , ci\u00f2 in seguito a contatti, susseguitesi nei secoli, tra le dottrine buddhiste e alcune delle civilt\u00e0 del mondo occidentale che si sono via via succedute nel tempo.\nDalla storia antica al '600.\nMondo ellenistico.\nIl buddhismo ha occasionalmente intersecato il mondo occidentale fin dalle epoche pi\u00f9 antiche. \u00c8 addirittura possibile che il primo incontro sia avvenuto nel 334 a.C., quando Alessandro Magno col suo esercito greco-macedone arriv\u00f2 a conquistare la maggior parte dell'Asia centrale sino a giungere ai confini del fiume Indo, agl'inizi della regione chiamata Punjab.\nSuccessivamente la dinastia seleucide e i regni che si svilupparono a seguire stabilirono una profonda influenza dell'ellenismo nell'intera area, interagendo anche direttamente col buddhismo indiano e producendo quello che poi \u00e8 stato conosciuto come buddhismo greco.\nL'unificatore di quello che poi sar\u00e0 ricordato e conosciuto come impero Maurya, Ashoka (273-232 a.C.) si convert\u00ec al buddhismo a seguito della sanguinosa conquista del territorio dei Kalinga (l'attuale Orissa) durante la guerra di Kalinga. Deplorando gli orrori provocati dal conflitto, l'imperatore decise da quel momento in poi di rinunziare ad ogni forma di ulteriore conquista tramite la violenza; da quel momento in poi inizi\u00f2 a 'propagandare' la fede in Buddha attraverso la costruzione di stupa e un variegato numero di pilastri dedicati a raccontare l'evento della propria conversione.\nAshoka il Grande sollecit\u00f2 all'interno del suo vasto impero, comprendente quasi l'intera India attuale (tranne l'ultimo lembo a sud del subcontinente indiano, tra le altre cose il rispetto d'ogni vita animale tramite il vegetarianesimo ed ingiungendo al popolo sottomesso al suo governo di seguire scrupolosamente i dettami del Dharma. Si adoper\u00f2 poi anche al miglioramento della vita effettiva materiale dei propri cittadini attraverso la costruzione di strade, ospedali e sistemi d'irrigazione in tutto il paese. Fu anche il primo governante antico orientale a trattare i suoi sudditi a prescindere dalla loro casta d'appartenenza di nascita.\nForse il migliore se non il pi\u00f9 grande esempio di fede dell'imperatore \u00e8 la costruzione dello Stupa di Sanchi (nell'attuale stato federato di Madhya Pradesh) contenente secondo la tradizione alcune delle pi\u00f9 importanti reliquie del Buddha; costruito nel III secolo a.C. \u00e8 stato successivamente ampliato da suoi successori. Le sue porte scolpite, chiamate Toran, sono considerate con molta probabilit\u00e0 tra i migliori esempi di arte buddhista all'interno dell'India.\nQuesto periodo segna inoltre anche la primissima diffusione del buddhismo oltre i confini nazionali, in direzione in primis dei paesi confinanti. Secondo le piastre inscritte e i pilastri lasciati a perenne ricordo dell'evento (gli Editti di A\u015boka) un vasto numero di emissari sono stati inviati in diversi paesi al fine di diffondere la pratica filosofica buddhista: all'estremo sud fino all'isola di Ceylon, mentre ad ovest fino al Regno greco-battriano e forse anche pi\u00f9 lontano fino a giungere alle sponde orientali del mar mediterraneo.\nBuddhismo greco.\nL'influenza ellenistica in tutta l'Asia centrale favorita dalla dinastia Seleucide che succedette al regno unificato di Alessandro il Macedone ed ai successivi regni greco-battriano e Regno indo-greco, ha avuto varie occasioni per stabilire interazioni pi\u00f9 o meno ampie e durature col buddhismo, il tutto esemplificato chiaramente dallo sviluppo di un'arte sincretica greco-buddhista.\nBuddhismo e mondo romano.\nDiversi casi d'interazione tra il buddhismo e l'Impero romano sono documentati sia dai classici pagani che dai primi scrittori cristiani. Resoconti storici romani descrivono un'ambasciata proveniente dal re indiano Pandion-Pandhya, chiamato anche Poro, alla corte dell'imperatore Ottaviano Augusto nell'anno 13; l'ambasciata era in viaggio e portava una lettera diplomatica scritta in lingua greca ed uno dei suoi membri era uno Sramana ovvero un monaco buddhista.Egli, per dimostrare la sincerit\u00e0 della propria fede si arse vivo ad Atene; il fatto caus\u00f2 un tale scalpore da esser minuziosamente descritto da Nicola di Damasco dopo aver incontro personalmente l'ambasciatore della delegazione ad Antiochia, riferito poi anche da Strabone (XV 1,73) e Dione Cassio. Venne costruita una tomba apposita dedicata al monaco immolatosi volontariamente ancora visibile a tempi di Plutarco la quale recava la seguente iscrizione: \"\u0396\u0391\u03a1\u039c\u0391\u039d\u039f\u03a7\u0397\u0393\u0391\u03a3 \u0399\u039d\u0394\u039f\u03a3 \u0391\u03a0\u039f \u0392\u0391\u03a1\u0393\u039f\u03a3\u0397\u03a3\" (il maestro sramana indiano di Bharuch, cittadina dell'attuale Gujarat).\nTali notizie indicano almeno che uomini religiosi indiani (tra cui sramanan appartenenti al monachesimo buddhista, antitetici ai brahmani hindu) erano saltuariamente in visita nei paesi delle sponde del Mediterraneo; pur tuttavia il termine sraman \u00e8 un termine generico per indicare un uomo religioso indiano, oltre appartenente al monachesimo buddhista, anche interno alla religione giainista e al movimento filosofico ascetico errante chiamato \u0100j\u012bvika: non \u00e8 pertanto chiarissima e sicura quindi in tal caso l'appartenenza religiosa del monaco asceta.\nEpoca cristiana.\nIl buddhismo greco \u00e8 la fusione culturale tra ellenismo e vero e proprio buddhismo, il quale s'\u00e8 sviluppato nel corso d'un periodo in quasi 8 secoli, tra il IV sec a.C. ed il V d.C., fino a comprendere quello ch'\u00e8 l'attuale Afghanistan.\nIn epoca cristiana idee di derivazione buddhista sono periodicamente filtrate in Europa attraverso il Medio Oriente: fonti in persiano e arabo di originarie scritture buddhiste sono state tradotte in Greco, con un linguaggio religioso rimasto praticamente immutato con alterazioni poco pi\u00f9 che estetiche. Il primo incontro diretto registrato tra cristiani e buddhisti risale al 1253, quando l'allora re di Francia mand\u00f2 Guglielmo di Rubruck come ambasciatore alla corte del re dell'Impero Mongolo. Lo stesso Marco Polo nel suo Il Milione accenna all'aver saputo notizie, lungo il percorso del suo lungo viaggio fino ala corte di Kubilai Khan, riguardanti la religione fondata da Siddharta Gautama.\nPi\u00f9 tardi nel XVII sec. la popolazione mongola era l'unica a praticare ai margini orientali del continente europeo, per l'esattezza in quella che attualmente viene designata come Calmucchia, il buddhismo tibetano.\nXIX secolo.\nL'Ottocento \u00e8 un secolo di transizione in cui il buddhismo, da oggetto di interesse superficiale dato dal fascino per un mistico Oriente idealizzato, diventa pi\u00f9 direttamente un oggetto di studio da parte del mondo accademico occidentale e comincia a costruire le basi per una sua modesta diffusione tra Stati Uniti ed Europa, che per\u00f2 non vedr\u00e0 sviluppi significativi prima dell'inizio del secolo successivo.\nLungo tutto il corso del XIX secolo il buddhismo, in molte delle sue ramificazioni, insieme con tutte le altre religioni e filosofie non europee, \u00e8 giunto per la prima volta a conoscenza degli intellettuali europei; soprattutto attraverso il lavoro dei missionari cristiani, ma anche e soprattutto basandosi sulle opere degli studiosi e funzionari dell'impero britannico i quali hanno lasciato le loro memorie ed impressioni scritte riguardanti usi e costumi dei paesi a loro assoggettati. In lingua inglese il pi\u00f9 importante e famoso \u00e8 il libro-poema di Sir Edwin Arnold (1832-1904) intitolato \"The Light of Asia\" (1879) che narra la vicenda esistenziale e le gesta di Siddharta Gautama, il futuro Buddha-Illuminato riconosciuto dalla tradizione orientale.\nDurante il XIX secolo, l'interesse per l'Oriente come metro di confronto rispetto al mondo occidentale ma anche come modello di fascino che aveva animato le mode delle corti europee della seconda met\u00e0 del secolo precedente, come possiamo constatare tra le righe di autori come il francese Voltaire, si concretizza in principio in un interesse intellettuale derivato da una prima osservazione effettuata dai missionari cristiani e dagli studiosi e funzionari dell'impero britannico.\nSuccessivamente, lo studio riesce a sostanziarsi in una fioritura di ricerche accademiche che avrebbero portato ad un'ulteriore sviluppo della neonata facolt\u00e0 di indologia, che a sua volta porter\u00e0 diversi studiosi europei e statunitensi ad occuparsi dello studio diretto dei testi del buddhismo, in particolare il primo che riusc\u00ec ad impressionare l'opinione occidentale: il Theravada, allora sopravvissuto sull'isola di Ceylon e tra le coste dell'Indocina.\nVerso la fine dell'Ottocento, possiamo persino avere notizie sulle prime conversioni occidentali ad una religione che gi\u00e0 veniva vista con speranza come una possibile alternativa ad un cristianesimo che vedeva minata la sua credibilit\u00e0 come ente morale prima dal razionalismo scientista derivato dall'Illuminismo e culminante tra i pensatori rifacentesi al positivismo e poi dalla volont\u00e0 di riscoprire con altri mezzi una spiritualit\u00e0 autentica sotto la polvere delle vecchie istituzioni concretizzatasi negli anni del Romanticismo e del Decadentismo.\nInteresse filosofico.\nTra i primi ad interessarsi al pensiero buddhista in una maniera pi\u00f9 filosofica che prettamente religiosa fu sicuramente Arthur Schopenhauer, il quale per primo nel mondo in lingua tedesca lesse ed approfond\u00ec con passione le tematiche soprattutto dell'etica buddhista; oltre ad esso anche le altre religioni asiatiche contribuirono fortemente alla fase di pensiero iniziale del proprio sistema filosofico. Parti intere della sua opera principale pubblicata in prima edizione nel 1819, \"Il mondo come volont\u00e0 e rappresentazione\", sono un seguito ideale della filosofia buddhista. Il filosofo statunitense contemporaneo di Schopenhauer, Henry David Thoreau (1817-1862), fu il primo autore che in terra americana tradusse i sutra buddhisti dal francese all'inglese.\nVi sono frequenti confronti poi tra il buddhismo ed il pensatore di origini tedesche Friedrich Nietzsche, il quale apertamente elogi\u00f2 la fede religiosa di stampo asiatico nella sua opera \"L'Anticristo\" (col sottotitolo chiarificatore: \"Maledizione del cristianesimo\") scritta nel 1888 ma pubblicata per la prima volta solamente nel 1895: il filosofo definisce il buddhismo \"molto pi\u00f9 onesto e realistico del cristianesimo\".Il critico R.G. Morrison ritiene che vi sia \"una profonda risonanza tra loro\", e di come \"sottolineino la centralit\u00e0 degli esseri umani in un cosmo de-privato da ogni Dio e facendo quindi entrambi tranquillamente a meno di guardare ad una qualsiasi figura od essere esterno di potere superiore al loro per tentar di risolver le proprie rispettive problematiche e questioni inerenti al problema dell'esistenza\" dandone, ognuno di loro (il Buddha e Nietzsche), nei rispettivi modi e maniere peculiari una soluzione che non ha alcun bisogno d'appoggiarsi ad una qualche figura divina.\nInteresse popolare.\nPer vedere per\u00f2 i primi tentativi di qualche occidentale di approcciare direttamente le dottrine e le pratiche del buddhismo, bisogna per\u00f2 volgersi alla seconda met\u00e0 dell'800, tra Gran Bretagna e Stati Uniti. Questo sviluppo probabilmente pu\u00f2 rivelare dei collegamenti con due eventi politici internazionali che, nel loro sviluppo, hanno fatto s\u00ec che non solo gli scritti della religione di un antico paese, ma anche la testimonianza di persone fisiche, potessero portare la loro voce nel mondo intellettuale anglosassone e successivamente in quello europeo: la riscoperta del buddhismo come base per un risveglio culturale e religioso tra India e Sri Lanka, da parte del primo monaco laico cingalese Anagarika Dharmapala, e l'intenzione, da parte di alcune scuole Zen giapponesi, di inviare alcune precoci missioni oltre il Pacifico, per aiutare la vita religiosa degli immigrati giapponesi negli Stati Uniti, come quella di Soyen Shaku verso la fine del secolo.\nIl contributo dei due missionari citati, il primo per il Theravada, il secondo per lo Zen, saranno fondamentali per la conversione e l'attivit\u00e0 di intellettuali occidentali che saranno protagonisti della storia della diffusione del buddhismo tra le due coste dell'Atlantico.\nUn evento decisivo per l'innesco dei contatti tra buddhismo e occidente fu sicuramente l'incontro dei \"leader\" della Teosofia, Helena Blavatsky ed Henry Steel Olcott (1832-1907) con il giovane Anagarika Dharmapala negli anni '80, che li aiut\u00f2 nel loro approccio ai testi del \"Canone p\u0101li\" e che produsse la loro conversione.\nCon tutta probabilit\u00e0 \u00e8 da attribuire allo stesso Dhammapala l'influenza che port\u00f2 l'ufficiale britannico Sir Edwin Arnold (1832-1904), con cui il giovane cingalese aveva un'amicizia, a pubblicare nel 1879 il suo celebre \"The Light of Asia\", riguardo alla vicenda esistenziale e le gesta di Siddharta Gautama prima e dopo il suo risveglio. In quegli anni, Dharmapala non solo pose le fondamenta per una ripresa del buddhismo nella sua terra di origine, ma attraverso diverse iniziative della sua organizzazione, la \"Mahabodhi Society\", che ebbe un ruolo di primo piano nello stimolare l'interesse per il buddhismo e la cultura orientale tra gli intellettuali europei e statunitensi, attraverso la pubblicazione di una rivista omonima.\nLe conferenze di Dharmapala stimolarono anche l'interesse del filosofo americano William James che, come altri contemporanei, profetizz\u00f2 un possibile ruolo del buddhismo come psicologia futura per l'Occidente. Quasi negli stessi anni, il missionario Soyen Shaku, in occasione di un incontro con l'editore Paul Carus e con il mondo intellettuale statunitense, spinse il giovane allievo Daisetsu Teitar\u014d Suzuki a lavorare come traduttore negli Stati Uniti, consegnando all'Occidente le prime traduzioni degli insegnamenti dello Zen giapponese. Grazie a quest'incontro, nel 1897 lo storico delle religioni giapponese arriv\u00f2 per la prima volta negli Stati Uniti a lavorare per Carus come traduttore dei testi del buddhismo Zen. Come \u00e8 possibile leggere pi\u00f9 avanti, questo periodo di studi fu di importanza fondamentale per aprire lo Zen all'interesse occidentale nei primi del Novecento.\nUn importante appuntamento, in cui sia Dharmapala che Shaku presenziarono per portare la loro testimonianza in maniera incisiva, fu il Forum Mondiale delle Religioni, organizzato da Paul Carus e Richard Bennet a Chicago nel 1893. In questo grande incontro nella metropoli dell'Illinois, il monaco zen giunse con una delegazione di altri tre sacerdoti e due laici per esporre un discorso sulla teoria della scuola Mahayana di causa ed effetto la quale ebbe un grande successo, e il monaco laico di tradizione theravada, cercando di accattivarsi la simpatia del pubblico occidentale, tenne un discorso positivo sul buddhismo in quanto religione intermediaria tra scienza e spiritualit\u00e0 in quanto rifiuta l'idea di Dio, e annunci\u00f2 la fondazione, avvenuta due anni prima, della Mahabodhi Society, che in quell'occasione divenne centro di una petizione internazionale che avrebbe aiutato a riconquistare ad una gestione buddhista luoghi sacri come il sito di Bodh Gaya, dove avvenne per tradizione il risveglio del Buddha, divenuto con i secoli un tempio dello scivaismo, e la riqualificazione di altri siti di pellegrinaggio, come Kapilbastu o Kushinagar, luoghi rispettivamente di nascita e di morte del Buddha, ormai abbandonati all'erosione del tempo e dell'incuria. Quest'obiettivo sarebbe stato raggiunto soltanto dopo l'indipendenza dell'India, nel 1949.\nQualche anno prima, nel 1881, venne calcato un altro importante passo verso la conoscenza della dottrina buddhista in Occidente: l'orientalista inglese Thomas William Rhys Davids, che tenne lezioni di buddhologia al Lowell Institute del Massachusetts, fond\u00f2 a Londra la \"Pali Text Society\", un'organizzazione attiva ancora oggi con lo scopo di tradurre dall'antica lingua indiana all'inglese diversi testi filosofici, tra cui le \"fragili foglie\" del Canone Pali, tra le pi\u00f9 antiche raccolte di testi buddhisti conosciute su cui si basa la scuola tuttora diffusa nell'Asia meridionale.\nRhys-Davis concentr\u00f2 i suoi studi e le sue lezioni sulla dottrina theravada perch\u00e9 ritenne che l'ultima scuola sopravvissuta della famiglia di buddhismi del Piccolo Veicolo (H\u012bnay\u0101na) fosse rappresentante, sia per motivi di et\u00e0 dei testi sia per una presunta maggiore coerenza con le radici filosofiche indiane da cui il fondatore trasse la sua dottrina, di un buddhismo pi\u00f9 puro, rispetto a quello spurio e ritualizzato del Mahayana. Questa opinione trover\u00e0 parecchia fortuna nello studio del Dharma dei primi del Novecento, e forse sar\u00e0 per questo che proprio il buddhismo Theravada sar\u00e0 il primo a tentare di diffondersi in Occidente, rispetto alle scuole del buddhismo giapponese e al Vajrayana tibetano.\nQuesti primi stimoli avranno poi determinato la fioritura in Europa delle prime ricerche spirituali e delle conversioni di occidentali che arrivarono nei luoghi d'origine. La fine del XIX secolo ha veduto poi anche le prime conversioni di personaggi, anche molto conosciuti quando non direttamente famosi, al buddhismo, tra cui i gi\u00e0 citati maggiori leader della Teosofia come Helena Blavatsky ed Henry Steel Olcott (1832-1907) negli anni '80 e l'immigrato irlandese Laurence Carroll che prese il nome di U Dhummaloka (1856-1914) attorno al 1884; oltre ad intellettuali di spessore come Gordon Douglas (monaco) ordinato col nome di bhikkhu Asoka in Siam nel 1899, oppure (Charles Henry) Allan Bennett (1872-1923) - dopo esser stato membro dell'ordine ermetico della Golden Dawn capitanata dal mago e satanista Aleister Crowley - ed infine il tedesco Anton Gueth convertitosi e vissuto poi a Ceylon col nome di Nyanatiloka Mahathera (1878-1957) fino alla morte, ove ricevette funerali di stato.\nNel 1893 il giapponese Soyen Shaku \u00e8 stato uno dei 4 sacerdoti e 2 laici componenti la delegazione nipponica che partecip\u00f2 al \"parlamento mondiale delle religioni\" a Chicago in rappresentanza delle scuole Rinzai-sh\u016b, Jodo Shinshu - una delle scuole della \"Terra pura\" o Amidismo -, Buddhismo Nichiren, Tendai e Shingon, organizzato dal reverendo presbiteriano John Henry Barrows e dall'editore statunitense d'origini tedesche Paul Carus..\nXX secolo.\nDai primi anni agli Anni Venti.\nSe nel secolo precedente possiamo percepire il germogliare di un primo interesse intellettuale per il buddhismo per le \u00e9lite occidentali, i primi Anni del Novecento hanno visto lo sviluppo di primi centri di pratica buddhisti, prevalentemente della scuola Theravada.\nUna prima iniziativa in Gran Bretagna \u00e8 certamente la \"Societ\u00e0 Buddhista di Gran Bretagna ed Irlanda\", fondata nel 1907 dal gi\u00e0 noto Thomas Rhys-Davis, che volle essere propedeutica ad una prima missione in Europa di convertiti inglesi formatisi in Occidente, tra cui uno dei primi monaci buddhisti inglesi Alan Bennet, meglio conosciuto con il nome di Dharma di Ananda Metteya.\nCirca vent'anni dopo, nel 1925, questo primo tentativo, che vedr\u00e0 una sua fine con lo scioglimento prima della seconda guerra mondiale, viene seguito dalla fondazione a Londra, da parte di Anagarika Dharmapala, di una Societ\u00e0 Britannica Mahabodhi, che support\u00f2 la formazione di un piccolo sangha di monaci cingalesi dediti all'insegnamento delle pratiche di meditazione della loro tradizione in Inghilterra.\nQualche anno prima della Societ\u00e0 di Rhys-Davis, nel 1903, venne fondata dall'indologo Karl Seidenst\u00fccker a Lipsia la prima organizzazione buddhista dell'Europa continentale: l'Associazione dei Buddhisti Tedeschi. I primi anni del Novecento vedono infatti anche lo sviluppo di un interesse per il buddhismo in Europa fuori dal mondo anglosassone, che trova nella Germania del Secondo Reich e del primo dopoguerra un importante terreno di fioritura, seppure le ricerche di diversi orientalisti tedeschi, come Karl Eugen Neumann, Hermann Oldeberg, Ludwig Wilhelm Geiger, fossero gi\u00e0 conosciute precedentemente.\nAnche in Germania vediamo primi tentativi di formazione di comunit\u00e0 di praticanti: nel 1921, il Seidenst\u00fccker dell'associazione di Lipsia collabor\u00f2 con il magistrato Georg Grimm per fondare ad Utting una comunit\u00e0 di ricercatori spirituali ispirata al buddhismo theravada, che sopravvisse alla seconda guerra mondiale guidata dalla figlia del fondatore, Maya Keller Grimm.\nAl 1924 risale invece la fondazione, da parte del medico berlinese Peter Dahlke, del primo monastero theravada tedesco, la \"Buddhistisches Haus\" a Frohnau, a Nord della capitale tedesca. Dopo un periodo di attivit\u00e0 guidato dalla sorella del fondatore successivamente alla morte di Dahlke nel 1928, cessato in corrispondenza dello scoppio della prima guerra mondiale, dal 1958, grazie all'intervento del leader religioso cingalese Asoka Weeratna, essa riprese ad ospitare un sangha di monaci provenienti dallo Sri Lanka che ne anima la vita e ne trasmette l'attivit\u00e0 nella periferia di Berlino ancora oggi.\nNegli anni successivi, la fondazione di centri di pratica theravada si diffuse ulteriormente, interrompendosi tra l'inizio della prima guerra mondiale e subendo un arresto ancora pi\u00f9 brusco durante gli anni della dittatura nazista, per riprendere con il dopoguerra e vedere una prima organizzazione federale nella Germania Ovest con la Societ\u00e0 Buddhista Tedesca, a Francoforte sul Meno, nel 1955.\nGli Anni Venti videro anche la prima pubblicazione e diffusione, dagli Stati Uniti in Europa, dei \"Saggi sul buddhismo Zen\" di D.T.Suzuki (1927), che introdusse il suo ciclo di numerose traduzioni dei testi Zen in Occidente e rappresent\u00f2 l'inizio di una diffusione che fiorir\u00e0 con la pratica diretta negli Stati Uniti ed in Europa tra gli Anni Cinquanta e Sessanta.\nSu iniziativa dell'amico ed editore Paul Carus, Suzuki da scrittore divenne divulgatore diretto delle dottrine Zen, tenendo lezioni divulgative in diverse universit\u00e0 americane fino agli Anni Cinquanta, sponsorizzato e supportato anche dalla Fondazione Rockfeller; egli arriv\u00f2 persino ad ottenere l'incarico di \"visiting professor\" da parte della Columbia University.\nDa quel momento in poi, e fino alla sua morte, vennero in contatto con lui diversi pensatori, fra i quali Martin Heidegger, Erich Fromm, Thomas Merton e Carl Gustav Jung. Con le sue opere Suzuki ha anche contributo alla nascita del cosiddetto \"modernismo buddhista\", una forma sincretica di buddhismo fuso col trascendentalismo di marca occidentale.\nPoco tempo dopo \u00e8 possibile constatare un primo passo per la diffusione di un'altra tradizione Mahayana che diventer\u00e0 famosissima in Occidente successivamente: nel 1927 venne completata una primissima traduzione inglese del Libro tibetano dei morti. La ristampa del 1935 portava la prefazione ed un approfondito commento proprio di Carl Gustav Jung (fondatore della psicologia analitica), e pare che proprio la sua fama di padre della psicologia moderna abbia contribuito ad attrarre i primi occidentali alla conoscenza del buddhismo tibetano.\nNel 1922 lo scrittore svizzero-tedesco Hermann Hesse, che sempre mostr\u00f2 fin dai propri esordi letterari gran interesse nei confronti delle religioni orientali (molto pi\u00f9 che verso il pietismo in cui era stato allevato in famiglia durante la sua prima giovinezza), pubblic\u00f2 la sua biografia romanzata del Buddha intitolata per l'appunto Siddharta.\nDal primo dopoguerra alla seconda guerra mondiale.\nSia in Europa che in America, il periodo tra le due guerre consolida una prima gemmazione di gruppi di studio e di interessi che, dopo un periodo pi\u00f9 lento durante la guerra, fioriranno nelle grandi diffusioni degli anni Cinquanta e Sessanta.\nNel mondo culturale tedesco, le pubblicazioni di Richard Wilhelm avvicinarono i tedeschi alle tradizioni cinesi, a partire dalla pubblicazione di un testo sull'I-Ching nel 1925 e il viaggio tra India ed Estremo Oriente di Rudolf Otto port\u00f2 all'attenzione del mondo culturale tedesco il buddhismo zen giapponese, allora ancora poco conosciuto in Europa. I suoi allievi Eugen Herrigel e August Faust, stimolati dall'interesse del loro maestro, diedero alla luce uno dei primi studi sullo Zen europei, \"Zen, il vivace buddhismo in Giappone\" nel 1925.\nFu proprio dopo questa pubblicazione che Herrigel part\u00ec per un periodo in Giappone ad apprendere l'arte degli arcieri giapponesi che l'avrebbe portato a pubblicare, nel 1948, \"Lo Zen e il tiro con l'arco\", uno dei testi pi\u00f9 famosi su questa scuola giapponese.\nIn Italia a seguito dell'intensificarsi - soprattutto nel corso del XIX secolo - della colonizzazione europea nelle nazioni di tradizione buddhista, incrementarono le possibilit\u00e0 d'una conoscenza dettagliata di questa, permettendo l'approfondimento degli studi orientalistici; studiosi di spicco furono Giuseppe Tucci, Pio Filippani Ronconi, Fosco Maraini e successivamente i fratelli Raniero e Gherardo Gnoli. Il buddhismo fu un interesse anche per conservatori, esoteristi e occultisti come lo fu Julius Evola che ne diede una personale interpretazione ne \"La dottrina del risveglio\".\nAnni '50 \u2014 '60.\nNegli anni cinquanta del XX secolo lo scrittore della cosiddetta beat generation Jack Kerouac divenne uno dei letterati di simpatie verso il buddhismo tra i pi\u00f9 noti, soprattutto per il suo romanzo a chiave intitolato I vagabondi del Dharma. Un altro influente autore moderno \u00e8 Alan Watts il quale ha scritto diversi libri di divulgazione sul buddhismo e lo Zen in particolare.\nLe rivalutazioni culturali della generazione degli hippie tra la fine degli anni sessanta e i primi anni settanta del XX secolo hanno portato ad una riscoperta culturale del buddhismo, il quale appariva subito come promessa pi\u00f9 metodica lungo il percorso che doveva condurre alla pi\u00f9 autentica \"felicit\u00e0\" rispetto al cristianesimo predominante ed una via d'uscita possibile e fattibile al fallimento spirituale percepito, derivante anche e soprattutto dalla complessit\u00e0 sempre maggiore della vita e del progresso esclusivamente materiale del mondo occidentale.\nEmergere di una tradizione buddhista di stampo prettamente occidentale.\nPoco dopo la conclusione della Seconda Guerra Mondiale, emerse poco alla volta un mainstream riferito al buddhismo occidentale. Nel 1959 il maestro giapponese Shunryu Suzuki giunse a San Francisco; fin dal momento del suo arrivo il buddhismo Zen era gi\u00e0 divenuto un \"tema caldo\" tra alcuni gruppi di \"vita alternativa\" statunitense, primi fra tutti i beatnik. Le classi d'ascolto di roshi (-maestro Zen) Suzuki si sono immediatamente riempite da coloro che volevano saperne di pi\u00f9 su buddhismo, e pertanto la presenza d'u autentico maestro Zen ha ispirato molti giovani interessati sia alla dottrina che alla pratica.\nNel 1965 lo statunitense Philip Kapleau (1912-2004), dopo aver viaggiato tra Rochester e New York, col permesso del suo maestro Hakuun Yasutani venne a formare il \"Rochester Zen Center\": Kapleau trascorse tredici interi anni (1952-1966) in Giappone ed attravers\u00f2 interamente oltre venti sesshin (sezioni meditative intense) prima di poter tornare a stabilirsi in occidente per aprire il proprio centro. Durante la sua permanenza in Oriente scrisse la propria opera - prodotta dai suoi seminari tenuti periodicamente - di maggior respiro e conosciuta col titolo di I tre pilastri dello Zen e pubblicato in italiano da Astrolabio-Ubaldini edizioni.\nNel 1965 i primi monaci provenienti dallo Sri Lanka hanno iniziato a stabilirsi nel distretto di Washington D.C. in appositi Vihara-monasteri buddhisti; si \u00e8 trattato della prima comunit\u00e0 monastica di buddhismo Theravada degli Stati Uniti: accessibile ala popolazione anglofona, faceva parte delle sue attivit\u00e0 anche la meditazione Vipassana. Tuttavia, l'influenza diretta del movimento non avrebbe raggiunto il territorio statunitense fino a quando un gruppo di americani non torn\u00f2 in patria dopo averne appreso la dottrina nei primi anni settanta, questo dopo aver studiato con maestri direttamente in territorio asiatico\nDurante poi tutto il corso degli anni '70 l'interesse per il buddhismo tibetano \u00e8 cresciuto notevolmente; ci\u00f2 \u00e8 stato alimentato in parte anche dalla visione del Tibet come ideale paese di Shangri-La e presto divennero note anche tutte e quattro le scuole buddhiste tibetane. Lama (buddhismo) tibetani come il Karmapa (Rangjung Rigpe Dorje), Ch\u00f6gyam Trungpa Rinpoche, Geshe Wangyal (1901-1983), Geshe Lhundub Sopa (1923-), Dezhung Rinpoche (1906-1987), Sermey Khensur Lobsang Tharchin (1921-2004), Tarthang Tulku (1934-), Lama Thubten Yeshe (1935-1984), Thubten Zopa Rinpoche (1946-) e Ghesce Kelsang Gyatso (1931-) si misero alla guida di centri d'insegnamento specificamente per gli occidentali per tutti gli anni '70. Durante questi anni lo scrittore argentino Jorge Luis Borges ha dedicato all'argomento il saggio Cos'\u00e8 il buddismo.\nPer soddisfare infine la richiesta degli studenti occidentali nei confronti degli insegnamenti buddisti, il monaco Lhundub Sopa ha fondato il Deer Park Buddhist Center in Oregon, Wisconsin nel 1975. In tal maniera anche il Kalachakra Tantra venne per la prima volta mostrato ad un pubblico non asiatico a Deer Park nel luglio 1981.\nForse il maestro buddhista pi\u00f9 ampiamente visibile in Occidente a tutt'oggi \u00e8 Tenzin Gyatso, l'attuale Dalai Lama, che per primo ha visitato gli Stati Uniti nel 1979. Come leader politico in esilio del Tibet, ora \u00e8 anche un popolare \"caso celebre\" in Occidente. La sua vita giovanile \u00e8 stata raffigurata in termini entusiastici nei film di Hollywood come Kundun e Sette anni in Tibet. Ha attirato tra i suoi seguaci e maggior sostenitori celebrit\u00e0 come gli attori Richard Gere e Adam Yauch.\nOltre a questo un ceto numero di americani di ritorno dalla guerra del Vietnam e prima ancora dalla guerra di Corea, si avvicinarono un poco alla volta al pensiero orientale, cercando di spiegare sia l'orrore a ci avevano assistito che capirne il contesto generale da cui tutto era scaturito: alcuni di questi sono infine stati ordinati monaci sia nella Via Mahayana che in quella Theravada, divenendo infine - alcuni di loro - perfino influenti maestri di meditazione alla \"The Insight Meditation Society\" (IMS) in Massachusetts. Un altro fattore che ha fortemente contribuito alla fioritura del pensiero buddista in Occidente \u00e8 stata la popolarit\u00e0 dello Zen tra i poeti della cosiddetta contro-cultura e tra gli attivisti degli anni '60, grazie agli scritti di Alan Watts, DT Suzuki e Philip Kapleau.\nL'attuale buddhismo occidentale.\nA tutt'oggi la dottrina buddhisma nelle sue varie sfumature viene praticata da un numero sempre maggiore di persone in tutto il Nordamerica, in Europa e per finire anche in Oceania: il buddhismo \u00e8 divenuto la religione-filosofia a pi\u00f9 rapida crescita in Australia, oltre che in alcune delle maggior nazioni europee ed occidentali in genere\nBuddhismo tibetano.\nIl buddhismo tibetano trasportato in Occidente \u00e8 rimasto sostanzialmente quello originale, mantenendo quindi tutti i riti e le dottrine (fedi, devozioni ecc): esempio di uno dei pi\u00f9 grandi gruppi buddhisti con sede in occidente \u00e8 l'FPMT (\"Foundation for the Preservation of the Mahayana Tradition\"), ch'\u00e8 la rete dei centri buddhisti che si concentra sul lignaggio Gelug. Fondata nel 1975 dai Lama (buddhismo) Thubten Yeshe e Thubten Zopa Rinpoche, essa ha iniziato ad insegnare la dottrina del buddhismo Mah\u0101y\u0101na agli studenti occidentali presenti in Nepal per poi crescere fino a comprendere pi\u00f9 di 142 centri d'insegnamento presenti in 32 paesi differenti.\nCome molti altri dei gruppi buddhisti tibetani, anche l'FPMT non ha veri e propri soci o affiliati di per s\u00e9, ma \u00e8 invero gestito da un consiglio di amministrazione auto-perpetuantesi scelto dal direttore spirituale il Lama Zopa Rinpoche.\nModernismo buddhista ed autorit\u00e0 carismatiche.\nCaratteristica peculiare del buddhismo di marca occidentale \u00e8 stata quella di sapersi in qualche modo amalgamare: qui l'emergere di nuovi gruppi \u00e8 un tentativo (pur attingendo dal buddhismo tradizionale) di creare in una qual certa maniera un nuovo stile di pratica.\nCultura di massa e templi.\nLa cultura pop moderna si \u00e8 sempre pi\u00f9 appropriata dell'immaginario buddhista anche per farne un uso commerciale di massa. Tanto per fare un semplice e semplicissimo esempio la stessa immagine dell'attuale XIV Dalai Lama viene utilizzata per promuovere la causa del popolo dei tibetani costretti a vivere oppressi sotto occupazione cinese; film hollywoodiani di gran successo come \"Kundun\", \"Piccolo Buddha\" (di Bernardo Bertolucci con Keanu Reeves in qualit\u00e0 di protagonista) e \"Sette anni in Tibet\" (con Brad Pitt) narrano anch'essi storie riguardanti il pensiero e la storia del buddhismo tibetano.\nL'attore di Hollywood Richard Gere \u00e8 famoso anche per essere uno dei pi\u00f9 assidui sostenitori della causa per un Tibet libero o quantomeno autonomo nei confronti della Repubblica popolare cinese.\nIl pi\u00f9 grande monastero buddhista presente negli Stati Uniti \u00e8 quello di Ukiah in California, una vera e propria cittadina comprendente pi\u00f9 di 10.000 abitanti. Questo monastero \u00e8 stato fondato dal venerabile Hsuan Hua che ne ha acquistato la propriet\u00e0; la zona \u00e8 attualmente composta da 700 ettari di terreno."}
{"id": "4749142", "revid": "278830", "url": "https://it.wikipedia.org/wiki?curid=4749142", "title": "Guga-ui seo", "text": "Guga-ui seo (hangeul: \uad6c\uac00\uc758 \uc11c, lett. \"Il libro della famiglia Gu\"; titolo internazionale Gu Family Book) \u00e8 un serial televisivo sudcoreano trasmesso nel 2013 sul canale MBC. \u00c8 stato filmato al MBC Dramia di Yongin.\nTrama.\nJoseon, 1570 circa. Dopo l'ingiusta esecuzione del padre per tradimento, Yoon Seo-hwa viene venduta a un \"gibang\" con suo fratello e la cameriera Dam. Quando quest'ultima scopre che la padrona dovr\u00e0 trascorrere la prima notte come gisaeng insieme a Jo Gwan-woong, l'assassino del padre, le due ragazze si scambiano i vestiti in modo che Seo-hwa possa scappare. Nella foresta, la giovane viene soccorsa dal kumiho Wol-ryung. I due si innamorano e Seo-hwa accetta di sposarlo, dopo aver ricevuto la notizia che Dam e il fratello stanno bene: in realt\u00e0 sono entrambi morti, ma Wol-ryung non ha avuto il coraggio di dirglielo, cos\u00ec come non le ha rivelato la sua natura magica. Il giovane decide di non utilizzare i suoi poteri per cento giorni in modo da trovare il libro della famiglia Gu attraverso il quale diventer\u00e0 umano, ma i suoi propositi vengono infranti quando Gwan-woong trova Seo-hwa. Wol-ryung interviene e massacra tutti i soldati, causando profondo ribrezzo nella moglie, che lo allontana. Mentre lui viene ucciso dal soldato Dam Pyung-joon, Seo-hwa scopre di aspettare un bambino. Nonostante i tentativi di abortire, la ragazza partorisce il loro figlio, che affida al monaco So-jung; poi cerca di uccidere Gwan-woong, ma \u00e8 lei a perire.\nSo-jung convince il nobile Park Moo-sol che adottando il bambino otterr\u00e0 una grande fortuna, cos\u00ec l'uomo lo prende con s\u00e9 fino al compimento dei vent'anni. Il piccolo, chiamato Kang-chi, cresce come figlio del capo della servit\u00f9, ma Moo-sol lo considera parte della famiglia, e il ragazzo \u00e8 innamorato di sua figlia Chung-jo ed \u00e8 grande amico del fratello maggiore di Chung-jo, Tae-seo. Noto in paese come combinaguai, Kang-chi in realt\u00e0 \u00e8 leale e di buon cuore, ed \u00e8 benvoluto da tutti i servitori della \"Locanda dei Cento Anni\" gestita dai Park. Gwan-woong, per\u00f2, incastra lord Park per tradimento e manda le guardie ad arrestarlo, ma Kang-chi si intromette e, per proteggerlo, Moo-sol viene ucciso. So-jung porta via il ragazzo prima che scateni la sua forza soprannaturale contro Gwan-woong, che approfitta della sua fuga e lo accusa dell'omicidio. Yoon, la moglie di Moo-sol, si suicida; Chung-jo viene venduta a un \"gibang\" mentre suo fratello Tae-seo, vittima di ipnosi, si convince che Kang-chi abbia davvero ucciso suo padre.\nContemporaneamente, la spadaccina Dam Yeo-wool e la sua guardia del corpo Gon vengono mandati al villaggio dal padre di lei, il maestro di arti marziali Dam Pyung-joon, per indagare sulla serie di omicidi di cui sospettano che Gwan-woong sia colpevole. Yeo-wool assiste agli eventi che provocano la caduta della famiglia Park e aiuta Kang-chi a scappare. Durante la fuga, il braccialetto di Kang-chi si rompe: l'amuleto, che indeboliva i suoi poteri, perde la sua efficacia, facendolo trasformare in una creatura per met\u00e0 mostruosa, che uccide tutti i soldati. So-jung racconta allora al ragazzo la verit\u00e0 sulle sue origini e dell'esistenza del libro della famiglia Gu, che il giovane decide di cercare per liberarsi del lato mostruoso. Pur spaventata, Yeo-wool lo aiuta e si oppone al padre, che vuole uccidere Kang-chi. L'uomo, per\u00f2, cattura comunque il giovane e lo manda alle autorit\u00e0, che lo condannano a morte.\nSalvato dal comandante navale Yi Sun Sin, Kang-chi viene iscritto alla scuola di arti marziali dei Dam, dove si allena per controllare la trasformazione, mentre cerca di dimostrare l'innocenza di lord Park, salvare la Locanda e trovare il libro della famiglia Gu. Lui e Yeo-wool si innamorano, ma il loro cammino \u00e8 disseminato da numerosi ostacoli, tra cui una profezia che stabilisce che uno dei due morir\u00e0 se Yeo-wool rester\u00e0 al fianco di Kang-chi.\nAccoglienza.\nIn Corea del Sud, il serial ha avuto molto successo e gli ascolti sono andati crescendo con il proseguire della trasmissione: l'ultimo episodio ha avuto uno share del 22,9%, quasi doppio rispetto al primo. Nelle Filippine, \"Guga-ui seo\" \u00e8 stato il serial sudcoreano pi\u00f9 visto del 2013 con uno share massimo del 18,6%, maggiore di \"Oktapbang wangseja\", che deteneva il primato con 17,9%.\nColonna sonora.\nLa colonna sonora di \"Guga-ui seo\" \u00e8 composta da dieci singoli e un album in due dischi.\nSingoli.\nParte 1\nParte 2\nParte 3\nParte 4\nParte 5\nParte 6\nThat One Last Word\nParte 7\nParte 8\nSpecial\nAlbum.\nDisco 1\nDisco 2"}
{"id": "4749144", "revid": "62512614", "url": "https://it.wikipedia.org/wiki?curid=4749144", "title": "Spazio fisico", "text": ""}
{"id": "4749165", "revid": "1363832", "url": "https://it.wikipedia.org/wiki?curid=4749165", "title": "L'arbore di Diana", "text": "L'arbore di Diana \u00e8 un'opera buffa in due atti con musica di Vicente Mart\u00edn y Soler su libretto scritto da Lorenzo Da Ponte nel periodo in cui lavorava anche ai libretti del \"Don Giovanni\" di Wolfgang Amadeus Mozart e del Tarare di Antonio Salieri.\nStoria.\nL'opera venne rappresentata per la prima volta il 1\u00ba ottobre 1787 in occasione delle nozze della nipote di Giuseppe II, l'arciduchessa Mar\u00eda Teresa d'Austria, con il principe Antonio di Sassonia. L'opera ottenne un successo strepitoso e circa 70 rappresentazioni al Burgtheater di Vienna fra il 1787 e il 1792. Successivamente, per\u00f2, il repertorio operistico di Mart\u00edn \u00e8 caduto nell'oblio. \nQuest'opera viene infatti eseguita raramente al giorno d'oggi: secondo le statistiche di Operabase \u00e8 stata rappresentata solo 4 volte nel periodo 2005-2010 (una delle quali durante la stagione 2007-2008 al Teatro di Bielefeld, in Germania, e altre due in terra spagnola). In compenso l'opera \u00e8 stata incisa di recente da diverse case discografiche.\nTrama.\nLe fonti mitologiche dell'opera sono fondamentali per capire il libretto dapontiano. Diana, la protagonista, equivalente nell'antica Roma dell'Artemide greca, sorella gemella di Apollo, \u00e8 la dea della caccia, dei boschi e, come sottolinea quest'opera, della castit\u00e0. Tuttavia, secondo una leggenda, Diana si innamor\u00f2 del pastore Endimione: proprio su questo avvenimento si basa l'opera, che \u00e8 un inno alla libert\u00e0 sessuale e alle gioie dell'amore libero contro i bigotti e i conservatori. Una commedia erotica, dunque, dal momento che lo stesso Da Ponte defin\u00ec il libretto \"voluttuoso senza essere lascivo\"."}
{"id": "4749191", "revid": "404338", "url": "https://it.wikipedia.org/wiki?curid=4749191", "title": "Gran Premio d'America", "text": "Redirect con cronologia"}
{"id": "4749206", "revid": "767487", "url": "https://it.wikipedia.org/wiki?curid=4749206", "title": "Immagini del nostro amore", "text": "Immagini del nostro amore \u00e8 un singolo degli Stadio, pubblicato dalla EMI Music Italy il 25 ottobre 2013, che anticipa la raccolta \"Immagini del vostro amore\" ().\nIl video.\nProdotto dalla Up To You Production e realizzato da Carlo Crocchiolo con la regia di Gionata Agliati, ha come interpreti Laura Locatelli e Simone Baldassari. \u00c8 uscito in anteprima assoluta il 27 novembre, quindi come trailer il 6 dicembre, infine in versione ufficiale definitiva il 9."}
{"id": "4749213", "revid": "587852", "url": "https://it.wikipedia.org/wiki?curid=4749213", "title": "Sergey Sirotkin", "text": ""}
{"id": "4749218", "revid": "729019", "url": "https://it.wikipedia.org/wiki?curid=4749218", "title": "Operazione Trikora", "text": "Operazione Trikora (da \"TRI KOmando RAkyat\", \"triplo comando del popolo\" in lingua indonesiana) era il nome in codice dato a una serie di azioni militari condotte dalle forze armate dell'Indonesia tra il gennaio e l'agosto del 1962 nel territorio della Nuova Guinea Occidentale, all'epoca ancora una colonia dei Paesi Bassi: tramite sbarchi anfibi e lanci con il paracadute, gli indonesiani infiltrarono vari gruppi di incursori e membri delle forze speciali dietro le linee olandesi, al fine di destabilizzare la guarnigione locale e di preparare la strada a una successiva massiccia invasione dell'isola, da attuarsi per l'agosto del 1962.\nL'operazione diede vita a una serie di scontri e scaramucce tra le truppe olandesi e quelle indonesiane, ma prima che la contesa potesse sfociare in una guerra aperta il governo di Amsterdam decise di giungere a una soluzione diplomatica: privi di appoggi internazionali e diplomaticamente isolati sulla questione, gli olandesi negoziarono il passaggio del territorio della Nuova Guinea Occidentale a un'amministrazione transitoria delle Nazioni Unite (\"United Nations Temporary Executive Authority\" o UNSF), la quale a sua volta nel maggio del 1963 trasfer\u00ec all'Indonesia la piena sovranit\u00e0 sull'ex colonia.\nAntefatti.\nA lungo colonia dei Paesi Bassi con il nome di \"Indie orientali olandesi\", l'Indonesia ottenne infine l'indipendenza nel dicembre del 1949, al termine di una lunga guerra d'indipendenza; nel corso dei negoziati finali, svoltisi con la mediazione degli Stati Uniti d'America, al neo-indipendente stato indonesiano fu trasferita la quasi totalit\u00e0 dei territorio dell'ex colonia olandese, con l'eccezione per\u00f2 della porzione occidentale della grande isola della Nuova Guinea: il governo olandese sostenne che il territorio (anche detto \"Papua Occidentale\") non aveva mai fatto formalmente parte delle Indie orientali ma era stato amministrato separatamente, in ragione delle differenze etniche e geografiche di questo rispetto al resto dell'arcipelago indonesiano, e che del resto le stesse autorit\u00e0 locali erano pi\u00f9 che riluttanti a farsi assorbire nel nascente Stato. La Nuova Guinea Occidentale rimase quindi un territorio d'oltremare olandese (\"Nederlands-Nieuw-Guinea\", \"Nuova Guinea olandese\") e il governo di Amsterdam si impegn\u00f2 ad avviarlo verso l'autodeterminazione e l'indipendenza come nazione sovrana.\nDopo una breve esperienza come stato federale e una serie di disordini interni e tentativi di golpe, l'Indonesia raggiunse una stabile conformazione politica verso la met\u00e0 degli anni 1950 sotto la guida del presidente Sukarno, principale leader del vecchio movimento indipendentista: nonostante l'iniziale appoggio statunitense, Sukarno rifiut\u00f2 i dettami della democrazia di stampo occidentale e diede vita a un sistema di \"democrazia guidata\", accentrando progressivamente su di s\u00e9 molti poteri e governando grazie al pieno sostegno delle forze armate e del Partito Comunista Indonesiano. In politica estera, Sukarno si schier\u00f2 su posizioni anti-imperialiste e anti-colonialiste, e l'Indonesia si pose ai vertici del nascente movimento dei paesi non allineati fin dalla sua fondazione a partire dalla Conferenza di Bandung dell'aprile 1955.\nUna volta riorganizzata la sua nazione e ottenuto il sostegno dell'Unione Sovietica e dei paesi del Patto di Varsavia, Sukarno port\u00f2 avanti le pretese indonesiane sulla Nuova Guinea Occidentale, sostenute con forza fin dalla conclusione della guerra d'indipendenza; l'Indonesia scelse inizialmente la via diplomatica facendo valere le sue pretese in seno alle Nazioni Unite, ma senza troppo successo. Gli olandesi continuarono quindi con la loro politica di costituire il territorio come Stato indipendente: furono realizzate infrastrutture come ospedali, piantagioni, centri di ricerca agricola e un nuovo cantiere navale a Manokwari, e fu inoltre istituita una prima forza militare composta da reclute locali, il Papoea Vrijwilligers Korps (\"Corpo Volontario Papuano\" o PVK); dopo le prime elezioni locali nel gennaio del 1961, il 5 aprile seguente entr\u00f2 in funzione un primo parlamento locale (\"Consiglio della Nuova Guinea\"), il quale istitu\u00ec formalmente la bandiera e l'inno ufficiali del nascente Stato, la cui proclamazione era prevista entro la fine degli anni 1960.\nDavanti ai preparativi olandesi circa il destino della Nuova Guinea, gli indonesiani decisero di abbandonare la via diplomatica in favore della soluzione militare; il 19 dicembre 1961 Sukarno proclam\u00f2 ufficialmente che l'Indonesia avrebbe annesso il territorio conteso con la forza, e le forze armate preparano i piani per un'invasione su vasta scala.\nForze in campo.\nPer la riuscita del piano di invasione, era vitale che le forze indonesiane acquisissero una certa superiorit\u00e0 aerea nei cieli della Nuova Guinea Occidentale: negli anni 1960 l'aeronautica militare indonesiana (Tentara Nasional Indonesia Angkatan Udara) era ormai una forza numerosa e ben sviluppata, e ai vecchi velivoli acquisiti dagli olandesi dopo l'indipendenza (come i 20 caccia North American P-51 Mustang e i sei bombardieri Douglas A-26 Invader) si erano aggiunti moderni aviogetti di fabbricazione sovietica (caccia MiG-15 e MiG-17 e bombardieri Il-28); nel giugno del 1961, giusto pochi mesi prima dell'inizio di Trikora, le capacit\u00e0 belliche della forza aerea indonesiana erano state notevolmente incrementate dalla consegna dei primi bombardieri strategici Tupolev Tu-16 armati di missili cruise KS-1 Kometa, molto utili per il ruolo antinave. La componente di aerotrasporto, che avrebbe svolto un ruolo cruciale, si affidava a dieci Lockheed C-130 Hercules statunitensi da poco consegnati e a un pi\u00f9 numeroso gruppo di vecchi C-47 Dakota del periodo coloniale; basi aeree principali scelte per l'operazione erano gli aeroporti di Morotai, Ambon, Amahai e delle isole Kai, con i C-130 che decollavano invece direttamente da Giava.\nLa forza navale indonesiana (Tentara Nasional Indonesia Angkatan Laut) era stata da poco completamente riequipaggiata con materiali di origine sovietica, potendo allineare un incrociatore leggero della classe Sverdlov (KRI \"Irian\", ex \"Ordzhonikidze\" della marina sovietica), sette cacciatorpediniere della classe Skoryj, alcune motocannoniere della classe Komar e sottomarini della classe Whiskey e svariate altre unit\u00e0 minori.\nI preparativi militari indonesiani e i toni sempre pi\u00f9 aggressivi mostrati da Sukarno spinsero il governo del Primo ministro Jan de Quay a rafforzare la presenza militare olandese nella Nuova Guinea Occidentale: nel 1960 una squadra navale composta dall'unica portaerei olandese in servizio, la Hr. Ms. \"Karel Doorman\" (ex britannica HMS \"Venerable\"), da due cacciatorpediniere e da una petroliera ricevette l'ordine di trasferirsi nelle acque papuane, anche come forma di pressione diplomatica nei confronti degli indonesiani; a causa dell'ostilit\u00e0 dell'Egitto, alleato dell'Indonesia, la formazione olandese non pot\u00e9 transitare per il canale di Suez e dovette compiere il periplo dell'Africa. Per il 1962 la marina olandese (Koninklijke Marine) aveva a disposizione nelle acque papuane una portaerei, cinque cacciatorpediniere (unit\u00e0 delle classi Holland e Friesland), due fregate (ex cacciatorpediniere britannici della classe S), due sottomarini, un rifornitore e due petroliere; oltre al gruppo aereo imbarcato sulla \"Doorman\", i velivoli olandesi schierati nella Nuova Guinea Occidentale ammontavano a dodici caccia a reazione Hawker Hunter e dieci pattugliatori marittimi Lockheed P2V Neptune della Koninklijke Luchtmacht, di base principalmente a Biak (principale centro della difesa aerea), Sorong e Kaimana.\nSul fronte terrestre, le truppe olandesi ammontavano a cinque compagnie della fanteria di marina, tre battaglioni di regolari olandesi, alcune unit\u00e0 di artiglieria contraerea e una sezione SIGINT, oltre ad alcune centinaia di reclute del PVK. In generale la posizione olandese non era solida: la linea costiera da presidiare era eccessiva per le poche truppe, e la copertura radar insufficiente a controllare l'intero spazio aereo; navi e truppe olandesi si trovavano ad operare a diverse migliaia di chilometri lontano da casa e, a parte un limitato supporto da parte dell'Australia (timorosa della politica espansionistica dell'Indonesia), privi di aiuti locali, visto che le nazioni asiatiche simpatizzavano con la causa anti-colonialista degli indonesiani.\nL'operazione.\nIl piano indonesiano prevedeva tre fasi successive da attuarsi in sequenza: una prima fase, denominata \"operazione Trikora\", avrebbe visto l'inserimento di piccole squadre di truppe scelte tramite lanci con il paracadute o sbarchi anfibi lungo l'estesa linea costiera papuana, al fine di condurre una campagna di guerriglia e incursioni contro le truppe olandesi, attirandole nelle regioni dell'interno sguarnendo cos\u00ec i principali centri urbani situati sulla costa; in seguito, la seconda fase, denominata \"operazione Djajawidjaja\" (\"vittoria sul colonialismo\"), avrebbe visto una massiccia invasione del territorio della Nuova Guinea Occidentale, condotta tramite sbarchi anfibi e lanci di paracadutisti su vasta scala, al fine di impossessarsi dei porti e delle posizioni chiave lungo le zone costiere; infine, una volta stabilita una solida testa di ponte, le truppe indonesiane avrebbero allargato le loro conquiste ponendo l'intero territorio sotto il loro controllo.\nIl 15 gennaio 1962 l'operazione Trikora ebbe concretamente inizio quando tre motosiluranti indonesiane, guidate dal vice capo di stato maggiore della marina commodoro Yos Sudarso, salparono dalla loro base nelle isole Aru alla volta della vicina costa papuana, cariche di incursori da sbarcare; le tre unit\u00e0 furono localizzate da un P2V Neptune olandese nel mare degli Arafura e affrontate dal cacciatorpediniere Hr. Ms. \"Utrecht\" e dalla fregata Hr. Ms. \"Evertsen\": la motosilurante RI \"Matjan Tutul\" fu affondata con la morte di tre uomini tra cui il commodoro Sudarso, mentre le altre due furono messe in fuga dopo essere state danneggiate. A dispetto di questo insuccesso iniziale, le missioni di infiltrazione via mare continuarono anche nei mesi seguenti sbarcando un totale di 562 uomini, tra cui vari membri del Batalyon Intai Amfibi (\"Battaglione di ricognizione anfibia\"), unit\u00e0 scelta della fanteria di marina indonesiana.\nA fine aprile iniziarono anche le missioni di infiltrazioni per via aerea, condotte dai C-130 e dai C-47 dell'aeronautica indonesiana: normalmente queste missioni erano precedute da missioni di ricognizione da parte dei Tu-16 e supportate dai caccia P-51 Mustang e dai bombardieri A-26 Invader, con gli Il-28 che compivano finte penetrazioni per distrarre i difensori olandesi. I primi lanci furono condotti nelle vicinanze di Sorong e Fakfak, nel nord-ovest, da parte di membri dell'unit\u00e0 di forze speciali dell'aeronautica indonesiana (Korps Pasukan Khas), a cui poi si aggiunsero i loro colleghi dell'esercito (Komando Pasukan Khusus) a partire dai primi di maggio: il 4 maggio una compagnia prese terra vicino Fakfak, seguita da una seconda il 15 maggio seguente; entro giugno venne completata un'altra dozzina di lanci nelle zone di Merauke nel sud, Fakfak e Kaimana nell'ovest, per un totale di 1.154 indonesiani infiltrati dietro le linee olandesi. Il contrasto a questi lanci fu debole, anche se il 17 maggio 1962 un Neptune olandese riusc\u00ec ad abbattere un C-47 indonesiano carico di paracadutisti nelle vicinanze di Klamono.\nIn generale, la campagna di guerriglia messa in atto dai distaccamenti indonesiani infiltrati fu poco efficace: privi di appoggio da parte della popolazione, gli incursori dovettero cercare rifugio nell'inospitale boscaglia per sfuggire alle pattuglie olandesi, riuscendo ad infliggere al nemico solo lievi danni; in totale, 94 indonesiani furono uccisi e 73 feriti nel corso delle operazioni di guerriglia.\nNell'estate del 1962 gli indonesiani diedero avvio ai preparativi per la successiva fase della campagna. Una vasta forza d'assalto anfibia di pi\u00f9 di 60 navi fu approntata per condurre uno sbarco sull'isola di Biak, principale piazzaforte olandese: una brigata di 4.500 fanti di marina indonesiani avrebbe dovuto prendere terra e stabilire una solida testa di ponte, rinforzata anche dai lanci di 7.000 paracadutisti dell'esercito; altre quattro brigate di fanteria, per un totale di 13.000 uomini, erano tenute pronte per sfruttare il successo. A met\u00e0 agosto del 1962 la forza prese il mare alla volta di Biak, venendo localizzata dai Neptune olandesi; nessuno scontro ebbe luogo, tuttavia, visto che proprio in quei giorni i due contendenti erano riusciti infine a trovare un accordo diplomatico.\nConseguenze.\nFin dall'inizio dell'escalation militare si erano svolti negoziati segreti per giungere a una conclusione della crisi: bench\u00e9 alleati dei Paesi Bassi nell'ambito della NATO, gli Stati Uniti avevano da sempre scarsa simpatia per le questioni legate al colonialismo europeo, e del resto fin dal suo insediamento l'amministrazione del presidente John Fitzgerald Kennedy si era riproposta di eliminare l'influenza sovietica sull'Indonesia, se necessario sacrificando le posizioni olandesi in Nuova Guinea; bench\u00e9 in diversi ambienti politici vi fossero ancora sostenitori del possesso olandese della Nuova Guinea, il governo di Amsterdam era riluttante a farsi coinvolgere in una impegnativa guerra da condurre in un territorio lontanissimo e contro un nemico preponderante, e di fronte alla mancanza di appoggi internazionali dovette rassegnarsi ad accettare i negoziati. Dopo lunghe trattative mediate dagli statunitensi, olandesi e indonesiani sottoscrissero infine un accordo per la composizione della crisi il 15 agosto 1962 presso l'Ufficio delle Nazioni Unite a New York: i cosiddetti \"accordi di New York\" stabilirono il passaggio della Nuova Guinea Occidentale dai Paesi Bassi a un'autorit\u00e0 amministrativa provvisoria delle Nazioni Unite (\"United Nations Temporary Executive Authority\" o UNSF), la quale avrebbe gradualmente trasferito la sovranit\u00e0 sul territorio alle autorit\u00e0 statali indonesiane.\nL'amministrazione della UNSF prese avvio il 1\u00ba ottobre 1962, completando poi il passaggio di consegne agli indonesiani per il 1\u00ba maggio 1963, quando la Nuova Guinea Occidentale divenne formalmente una provincia dell'Indonesia con il nome di \"Irian Occidentale\" (dal 1973 \"Irian Jaya\"). Gli accordi di New York prevedevano la possibilit\u00e0 per le popolazioni locali di esprimersi con un \"atto di libera scelta\" circa la permanenza del territorio sotto l'amministrazione indonesiana: gli olandesi avevano spinto perch\u00e9 questo \"atto\" fosse concretizzato in un referendum condotto sotto l'amministrazione delle Nazioni Unite, ma davanti al fermo rifiuto degli indonesiani dovettero accettare che fosse il governo di Giacarta a organizzare la consultazione, pur se sulla base di alcuni criteri stabiliti nell'accordo.\nDopo alcuni rinvii, l'\"atto di libera scelta\" si svolse tra il luglio e l'agosto del 1969: a dispetto del fatto che gli accordi di New York prevedessero la partecipazione alla procedura di tutti gli abitanti adulti che non fossero di origine straniera, gli indonesiani selezionarono 1.022 persone in qualit\u00e0 di \"rappresentati\" dell'intera popolazione papuana, facendole poi votare pubblicamente e per alzata di mano davanti agli osservatori delle Nazioni Unite, ottenendo un risultato di unanime adesione all'unione con l'Indonesia. Bench\u00e9 da molte parti fossero state avanzate critiche sulla validit\u00e0 e correttezza della procedura, l'Assemblea Generale delle Nazioni Unite convalid\u00f2 la consultazione con la risoluzione 2504 del 19 novembre 1969; i Paesi Bassi non avevano pi\u00f9 interesse alla questione, e gli Stati Uniti erano ora ancora pi\u00f9 favorevoli ad appoggiare gli indonesiani dopo che nel 1965 un colpo di stato a Giacarta aveva portato alla deposizione di Sukarno e all'instaurazione di un regime nazionalista e anti-comunista sotto il generale Suharto. Esponenti locali, tra cui diversi ex membri del PVK, diedero vita al Organasi Papua Merdeka (\"Movimento Papua Libera\"), avviando poi una campagna di guerriglia contro gli indonesiani."}
{"id": "4749229", "revid": "4106", "url": "https://it.wikipedia.org/wiki?curid=4749229", "title": "Cappella Scrovegni", "text": ""}
{"id": "4749230", "revid": "1963086", "url": "https://it.wikipedia.org/wiki?curid=4749230", "title": "Gaetano Bonsignore", "text": "Biografia.\nGaetano Bonsignore nasce a Barcellona Pozzo di Gotto inizi del 1800, maggior esponente della locale famiglia di pittori e decoratori operanti nel comprensorio (fine XVIII - inizi XIX secolo): Francesco Bonsignore, Michele Bonsignore, Sebastiano Bonsignore, il contributo comune pi\u00f9 importante \u00e8 il ciclo di affreschi e pitture che adornano la chiesa di San Giovanni Battista in Barcellona Pozzo di Gotto. Poche le notizie biografiche e cenni essenziali sulle opere limitatamente all'anno della realizzazione e localizzazione."}
{"id": "4749236", "revid": "1573940", "url": "https://it.wikipedia.org/wiki?curid=4749236", "title": "Squatina guggenheim", "text": "Squatina guggenheim \u00e8 uno squalo appartenente alla famiglia Squatinidae, presente lungo le coste orientali del Sudamerica.\nDescrizione.\nSi tratta di un piccolo squalo che abita i fondali sabbiosi oceanici. Il corpo \u00e8 depresso e grosso modo romboidale, con una colorazione screziata che ricorda molto quella degli ambienti sabbiosi in cui si mimetizza. Gli occhi si trovano in posizione antero-laterale nella parte superiore della testa. Ai lati della bocca si notano dei barbigli sensoriali. Nel maschio si osserva la presenza di tipici aculei sulla superficie superiore delle pinne pettorali (da cui uno dei nomi inglesi \"spiny angel shark\", squalo angelo spinoso), che sono invece assenti nelle femmine e negli esemplari giovanili. Tali aculei vengono impiegati per mantenere stabile la posizione durante l'accoppiamento. \nLa lunghezza totale \u00e8 di regola compresa tra 70 e 90\u00a0cm, sebbene siano stati pescati esemplari che raggiungevano i 130\u00a0cm.\nBiologia.\nComportamento.\n\"Squatina guggenheim\" ha abitudini notturne; passa lungo tempo semisepolto nei detriti del fondale, lasciando fuori esclusivamente gli occhi, in attesa di prede.\nAlimentazione.\nLa dieta comprende principalmente crostacei, molluschi e piccoli pesci, tra cui anche altri squali.\nRiproduzione.\nIl ciclo riproduttivo dura tre anni. La gestazione pu\u00f2 durare da dieci a dodici mesi, durante i quali la femmina si sposta in acque meno profonde, laddove, in qualsiasi periodo dell'anno, partorisce da tre a nove piccoli. Questi rimangono con la madre per i primi tre o quattro mesi, per poi allontanarsi definitivamente.\nDistribuzione e habitat.\nLa specie \u00e8 presente al largo delle coste del Brasile meridionale, dell'Uruguay e dell'Argentina settentrionale, ad una profondit\u00e0 compresa tra 10 e 150\u00a0m.\nTassonomia.\nSinonimi.\nNon sono stati riportati sinonimi.\nSottospecie.\nNon sono state individuate sottospecie.\nConservazione.\nLa principale minaccia per questa specie \u00e8 rappresentata dalla pesca intensiva e, data la peculiare ecologia, soprattutto la pesca a strascico.\nIn conseguenza di ci\u00f2, si stima ad esempio che in Brasile la popolazione di \"S. guggenheim\" sia calata dell'85% tra il 1984 ed il 2002.\nLa tendenza generale della popolazione appare in declino, cos\u00ec come per altri Squatinidae quali \"Squatina argentina\" o \"Squatina punctata\", per cui la Lista rossa IUCN ha attribuito a questa specie lo status \"EN\" (in pericolo)."}
{"id": "4749237", "revid": "610351", "url": "https://it.wikipedia.org/wiki?curid=4749237", "title": "ITF Women's Circuit ottobre-dicembre 2013", "text": "Questo \u00e8 il calendario completo degli eventi ITF femminili svoltisi tra ottobre e dicembre 2013, con i risultati in progressione dai quarti di finale."}
{"id": "4749240", "revid": "110157", "url": "https://it.wikipedia.org/wiki?curid=4749240", "title": "Norma Cruz", "text": "Fin dall'apertura, il 3 giugno 1996, Norma ha guidato la Fundaci\u00f3n Sobrevivientes (Fondazione Sopravvissute), una associazione per i diritti delle donne con sede nella Citt\u00e0 del Guatemala.\nQuesta fondazione provvede al \"supporto emotivo, sociale e legale per le centinaia di vittime in cerca di giustizia e protezione.\"\nSecondo il Dipartimento di Stato degli Stati Uniti d'America, \"nel solo 2007, la sua fondazione ha aiutato a trovare, perseguire e condannare 30 individui accusati di uccidere donne. La ONG gestisce un asilo per le vittime \u2014 uno dei pochi nel paese \u2014 e combatte per proteggere le madri i cui bambini sono rapiti in quello che \u00e8 il primo anello di una redditizia filiera illegale per le adozioni internazionali.\"\nNel 2009, il Dipartimento di Stato Americano ha nominato Norma International Women of Courage Award (Premio Internazionale per le Donne Coraggiose), elogiandola come \"una ispirazione e un simbolo di coraggio e speranza per le donne guatemalteche, e per tutte le donne che ovunque lavorano per un cambiamento positivo.\"\nHa ricevuto il premio dal Segretario di Stato degli Stati Uniti d'America Hillary Clinton e dalla First lady degli Stati Uniti d'America Michelle Obama.\nDal Maggio 2009, Norma Cruz \u00e8 stata vittima di numerose minacce di stupro e omicidio via sms e telefono; anche la sua famiglia \u00e8 stata oggetto di minacce. Anche se il Governo guatemalteco le ha assicurato una scorta, le minacce sono continuate portando Amnesty International a nominare il suo lavoro un \"caso prioritario\" nel 2011. Nel Marzo 2011, gli uffici della sua organizzazione sono stati oggetto del lancio di bombe molotov, senza nessun ferito.\nDurante la primavera del 2011, l'American Repertory Theater e il cantante Serj Tankian dei System of a Down hanno dedicato la loro produzione \"Prometeo incatenato\" a Norma e sette altre attiviste, dichiarando che \"cantando la storia di Prometeo, la divinit\u00e0 che sfid\u00f2 il tiranno Zeus dando agli esseri umani il fuoco e l'arte, la produzione spera di dare una voce a chi \u00e8 attualmente silenziato o minacciato dai moderni oppressori..\""}
{"id": "4749241", "revid": "1005847", "url": "https://it.wikipedia.org/wiki?curid=4749241", "title": "Abdulla Yameen", "text": "Biografia.\nYameen si \u00e8 laureato in amministrazione aziendale presso l'Universit\u00e0 americana di Beirut, per poi continuare gli studi con un master in politiche pubbliche alla Claremont Graduate University.\nFratellastro dell'ex dittatore Maumoon Abdul Gayoom, \u00e8 membro del suo stesso partito, il Partito Progressista delle Maldive, per cui \u00e8 stato capogruppo all'Assemblea del popolo.\nSi \u00e8 candidato alle elezioni presidenziali nelle Maldive del 2013, ottenendo il 29,7% al primo turno e passando quindi al ballottaggio contro Mohamed Nasheed, che ha sconfitto con il 51,4%."}
{"id": "4749242", "revid": "585241", "url": "https://it.wikipedia.org/wiki?curid=4749242", "title": "Abdulla Yameen Abdul Gayoom", "text": ""}
{"id": "4749250", "revid": "287204", "url": "https://it.wikipedia.org/wiki?curid=4749250", "title": "MegaHoundoom", "text": ""}
{"id": "4749268", "revid": "767487", "url": "https://it.wikipedia.org/wiki?curid=4749268", "title": "L'ora delle pistole", "text": "L'ora delle pistole (\"Hour of the Gun\") \u00e8 un film del 1967 diretto da John Sturges, con James Garner e Jason Robards.\nConosciuto anche col titolo L'ora delle pistole - Vendetta all'OK Corral, la pellicola \u00e8 una delle molteplici trasposizioni della celebre sparatoria all'O.K. Corral del 26 ottobre 1881, tra i pi\u00f9 noti eventi del Far West.\nGarner e Robards interpretano rispettivamente le figure reali di Wyatt Earp e Doc Holliday. Piccolo ruolo per un giovane Jon Voight, alla seconda interpretazione della sua carriera.\nIl film, a differenza degli altri girati sullo stesso argomento, inizia con la sparatoria all'OK Corral e si sviluppa tramite un'esauriente descrizione del processo che n\u00e9 segu\u00ec, conclusosi con l'assoluzione degli imputati. Nella parte centrale Wyatt Earp cerca e raggiunge la vendetta nei confronti dei Clanton, colpevoli della morte dei suoi fratelli, coadiuvato dall'amico Holliday, che accompagner\u00e0 fino alla morte per tisi in una casa di cura.\nIl soggetto \u00e8 decisamente meno western dei sequel che verranno e si focalizza spesso sul rapporto umano dei due protagonisti; inoltre descrive la banda Clanton come criminali distinti, non come volgari mandriani disonesti."}
{"id": "4749279", "revid": "74801", "url": "https://it.wikipedia.org/wiki?curid=4749279", "title": "Dan Rostenkowski", "text": "Biografia.\nNato a Chicago in una famiglia di origini polacche, Rostenkowski frequent\u00f2 la Loyola University e nello stesso periodo si interess\u00f2 alla politica aderendo al Partito Democratico, arrivando ad essere eletto nella legislatura statale dell'Illinois all'et\u00e0 di ventiquattro anni.\nNel 1959 Rostenkowski si candid\u00f2 alla Camera dei Rappresentanti e riusc\u00ec a farsi eleggere. Alleato politico e amico personale di John Fitzgerald Kennedy, Rostenkowski fu uno dei promotori della sua campagna presidenziale e collabor\u00f2 anche con il suo successore Lyndon B. Johnson.\nAccanito difensore dei diritti civili, Rostenkowski ottenne una grande popolarit\u00e0 fra gli elettori e all'interno del Congresso scal\u00f2 varie posizioni, riuscendo a divenire uno dei deputati pi\u00f9 potenti e ottenendo la presidenza di alcune importanti commissioni. Nel 1994 tuttavia venne coinvolto in un grande scandalo quando, dopo un'indagine da parte del Dipartimento di Giustizia, si scopr\u00ec che Rostenkowski si era reso responsabile di frode postale. Il deputato ammise la propria colpevolezza e venne condannato a diciassette mesi di detenzione e al pagamento di una sanzione pari a dollari; lo scandalo lo port\u00f2 a lasciare il seggio alla Camera al termine del mandato.\nNel 2000 il Presidente Bill Clinton gli concesse il perdono presidenziale e Rostenkowski si ritir\u00f2 a vita privata. Mor\u00ec nel 2010 all'et\u00e0 di ottantadue anni per via di un cancro ai polmoni."}
{"id": "4749280", "revid": "287204", "url": "https://it.wikipedia.org/wiki?curid=4749280", "title": "Roj Aleksandrovi\u010d Medvedev", "text": "Biografia.\nRoj Medvedev \u00e8 figlio di Aleksandr Romanovi\u010d Medvedev, professore dell'Accademia Militare Sovietica, e ha un fratello gemello, il biologo \u017dores Medvedev. Suo padre fu arrestato nel 1937 durante le purghe staliniste, morendo in un campo di lavoro nel 1941. Laureatosi all'Universit\u00e0 di Leningrado, ader\u00ec nel 1956 al Partito Comunista dell'Unione Sovietica e inizi\u00f2 la carriera di docente. La formazione di Medvedev \u00e8 marxista, e da queste posizioni part\u00ec per sviluppare, a partire dalla met\u00e0 degli anni sessanta, una critica di tutto il sistema stalinista, inserendosi nella corrente del samizdat. Nel 1969 fu espulso dal Partito Comunista dell'Unione Sovietica, perch\u00e9 con le sue pubblicazioni criticava Stalin in un periodo in cui il dittatore era stato parzialmente riabilitato dalla propaganda ufficiale e da Leonid Il'i\u010d Bre\u017enev.\nNel 1970, assieme ad Andrej Sacharov e altri, sostenne pubblicamente la necessit\u00e0 di una riforma del sistema sovietico e di un ritorno alla democrazia socialista e ai valori del leninismo. In questi anni, Roj Medvedev fu sottoposto a costanti attenzioni e controlli da parte del KGB, anche se concretamente non venne mai arrestato. Nei suoi scritti di questi anni approfondisce la critica dello stalinismo e sviluppa un'analisi originale sulla storia della Rivoluzione d'ottobre, in testi come \"Le Rivoluzione d'Ottobre era ineluttabile?\" e \"Lo stalinismo\". Con questi testi Medvedev si ricollega in qualche modo al \"dissenso di sinistra\", ponendosi all'interno di un dibattito fra intellettuali che vogliono modificare lo Stato sovietico in senso democratico socialista. Nei suoi testi, Medvedev si richiama molto spesso a Lenin e alla sua concezione di democrazia socialista, individuando nella morte di Lenin un momento di cesura, attraverso il quale passa la vera e propria \"presa del potere\" da parte della casta burocratica e da Iosif Stalin, che la rappresenta.\nMedvedev e l'epoca di Chru\u0161\u010d\u00ebv.\nL'opera e l'analisi di Medvedev si sviluppano mentre a capo dell'Urss si trova Leonid Il'i\u010d Bre\u017enev. Nei testi di Medvedev si trovano frequenti richiami all'epoca del disgelo e a Nikita Sergeevi\u010d Chru\u0161\u010d\u00ebv, la cui operazione di denuncia dei peggiori crimini dello stalinismo viene evidenziata in una specifica biografia dello statista, anche se altrove, in coerenza con le posizioni espresse in pi\u00f9 sedi, Medvedev sostiene che \"Chru\u0161\u010d\u00ebv e i suoi erano sicuri di riuscire a mantenere le critiche allo stalinismo entro i limiti che a loro facevano pi\u00f9 comodo. Ma quando videro che queste si spingevano troppo lontano e toccavano problemi troppo profondi della stessa struttura del potere, cercarono essi stessi di smorzarle\".\nLa perestrojka.\nVerso la fine degli anni '80 Roj Medvedev si riavvicina alla politica ufficiale, e nel 1989 viene reintegrato nel Partito Comunista dell'Unione Sovietica, diventando un convinto sostenitore dell'opera di riforma di Michail Gorba\u010d\u00ebv.\nMedvedev e l'attualit\u00e0.\nNegli ultimi anni il pensiero di Medvedev ha conosciuto un'ulteriore evoluzione e, anche se l'anziano storico \u00e8 sempre meno presente nel dibattito pubblico, ora \u00e8 un sostenitore della presidenza di Vladimir Putin."}
{"id": "4749283", "revid": "76963", "url": "https://it.wikipedia.org/wiki?curid=4749283", "title": "Brian Bosworth", "text": "Carriera nel football.\nSeattle Seahawks.\nPrima di entrare nel Draft supplementare del 1987, Bosworth mand\u00f2 lettere a diverse squadre della NFL affermando che, se lo avessero scelto, non si sarebbe presentato al loro training camp e non avrebbe giocato per loro. Come scherzo, i Tacoma Stars della Major Indoor Soccer League lo scelsero nel dodicesimo giro del draft 1987, col general manager che afferm\u00f2 di averlo scelto: \"non aveva ricevuto alcuna lettera che dicesse che non avrebbe giocato per loro\".\nBosworth fu scelto dai Seahawks nel Draft supplementare del 1987 e con essi firm\u00f2 il pi\u00f9 ricco contratto della storia della squadra e il maggiore contratto della storia per un rookie della NFL all'epoca: 10 anni per 11 milioni di dollari. Dopo essere stato scelto dai Seahawks, Bosworth fece causa alla NFL per avere diritto di indossare il numero 44 (che indossava al college) e i Seahawks fecero una petizione per cambiare le regole, poich\u00e9 la NFL impediva ai linebacker di indossare numeri dal 40 in su, ma senza successo. Bosworth alla fine opt\u00f2 per il numero 55 di maglia.\nBosworth firm\u00f2 con la squadra di Seattle che non era riuscita raggiungere i playoff nelle ultime due stagioni (un record di 10-6 nel 1986 fu sufficiente solo per arrivare terza nella AFC West). Disput\u00f2 12 gare nella sua stagione da rookie, giocando bene nella maggior parte di esse, ma diventando noto per la sua personalit\u00e0 sopra le righe. Prima dell'inizio della prima gara della stagione, contro i Denver Broncos, Bosworth provoc\u00f2 il quarterback di Denver John Elway. 10.000 tifosi di Denver indossarono magliette da 15 dollari con la scritta \"BAN THE BOZ\" (\"Squalificate Boz\") senza sapere che quelle magliette erano prodotte dalla compagnia di Bosworth.\nPrima di una gara del Monday Night Football del 1987 contro i Los Angeles Raiders, i Seahawks avevano gi\u00e0 battuto i loro rivali di division una volta in quella stagione, quando Bosworth insult\u00f2 il running back rookie Raiders Bo Jackson e promise nella conferenza stampa precedente all'evento che lo precedeva che avrebbe contenuto l'avversario. Avendo debuttato solo quattro settimane prima, Jackson aveva giocato in maniera notevole ma i Raiders avevano sempre perso.\nBosworth tuttavia non riusc\u00ec a mantenere la promessa, con Jackson che fin\u00ec col correre 221 yard e segnare 3 touchdown. Nel parte iniziale della gara, Bosworth si trov\u00f2 uno-contro-uno con Jackson nei pressi della \"goal line\" ma non riusc\u00ec a fermare e Bo segn\u00f2 il primo dei suoi tre TD.\nBosworth fu costretto a ritirarsi dopo due sole stagioni nel 1989, a causa di un infortunio alla spalla subito nella stagione precedente. Il medico della squadra Pierce E. Scranton Jr. spieg\u00f2 che \"Brian era un venticinquenne con le spalle di un sessantenne.\"\nRicordato per la sua carriera professionistica che rispett\u00f2 non mai le grandi attese riposte su di lui, Bosworth fu classificato al sesto posto tra i peggiori flop degli ultimi 25 anni da ESPN nel 2004 e al numero tre tra le peggiori scelte del draft da NFL Network. Nel secondo caso, Bosworth fu l'unico giocatore che accett\u00f2 di essere intervistato per quel programma. Uno dei suoi contemporanei, Matt Millen, difese Bosworth, dicendo di ricordare un eccellente linebacker, che fu solo rallentato dagli infortuni e che molte persone lo ricordano solo per quella gara nel Monday Night Football contro i Raiders, in cui Millen giocava per Los Angeles.\nBosworth fece un'apparizione durante il commento di un Monday Night Football tra Seattle Seahawks e Oakland Raiders il 6 novembre 2006. Durante quella discussione, asser\u00ec di non avere rimpianti riguardo alla sua carriera nel football ma che avrebbe voluto che lui e Bo Jackson potessero avere avuto carriere pi\u00f9 lunghe. Inoltre disse di pensare che lui e Jackson avrebbero potuto sviluppare una buona rivalit\u00e0 se avessero potuto giocare di pi\u00f9.\nNel 2015, Bosworth \u00e8 stato inserito nella College Football Hall of Fame."}
{"id": "4749285", "revid": "363629", "url": "https://it.wikipedia.org/wiki?curid=4749285", "title": "Fotocamera plenottica", "text": "Una fotocamera plenottica \u00e8 una tipologia di fotocamera che utilizza una matrice di microlenti per catturare informazioni in 4D sul campo luminoso di una scena. Queste informazioni possono essere usate per migliorare la soluzione di problemi legati alla computer grafica e alla visione artificiale.\nTecnologia.\nLa prima macchina fotografica che sfrutta il campo luminoso \u00e8 stata teorizzata da Gabriel Lippmann nel 1908. Nel 1992 Adelson e Wang hanno proposto il progetto di una fotocamera plenottica nella quale una matrice di microlenti \u00e8 posizionata sul piano focale della lente principale. Il sensore di immagine si trova immediatamente dietro le microlenti, cos\u00ec le parti dell'immagine che non sono messe a fuoco possono essere analizzate ed \u00e8 possibile estrarre informazioni pi\u00f9 dettagliate. In questo modo \u00e8 teoricamente possibile mettere a fuoco virtualmente la foto con un computer dopo che \u00e8 stata scattata. Lo svantaggio di questo sistema \u00e8 la bassa risoluzione delle immagini risultanti."}
{"id": "4749287", "revid": "755885", "url": "https://it.wikipedia.org/wiki?curid=4749287", "title": "Stardust (Mika)", "text": "Stardust \u00e8 un brano musicale dell'autore e cantante libanese Mika, apparso per la prima volta nel 2012 nell'album \"The Origin of Love\" e nel 2013 estratto come singolo in duetto con la cantante italiana Chiara.\nDescrizione.\nFu prodotto da Benny Benassi e Greg Wells. L'edizione \"Deluxe Edition Bonus Disc\" conteneva una version bonus misto intitolato \"Stardust Benny (Benassi Mix)\". Fu prodotto da Benny Benassi, Alessandro \"Alle\" Benassi, e Nick Littlemore. La \"Deluxe Edition Bonus Disc italiana\" includeva ancora un terzo brano \"Stardust (versione in italiano)\". Questa versione ha il ritornello in italiano, fu cantato anch'esso in solo da Mika e nella finale di X Factor 6 con Chiara.\nLa versione italiana cantata assieme alla cantante italiana Chiara, estratto come primo singolo dall'album di raccolta \"Songbook Vol. 1\". Il brano entra in rotazione radiofonica il 7 novembre 2013, mentre \u00e8 disponibile in download digitale dal 12 novembre 2013.\nQuest'ultima versione ha il ritornello in italiano, fu cantato anch'esso in solo da Mika e nella finale di X Factor 6 con Chiara. Nella terza puntata di \"X Factor 7\", Mika (giudice di quest'edizione) e Chiara (vincitrice della passata) presentano la nuova versione presente nella raccolta di brani del cantante libanese."}
{"id": "4749313", "revid": "324090", "url": "https://it.wikipedia.org/wiki?curid=4749313", "title": "Consorti dei sovrani castigliani", "text": "Segue una lista delle consorti dei sovrani di Castiglia.\nRegine di Castiglia.\nTrast\u00e1mara.\nSia Ferdinando II d'Aragona, marito di Isabella I di Castiglia, che Filippo I di Castiglia, marito di Giovanna di Castiglia, furono entrambi incoronati quali sovrani di Castiglia e dunque non si possono considerare consorti.\nAsburgo.\nNel 1556 tutti i regni spagnoli si uniscono in quella che oggi \u00e8 conosciuta come la Spagna, quindi Maria I d'Inghilterra, quale moglie di Filippo II di Spagna \u00e8 considerata come la prima regina consorte di Spagna."}
{"id": "4749317", "revid": "1705737", "url": "https://it.wikipedia.org/wiki?curid=4749317", "title": "Weir Farm National Historic Site", "text": "Il Weir Farm National Historic Site si trova a Ridgefield e Wilton, nel Connecticut, Stati Uniti. Commemora la vita e le opere di Julian Alden Weir, il pittore impressionista americano membro della Cos Cob Art Colony. Le visite al suo studio sono offerte dai ranger del National Park Service ed esiste anche un breve sentiero panoramico. Il Weir Farm National Historic Site sar\u00e0 onorato con l'iscrizione sulla moneta da 25 centesimi di dollaro nel 2020."}
{"id": "4749321", "revid": "599013", "url": "https://it.wikipedia.org/wiki?curid=4749321", "title": "Alfred Gindrat", "text": "Carriera.\nNazionale.\nHa collezionato quattro presenze con la propria Nazionale."}
{"id": "4749324", "revid": "729019", "url": "https://it.wikipedia.org/wiki?curid=4749324", "title": "Cessna 188", "text": "Il Cessna 188 \u00e8 un aereo agricolo monomotore ad ala bassa sviluppato dall'azienda aeronautica statunitense Cessna Aircraft Company negli anni sessanta.\nProdotto tra il 1966 ed 1983 nelle sue varie versioni, indicate come AGwagon, AGpickup, AGtruck ed AGhusky, costituisce, assieme alla variante del Cessna 185 AGcarryall, la gamma di modelli Cessna destinati al mercato delle macchine agricole.\nStoria del progetto.\nNei primi anni sessanta la Cessna decise di diversificare la sua produzione affrontando, oltre al mercato dell'aviazione generale, quello della tecnologia aerea al servizio dell'agricoltura. A tal fine venne avviato un programma di sviluppo contattando i piloti e gli altri costruttori aeronautici che fornivano modelli per operare nel settore per individuare quali fossero le caratteristiche e le prestazioni migliori per uno specifico modello dedicato all'irrorazione aerea delle piantagioni. Valutati i vari pareri l'azienda ritenne che l'impostazione pi\u00f9 adatta ad un simile impiego fosse un aereo dall'impostazione convenzionale: monoposto, monoplano ad ala bassa rinforzata con aste di controvento ed equipaggiato con un motore a pistoni.\nIl progetto del nuovo modello, identificato come 188, attingeva pesantemente al progetto del Cessna 180, decidendo di riutilizzarne parte della cellula, stessa parte finale della fusoliera e stesso impennaggio, e il medesimo impianto propulsivo basato sul motore Continental O-470-R, un 4 cilindri contrapposti raffreddato ad aria da 230\u00a0hp (170\u00a0kW). La maggior parte della cellula venne realizzata con la lega di alluminio 2024-T3 mentre la tramoggia per le sostanze chimiche venne costruita in fibra di vetro. La fusoliera, realizzata in semimonoscocca, integrava la cabina di pilotaggio rialzata che nelle ultime versioni, sfruttando la pressione dinamica risultante dalla velocit\u00e0 di avanzamento del velivolo, era dotata di un sistema di pressurizzazione al fine di ridurre l'induzione di sostanze potenzialmente dannose nell'abitacolo.\nIl prototipo del Cessna 188 venne portato in volo per la prima volta il 19 febbraio 1965, quindi ottenuto il certificato di tipo dalla Federal Aviation Administration (FAA) venne avviato alla produzione in serie nel febbraio 1966, con 241 esemplari consegnati durante l'anno.\nIl Cessna 188 risult\u00f2 un successo commerciale tale da non ritenere necessaria un'evoluzione del progetto originale, lasciando la cellula invariata in tutti i 17 anni della sua produzione con minime modifiche al sistema di climatizzazione. Solamente le apparecchiature di irrorazione di prodotti agricoli e le motorizzazioni, pur basandosi sullo stesso modello originario di propulsore, vennero aggiornati.\nDurante il periodo di produzione vennero costruiti un totale di 3\u00a0975 esemplari delle sue quattro versioni, 53 AGpickup, 1\u00a0589 AGwagon, 1\u00a0949 AGtruck e 385 AGhuskie.\nPur se ideato specificatamente per l'uso agricolo alcuni degli esemplari prodotti vengono utilizzati come aereo da traino alianti."}
{"id": "4749325", "revid": "1005847", "url": "https://it.wikipedia.org/wiki?curid=4749325", "title": "Governo Allende", "text": "Il Governo Allende si insedi\u00f2 il 3 novembre 1970 e rest\u00f2 in carica fino al golpe dell'11 settembre 1973."}
{"id": "4749336", "revid": "2110845", "url": "https://it.wikipedia.org/wiki?curid=4749336", "title": "Paul Chandelier", "text": "Carriera.\nNazionale.\nHa collezionato tre presenze con la propria Nazionale."}
{"id": "4749351", "revid": "767487", "url": "https://it.wikipedia.org/wiki?curid=4749351", "title": "Maurice Mathieu", "text": "Carriera.\nNazionale.\nHa collezionato due presenze con la propria Nazionale."}
{"id": "4749357", "revid": "2132899", "url": "https://it.wikipedia.org/wiki?curid=4749357", "title": "Tram ATAC serie 9100", "text": "I tram serie 9100 dell'ATAC di Roma sono una serie di vetture tranviarie articolate, bidirezionali, a pianale parzialmente ribassato.\nStoria.\nNel 1995 l'ATAC di Roma band\u00ec una gara d'appalto per la costruzione di 60 vetture tranviarie bidirezionali a pianale parzialmente ribassato, in seguito ridotte a 28.\nLa gara fu vinta dalla Fiat Ferroviaria, che ricevette l'ordinazione il 1\u00ba agosto 1996 e ne consegn\u00f2 la prima unit\u00e0 il 28 ottobre 1997.\nDopo un periodo di prove, le prime vetture entrarono in servizio regolare nel settembre 1998, anche sulla nuova linea 8 attivata pochi mesi prima.\nLa costruzione delle 28 vetture, rallentata da un ricorso al TAR che contestava l'esito della gara d'appalto, fu completata alla fine del 1999.\nI nuovi tram presero servizio nel corso dell'autunno 1999, inizialmente sulla linea 8, e poi anche sulla 19.\nNegli anni successivi hanno iniziato ad alternarsi con i mezzi della serie 9200, soprattutto sull'8, comparendo per\u00f2 sempre pi\u00f9 spesso anche sulle altre linee. \nDal 2010 si ripartiscono soprattutto fra le linee 2, 3 e 8 (talvolta anche sul 5 e 14).\nLa vettura 9102 rimase seriamente danneggiata in un incidente avvenuto il 1\u00ba Marzo 2001 al capolinea del Casaletto, ed \u00e8 stata in seguito accantonata.\nCaratteristiche.\nSi tratta di vetture articolate con due carrelli motori d'estremit\u00e0 e due carrelli portanti a ruote indipendenti, che sostengono due carrozzini centrali.\nIl pianale \u00e8 ribassato a 350\u00a0mm sul piano del ferro, eccettuate le zone d'estremit\u00e0, sopra i carrelli motori, dove tale valore sale a 880\u00a0mm.\nI veicoli sono progettati come evoluzione della serie 5000 dell'ATM di Torino, dalla quale si distinguono per la presenza di una cassa centrale sospesa e per i carrelli portanti che sostengono due carrozzini anzich\u00e9 una giostra.\nI tram furono progettati e costruiti dalla Fiat Ferroviaria, con equipaggiamento elettrico della Elettromeccanica Parizzi. Le casse sono in lega leggera.\nL'equipaggiamento di trazione di compone di 4 motori trifasi asincroni e frenatura elettrica ad \"inverter\".\nLivree.\nI tram serie 9100 esordirono con una livrea a 2 toni di verde, ispirata a quella classica in vigore fino agli anni '70, e arricchita da due filetti giallo e rosso richiamanti i colori della citt\u00e0.\nDalla fine degli anni 2000 hanno ricevuto una colorazione grigio argento e verde."}
{"id": "4749359", "revid": "62515571", "url": "https://it.wikipedia.org/wiki?curid=4749359", "title": "Permutazione numerica", "text": ""}
{"id": "4749365", "revid": "76963", "url": "https://it.wikipedia.org/wiki?curid=4749365", "title": "Howard Rosenman", "text": "Dall'inizio degli anni settanta, ha iniziato a lavorare come produttore cinematografico, ma nel 2008 con il film \"Milk\" ha anche esordito al cinema."}
{"id": "4749375", "revid": "599013", "url": "https://it.wikipedia.org/wiki?curid=4749375", "title": "Eug\u00e8ne Langenove", "text": "Carriera.\nNazionale.\nHa collezionato due presenze con la propria Nazionale."}
{"id": "4749377", "revid": "46931", "url": "https://it.wikipedia.org/wiki?curid=4749377", "title": "5 vie per l'inferno", "text": ""}
{"id": "4749378", "revid": "114745215", "url": "https://it.wikipedia.org/wiki?curid=4749378", "title": "L'ultimo degli uomini", "text": "L'ultimo degli uomini (\"Oryx and Crake\") \u00e8 un romanzo di fantascienza post apocalittica e distopica pubblicato nel 2003 dalla scrittrice canadese Margaret Atwood. L'opera lancia un allarme contro l'abuso dell'ingegneria genetica e tratta temi sociali quali lo sfruttamento sessuale minorile e il lavoro infantile.\nIl romanzo inaugura la trilogia di \"MaddAddam\", seguito da \"L'anno del Diluvio\" (\"The Year of the Flood\", 2009) e da \"L'altro inizio\" (\"Maddaddam, \"2013).\n\u00c8 stato candidato al Booker Prize 2003 e all'Orange Prize for Fiction 2004.\nTrama.\nIn un mondo devastato da un'epidemia, Jimmy, forse l'unico uomo rimasto in vita, deve proteggersi da numerosi animali feroci, risultato di mutazioni e di incontrollati esperimenti di ingegneria genetica. Jimmy si fa chiamare \"Uomo delle Nevi\" dai membri di una trib\u00f9 di pacifici mutanti di innata infantile innocenza, i \"Craker\". Uomo delle Nevi gli insegna le elementari regole della sopravvivenza e tenta di spiegargli i segreti della natura ma, a causa del loro limitato sviluppo, deve usare concetti semplici e metafore di facile comprensione. La genesi, ad opera del creatore \"Crake\", gli viene spiegata come fosse una fiaba e i \"Craker\" imparano a ringraziare la divinit\u00e0 femminile \"Oryx\" per la prosperit\u00e0 a loro concessa. Mentre i \"Craker\" sono erbivori, immuni alle radiazioni solari e repellenti per gli animali carnivori, Jimmy \u00e8 costretto a combattere contro l'ambiente ostile per la propria sopravvivenza e per la ricerca del cibo.\nUomo delle Nevi, impegnato nella ricerca di cibo da una parte e nella protezione dei \"Craker\" dall'altra, ricorda gli eventi trascorsi che lo hanno portato a tale situazione.\nPrima della catastrofe l'umanit\u00e0 era divisa in due classi sociali: la massa viveva in sovrappopolate citt\u00e0, le cosiddette \"plebopoli\", covo di germi mortali, palcoscenico per ogni tipo di violenza e di commercio, mentre i benestanti si proteggevano all'interno di enclave che prendevano il nome di \"recinti\". Questi insediamenti erano amministrati da varie multinazionali che isolavano i propri dipendenti all'interno per scoraggiare la diserzione e per arginare il fenomeno dello spionaggio industriale e dei rapimenti a opera delle multinazionali concorrenti. L'omicidio dei dipendenti delle societ\u00e0 avversarie era comunemente praticato e le azioni di sabotaggio venivano condotte con l'impiego di virus e batteri geneticamente modificati. Il controllo e la repressione veniva assicurato da apposite unit\u00e0 armate, il \"CorpSeCorps\". La violenza e gli abusi sui minori sono non solo tollerati dalle autorit\u00e0, ma diventano pretesto per spettacoli on line e televisivi. Gli elementi pi\u00f9 deboli vengono sfruttati in ogni modo dai pi\u00f9 forti o dai pi\u00f9 ricchi senza che ci\u00f2 susciti riprovazione.\nJimmy viveva in uno di questi recinti, l'\"OrganInc Farm\", dove veniva allevata una nuova razza di suini destinati al prelievo di organi per i trapianti. Il padre di Jimmy lavorava come genetista nel progetto, mentre la madre, esperta microbiologa, aveva smesso da tempo di esercitare, covando frustrazione e rancori, assalita dai sensi di colpa per le aberrazioni create.\nL'adolescente Jimmy, da poco trasferitosi con i genitori in un nuovo \"recinto\" controllato una grande azienda dell'industria farmaceutica, la \"HelthWyzer\", pur avendo un carattere estroverso con gli amici, non riusciva a relazionarsi con i genitori che da parte loro non stimavano il figlio, considerandolo un fallimento. Il ragazzo stringe amicizia con Glenn, soprannominato \"Crake\", il suo nickname nel gioco on line \"Extinctathon\" sviluppato dall'organizzazione iniziatica \"MaddAddams\". Crake \u00e8 un geniale ragazzo da poco trasferitosi nello stesso \"recinto\" di Jimmy insieme alla madre e allo zio Pete, entrambi dirigenti nell'\"HelthWyzer\". I due ragazzi stringono una forte amicizia e una volta adulti, nonostante le loro vite abbiano preso strade diverse, si manterranno comunque in contatto.\nJimmy conduce una vita piatta e monotona. Si \u00e8 laureato in materie umanistiche, considerate dalla societ\u00e0 come inutile ripiego per falliti. Svolge un lavoro poco gratificante impiegato come pubblicitario nell'azienda \"AnooYoo\". La madre, fuggita dal \"recinto\" e ricercata dal CorpSeCorps per attivit\u00e0 sovversive, \u00e8 stata scovata e giustiziata davanti alle telecamere. Il padre si \u00e8 risposato con Ramona, la sua pi\u00f9 stretta collaboratrice con la quale, probabilmente, aveva gi\u00e0 da tempo una relazione. Crake invece \u00e8 una personalit\u00e0 di successo; \u00e8 l'ideatore e il responsabile di un importantissimo progetto della \"RejoovenEsense\", specializzata nel campo della biotecnologia, che sta per lanciare sul mercato il \"BlyssPluss\", un farmaco afrodisiaco e stimolante che offre nel contempo completa protezione contro le malattie sessualmente trasmissibili. Per testare l'efficacia del prodotto l'azienda, senza scrupoli, utilizza cavie umane in tutto il mondo, spesso con esiti mortali.\nJimmy viene contattato da Crake che lo vuole come collaboratore per il lancio pubblicitario del \"BlyssPluss\". Viene messo al corrente dall'amico che il farmaco contiene una sostanza che avrebbe causato la sterilit\u00e0; attraverso la riduzione delle nascite Crake vuole tentare di migliorare le condizioni di vita dell'umanit\u00e0 riducendo la sovrappopolazione. Contemporaneamente, grazie all'aiuto di esperti genetisti reclutati all'interno di \"MaddAddams\", in realt\u00e0 un'organizzazione eversiva ecoterrorista, Crake ha creato, all'insaputa della \"RejoovenEsense\", una nuova razza umana, pacifica ed erbivora, sulla quale ripone la speranza di un migliore futuro per l'uomo. I \"Craker\" sono confinati in una zona riservata del \"recinto\" della \"RejoovenEsense\", isolati dai contatti esterni di ogni tipo all'interno di una speciale cupola nella quale \u00e8 ricreato il loro habitat ideale. Per l'educazione della nuova specie Crake si affida a Oryx, una ragazza segnata da abusi sessuali subiti nell'infanzia e ridotta successivamente in schiavit\u00f9. Il vero nome della ragazza non si conosce, essendo stata comprata da bambina da un'organizzazione criminale specializzata nel traffico di esseri umani e prelevata dalla famiglia di origine dal Sud-est asiatico. La giovane, dopo varie vicissitudini, viene in contatto con Crake e assume il soprannome di Oryx, dal nome dell'animale Oryx beisa, nel racconto oramai estinto. La ragazza \u00e8 stata scelta da Crake per la sua somiglianza con una bambina il cui sguardo aveva profondamente colpito sia lui che Jimmy mentre da adolescenti navigavano su siti pornografici.\nOryx ha una relazione con Jimmy mentre Crake, impegnato nel portare avanti contemporaneamente tutti i progetti, sembra non accorgersene. La ragazza, con un passato di prostituzione oltre che all'istruzione dei \"Craker\" deve occuparsi di diffondere tra i suoi vecchi contatti, in giro per il mondo, campioni di prova del \"BlyssPluss\"; questo metodo permetter\u00e0 a Crake di testarne l'efficacia. Mentre Oryx \u00e8 in viaggio, Jimmy riceve un messaggio da Crake che, visibilmente stravolto, lo prega di occuparsi nel futuro, della protezione dei \"Craker\". Sul momento Jimmy non capisce il messaggio dell'amico ma, poche ore dopo, apprende che una devastante e inarrestabile epidemia di una nuova mutazione di febbre emorragica si stava diffondendo nel mondo. Jimmy, preoccupato, si barrica nella zona protetta della \"RejoovenEsense\" isolando ulteriormente i \"Craker\" ed impedendo l'accesso alla cupola a chiunque. Durante l'isolamento Jimmy riceve una comunicazione da parte di Oryx che, in lacrime, gli confida di aver capito che il virus era contenuto all'interno dei campioni del nuovo farmaco e che Crake aveva utilizzato tale metodo, a sua insaputa, per diffondere l'epidemia rendendone impossibile il controllo da parte delle autorit\u00e0 sanitarie mondiali. Dopo alcuni giorni Crake irrompe nella cupola con Oryx svenuta tra le braccia. Dopo aver ricordato a Jimmy la promessa fatta, ossia di prendersi cura dei \"Craker\", uccide platealmente la ragazza costringendo cos\u00ec Jimmy ad ucciderlo a sua volta.\nJimmy, disperato, attende l'estinzione dell'umanit\u00e0 all'interno della cupola e, una volta capito che i \"Craker\" erano stati creati geneticamente immuni al virus e che lui stesso era stato vaccinato contro il morbo da Crake, abbandona con i \"Craker\" la cupola e il recinto della \"RejoovenEsense\" e si dirige verso la spiaggia dando cos\u00ec inizio a una nuova era per l'umanit\u00e0."}
{"id": "4749379", "revid": "287204", "url": "https://it.wikipedia.org/wiki?curid=4749379", "title": "David Horsley Productions", "text": ""}
{"id": "4749380", "revid": "481666", "url": "https://it.wikipedia.org/wiki?curid=4749380", "title": "Nestor Motion Picture Company", "text": ""}
{"id": "4749383", "revid": "1543377", "url": "https://it.wikipedia.org/wiki?curid=4749383", "title": "Sudafrica ai Giochi della X Olimpiade", "text": "Il Sudafrica partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 12 atleti impegnati in quattro discipline."}
{"id": "4749386", "revid": "1543377", "url": "https://it.wikipedia.org/wiki?curid=4749386", "title": "Argentina ai Giochi della X Olimpiade", "text": "L'Argentina partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 33 atleti impegnati in sette discipline."}
{"id": "4749390", "revid": "1543377", "url": "https://it.wikipedia.org/wiki?curid=4749390", "title": "Canada ai Giochi della X Olimpiade", "text": "Il Canada partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 103 atleti impegnati in dieci discipline."}
{"id": "4749392", "revid": "1543377", "url": "https://it.wikipedia.org/wiki?curid=4749392", "title": "Colombia ai Giochi della X Olimpiade", "text": "La Colombia partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 2 atleti impegnati in una disciplina."}
{"id": "4749395", "revid": "73843", "url": "https://it.wikipedia.org/wiki?curid=4749395", "title": "Haiti ai Giochi della X Olimpiade", "text": "Haiti partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 2 atleti impegnati in una disciplina."}
{"id": "4749399", "revid": "119979938", "url": "https://it.wikipedia.org/wiki?curid=4749399", "title": "Messico ai Giochi della X Olimpiade", "text": "Il Messico partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 73 atleti impegnati in dodici discipline."}
{"id": "4749402", "revid": "1363894", "url": "https://it.wikipedia.org/wiki?curid=4749402", "title": "Stati Uniti d'America ai Giochi della X Olimpiade", "text": "Gli Stati Uniti d'America parteciparono ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 474 atleti impegnati in diciassette discipline."}
{"id": "4749403", "revid": "297745", "url": "https://it.wikipedia.org/wiki?curid=4749403", "title": "Giorgio Treves de'Bonfili", "text": ""}
{"id": "4749405", "revid": "436907", "url": "https://it.wikipedia.org/wiki?curid=4749405", "title": "Immagini del vostro amore", "text": "Immagini del vostro amore \u00e8 la nona raccolta degli Stadio, pubblicata dalla EMI Music Italy il 18 novembre 2013 per il download in formato digitale e su CD (catalogo 602537609055), anticipata dal singolo Immagini del nostro amore ().\nIl disco.\nLa raccolta contiene due inediti, duetti con Noemi e Saverio Grandi, una collaborazione con i Solis String Quartet e un remix.\nTutti i brani, eccetto gli inediti, sono stati risuonati e rimasterizzati.\nI brani.\nInediti\nRimasterizzazioni\nTracce.\nGli autori del testo precedono i compositori della musica da cui sono separati con un trattino."}
{"id": "4749406", "revid": "1543377", "url": "https://it.wikipedia.org/wiki?curid=4749406", "title": "Uruguay ai Giochi della X Olimpiade", "text": "L'Uruguay partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 2 atleti impegnati in una disciplina."}
{"id": "4749407", "revid": "436907", "url": "https://it.wikipedia.org/wiki?curid=4749407", "title": "Buona vita (espa\u00f1ol)", "text": ""}
{"id": "4749410", "revid": "1543377", "url": "https://it.wikipedia.org/wiki?curid=4749410", "title": "Australia ai Giochi della X Olimpiade", "text": "L'Australia partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 13 atleti impegnati in sei discipline."}
{"id": "4749411", "revid": "1543377", "url": "https://it.wikipedia.org/wiki?curid=4749411", "title": "Nuova Zelanda ai Giochi della X Olimpiade", "text": "La Nuova Zelanda partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 21 atleti impegnati in quattro discipline."}
{"id": "4749422", "revid": "767487", "url": "https://it.wikipedia.org/wiki?curid=4749422", "title": "Balance and Composure", "text": "I Balance and Composure sono stati un gruppo musicale statunitense proveniente da Doylestown, Pennsylvania. Formatosi nel 2007, il gruppo ha ottenuto due anni dopo un contratto con la No Sleep Records, con cui ha pubblicato due album: \"Separation\" nel 2011 e \"The Things We Think We're Missing\" nel 2013.\nIl 14 dicembre 2017, il cantante Jon Simmons annunci\u00f3 che il loro imminente tour di anniversario della band sarebbe stato il loro ultimo. Il 14 gennaio 2019 annunciarono un tour di addio. Sei date sono state confermate, poi ne sono state aggiunte altre data l\u2019alta richiesta.\nI Balance and Composure suonarono il loro ultimo show a Philadelphia sabato 11 maggio 2019.\nStoria.\nI Balance and Composure si formano nell'inverno del 2007, da alcuni membri di due band locali di Doylestown che si erano recentemente sciolte. Nel 2008 il gruppo autopubblica l'EP di debutto, \"I Just Want to Be Pure\", che ottiene delle buone critiche in ambito locale ed attira sulla band l'interesse dell'etichetta indipendente californiana No Sleep Records. Firmato il contratto, la band pubblica nel 2009 un secondo EP, intitolato \"Only Boundaries\".\nDopo uno split con i Tigers Jaw nel 2010, il 10 maggio 2011 la band pubblica il suo primo album, \"Separation\", seguito dall'EP \"Acoustic\" l'anno seguente.\nNella primavera del 2013 la band effettua il suo primo tour da headliner negli Stati Uniti, supportata dai The Jealous Sound, facendo il sold out a Chicago, Los Angeles, Boston e New York. Il 10 settembre viene pubblicato il nuovo album dei Balance and Composure, \"The Things We Think We're Missing\".\nA gennaio del 2014 la band si reca in Canada per un breve tour supportata dai Cloakroom."}
{"id": "4749425", "revid": "287204", "url": "https://it.wikipedia.org/wiki?curid=4749425", "title": "Giunta militare cilena", "text": "Il potere esecutivo in Cile attraverso il colpo di stato dell'11 settembre 1973, in primo luogo, venne acquisito dalla Giunta militare (\"Junta militar de gobierno\"). Dal giugno 1974 al marzo 1990 essa detenne solo il potere legislativo.\nStoria.\nLa Giunta ha rappresentato il \"comando supremo della Nazione\".\n1973-1974.\nNella sua composizione iniziale nei giorni del golpe, era composta dal comandante in capo dell'esercito, Augusto Pinochet Ugarte, presidente della giunta, dal comandante in capo della Fuerza A\u00e9rea de Chile Gustavo Leigh Guzm\u00e1n (dal 1978 Fernando Matthei), dal comandante in capo della Marina cilena, Jos\u00e9 Toribio Merino e dal comandante generale dei Carabineros, C\u00e9sar Mendoza Dur\u00e1n (dal 1985 Rodolfo Stange).\nIl 12 settembre la giunta fu integrata da alcuni militari che furono designati ai vari dicasteri tra cui Patricio Carvajal (difesa), Ismael Huerta D\u00edaz (esteri), Sergio Figueroa Guti\u00e9rrez (Opere pubbliche), Lorenzo Gotuzzo (finanze), Roberto Kelly (Pianificazione), Pedro Ewing Hodar (Segretario generale).\nPrimo civile fu l'11 ottobre l'economista Fernando L\u00e9niz (Economia e bilancio). \nCedette il potere esecutivo il 17 giugno 1974 al \"Capo della Nazione\" Pinochet (dal 16 dicembre presidente della Repubblica), e alla sua giunta di governo.\n1975-1990.\nCeduto il potere esecutivo, ha esercitato funzioni solo costituenti e legislative. \nNel 1975 fu emanato lo statuto della giunta, e furono istituite le commissioni legislative per materia. \nDopo l'approvazione della costituzione cilena del 1980, nel 1981 il generale Pinochet cess\u00f2 di far parte dell'organismo perch\u00e9 incompatibile con la carica di presidente della Repubblica e presidente della giunta divenne l'ammiraglio Jos\u00e9 Toribio Merino. Per l'esercito entrarono cos\u00ec in giunta i facenti funzioni C\u00e9sar Benavides (1981-1985), Julio Canessa Roberts (1985-1986), Humberto Gordon (1986-1988), Santiago Sinclair (1988-1989) e Jorge Lucar Figueroa (1989-1990). Sempre nel 1981 furono costituite quattro commissioni legislative, una per ciascuna forza armata, ciascuna con specifiche competenze.\nSotto la presidenza Toribio furono emanati 3.660 Decreti legge e 1.090 Leggi.\nSi sciolse l'11 marzo 1990, quando Patricio Aylwin divenne presidente della Repubblica e la funzione legislativa torn\u00f2 al Congresso nazionale cileno."}
{"id": "4749427", "revid": "1543377", "url": "https://it.wikipedia.org/wiki?curid=4749427", "title": "Repubblica di Cina ai Giochi della X Olimpiade", "text": "La Repubblica di Cina partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932.\nLa delegazione era composta da un solo atleta impegnato in due discipline, lo sprinter Liu Changchun (\u5289\u9577\u6625)."}
{"id": "4749429", "revid": "123589802", "url": "https://it.wikipedia.org/wiki?curid=4749429", "title": "Filippine ai Giochi della X Olimpiade", "text": "Le Filippine parteciparono ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 8 atleti impegnati in tre discipline."}
{"id": "4749432", "revid": "73843", "url": "https://it.wikipedia.org/wiki?curid=4749432", "title": "Giappone ai Giochi della X Olimpiade", "text": "Il Giappone partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 157 atleti impegnati in undici discipline."}
{"id": "4749438", "revid": "1543377", "url": "https://it.wikipedia.org/wiki?curid=4749438", "title": "India ai Giochi della X Olimpiade", "text": "L'India partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 19 atleti impegnati in tre discipline."}
{"id": "4749442", "revid": "1543377", "url": "https://it.wikipedia.org/wiki?curid=4749442", "title": "Austria ai Giochi della X Olimpiade", "text": "L'Austria partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 19 atleti impegnati in sette discipline."}
{"id": "4749444", "revid": "1543377", "url": "https://it.wikipedia.org/wiki?curid=4749444", "title": "Belgio ai Giochi della X Olimpiade", "text": "Il Belgio partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 36 atleti impegnati in due discipline."}
{"id": "4749446", "revid": "1543377", "url": "https://it.wikipedia.org/wiki?curid=4749446", "title": "Cecoslovacchia ai Giochi della X Olimpiade", "text": "La Cecoslovacchia partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 25 atleti impegnati in quattro discipline."}
{"id": "4749448", "revid": "1543377", "url": "https://it.wikipedia.org/wiki?curid=4749448", "title": "Danimarca ai Giochi della X Olimpiade", "text": "La Danimarca partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 43 atleti impegnati in nove discipline."}
{"id": "4749455", "revid": "1543377", "url": "https://it.wikipedia.org/wiki?curid=4749455", "title": "Estonia ai Giochi della X Olimpiade", "text": "L'Estonia partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 2 atleti impegnati in due discipline."}
{"id": "4749456", "revid": "1543377", "url": "https://it.wikipedia.org/wiki?curid=4749456", "title": "Finlandia ai Giochi della X Olimpiade", "text": "La Finlandia partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 40 atleti impegnati in cinque discipline."}
{"id": "4749459", "revid": "767487", "url": "https://it.wikipedia.org/wiki?curid=4749459", "title": "The Love Liar (film 1916)", "text": "The Love Liar \u00e8 un film muto del 1916 scritto, diretto e interpretato da Crane Wilbur.\nTrama.\nDavid McCare \u00e8 un celebre violinista adorato dalle donne e lui certo non perde occasione per far felici le fan pi\u00f9 accese. Neppure il matrimonio con Diana Strongwell ferma le sue conquiste femminili. Tanto che la moglie, alla fine, decide di divorziare. Risposatosi con Edna Carewe, David intreccia una nuova relazione con Arlene, una cabarettista. Questa volta, per\u00f2, \u00e8 David a soffrire i tormenti a causa di un amore infelice: sconvolto dalla sua passione per Arlene che lo tradisce con altri uomini, il musicista si spara. Diana, la sua ex moglie che non lo ha mai dimenticato, lo porta a casa sua e poi paga Edna per poter restare con lui. Quest'ultima, ben contenta di essersi liberata di quel libertino, l'accontenta volentieri. Al capezzale di David, Diana abbraccia il moribondo che muore circondato dall'amore dell'ex moglie.\nProduzione.\nIl film fu prodotto dalla David Horsley Productions e dalla Centaur Film Company.\nDistribuzione.\nDistribuito dalla Mutual Film (come Mutual Masterpieces De Luxe Edition) il film usc\u00ec nelle sale cinematografiche USA il 27 marzo 1916."}
{"id": "4749461", "revid": "1543377", "url": "https://it.wikipedia.org/wiki?curid=4749461", "title": "Germania ai Giochi della X Olimpiade", "text": "La Germania partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 143 atleti impegnati in quindici discipline."}
{"id": "4749464", "revid": "1543377", "url": "https://it.wikipedia.org/wiki?curid=4749464", "title": "Gran Bretagna ai Giochi della X Olimpiade", "text": "La Gran Bretagna partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 108 atleti impegnati in dieci discipline."}
{"id": "4749466", "revid": "1543377", "url": "https://it.wikipedia.org/wiki?curid=4749466", "title": "Grecia ai Giochi della X Olimpiade", "text": "La Grecia partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 10 atleti impegnati in tre discipline."}
{"id": "4749469", "revid": "1543377", "url": "https://it.wikipedia.org/wiki?curid=4749469", "title": "Irlanda ai Giochi della X Olimpiade", "text": "L'Irlanda partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 16 atleti impegnati in tre discipline."}
{"id": "4749472", "revid": "1543377", "url": "https://it.wikipedia.org/wiki?curid=4749472", "title": "Jugoslavia ai Giochi della X Olimpiade", "text": "La Jugoslavia partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 1 atleta impegnato in una disciplina."}
{"id": "4749474", "revid": "1543377", "url": "https://it.wikipedia.org/wiki?curid=4749474", "title": "Ungheria ai Giochi della X Olimpiade", "text": "L'Ungheria partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 58 atleti impegnati in undici discipline."}
{"id": "4749476", "revid": "1543377", "url": "https://it.wikipedia.org/wiki?curid=4749476", "title": "Lettonia ai Giochi della X Olimpiade", "text": "La Lettonia partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 5 atleti impegnati in due discipline."}
{"id": "4749478", "revid": "1543377", "url": "https://it.wikipedia.org/wiki?curid=4749478", "title": "Paesi Bassi ai Giochi della X Olimpiade", "text": "I Paesi Bassi parteciparono ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 45 atleti impegnati in nove discipline."}
{"id": "4749479", "revid": "1543377", "url": "https://it.wikipedia.org/wiki?curid=4749479", "title": "Norvegia ai Giochi della X Olimpiade", "text": "La Norvegia partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 7 atleti impegnati in quattro discipline."}
{"id": "4749481", "revid": "287204", "url": "https://it.wikipedia.org/wiki?curid=4749481", "title": "MegaTyranitar", "text": ""}
{"id": "4749482", "revid": "767487", "url": "https://it.wikipedia.org/wiki?curid=4749482", "title": "Honor\u00e9 Riouffe", "text": "Biografia.\nHonor\u00e9 Riouffe nacque a Rouen, rimanendo presto orfano del padre chirurgo. Appassionato di teatro, fu egli stesso drammaturgo e poeta dilettante. Divenuto avvocato sotto l'\"Ancien r\u00e9gime\", salut\u00f2 con favore la Rivoluzione, legandosi in seguito ai Girondini, che segu\u00ec in Normandia e nella Gironda quando furono proscritti. Fu arrestato a Bordeaux il 4 ottobre 1793 e tradotto nel carcere della Conciergerie, sull'\u00cele de la Cit\u00e9 parigina. Rimase in prigione per quattordici mesi, liberato solo dopo il colpo di stato termidoriano.\nAbbracci\u00f2 quindi gli ideali termidoriani, scrivendo un testo tanto ripreso dagli storici quanto parziale e inattendibile: i \"M\u00e9moires d'un d\u00e9tenu pour servir \u00e0 l'histoire de la tyrannie de Robespierre\". Nell'opera, diretta in particolar modo contro l'Incorruttibile, l'autore riportava giudizi, vicende autobiografiche, e, tra molte altre cose, le parole pronunciate dai condannati a morte al momento di salire sul patibolo, pretendendo di averle udite dai carcerieri. Fu lui il primo, ad esempio, ad affermare che Manon Roland disse prima di morire la celebre frase: \u00ab Oh libert\u00e9, que de crimes on commet en ton nom! \u00bb (O libert\u00e0, quanti delitti si commettono nel tuo nome!). Gli aneddoti che attaccano Robespierre sono spesso messi in bocca a Danton, in una valutazione complessivamente positiva dell'avvocato di Arcis e nel tentativo di mostrare il disprezzo in cui il Cordigliere teneva il Giacobino.\nRiouffe nutr\u00ec poi ammirazione per Napoleone Bonaparte, che aveva preso il potere con il colpo di stato del 18 brumaio (9 novembre 1799). Sotto il Consolato fu prima segretario e poi presidente del Tribunato, mentre fu prefetto durante il Primo Impero. Creato barone dell'Impero (9 marzo 1810), mor\u00ec a Nancy il 30 novembre 1813, a causa del tifo contratto visitando gli ospedali della citt\u00e0 lorenese dov'erano ricoverati i reduci della Campagna di Russia."}
{"id": "4749483", "revid": "1543377", "url": "https://it.wikipedia.org/wiki?curid=4749483", "title": "Polonia ai Giochi della X Olimpiade", "text": "La Polonia partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 51 atleti impegnati in quattro discipline."}
{"id": "4749492", "revid": "1543377", "url": "https://it.wikipedia.org/wiki?curid=4749492", "title": "Portogallo ai Giochi della X Olimpiade", "text": "Il Portogallo partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 6 atleti impegnati in tre discipline."}
{"id": "4749494", "revid": "1543377", "url": "https://it.wikipedia.org/wiki?curid=4749494", "title": "Spagna ai Giochi della X Olimpiade", "text": "La Spagna partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 7 atleti impegnati in tre discipline."}
{"id": "4749495", "revid": "1543377", "url": "https://it.wikipedia.org/wiki?curid=4749495", "title": "Svezia ai Giochi della X Olimpiade", "text": "La Svezia partecip\u00f2 ai Giochi della X Olimpiade, svoltisi a Los Angeles, Stati Uniti, dal 30 luglio al 14 agosto 1932, con una delegazione di 81 atleti impegnati in dodici discipline."}
{"id": "4749499", "revid": "287204", "url": "https://it.wikipedia.org/wiki?curid=4749499", "title": "Pirvinio pamoato", "text": "Il pirvinio pamoato \u00e8 una molecola dotata di attivit\u00e0 antielmintica ossiuricida. Come farmaco viene utilizzato nel trattamento delle infezioni da Enterobius vermicularis.\nIn Italia era venduto dalla societ\u00e0 farmaceutica Parke-Davis con il nome di \"Vanquin\" nella forma farmacologica di confetti contenenti 50\u00a0mg e di sospensione orale al 1,5% di concentrazione di principio attivo. L'antielmintico oggi \u00e8 stato superato da altri farmaci quali l'albendazolo, il mebendazolo e la piperazina, che si caratterizzano per la maggiore efficacia ed il minor numero di effetti collaterali.\nChimica.\nLa molecola si presenta come una polvere cristallina di colore variabile dall'arancione-rosso fino al nero. Il composto \u00e8 praticamente insolubile in acqua e nell'etere, poco solubile nel cloroformio cos\u00ec come nell'alcool metilico.\nFarmacodinamica.\nIl farmaco, non assorbito a livello intestinale, inibisce l'uptake di glucosio da parte del nematode che \u00e8 cos\u00ec costretto ad esaurire le sue riserve di zuccheri. Pirvinio pamoato non \u00e8 attivo sulle uova.\nFarmacocinetica.\nPirvinio pamoato dopo somministrazione per via orale non viene significativamente assorbito dal tratto gastroenterico ove rimane concentrato e viene eliminato con le feci. Studi sui ratti hanno evidenziato la presenza di quantit\u00e0 minime della molecola nel fegato e nel plasma, ma senza evidenza di alcun metabolita.\nUsi clinici.\nIl composto trova indicazione nel trattamento dell'ossiuriasi, ovvero delle parassitosi intestinali causate da ossiuri, prevalenti soprattutto in et\u00e0 infantile.&lt;br&gt;\nNon \u00e8 invece efficace in caso di altri tipi di infezioni da vermi, ad esempio infestazioni da ascaridi o tenie.\nEffetti collaterali e indesiderati.\nPirvinio pamoato causa occasionalmente disturbi di natura gastrointestinale quali nausea, vomito, dolore addominale ed epigastrico, diarrea. Il composto colora le feci di rosso scuro e pu\u00f2 macchiare gli indumenti. Anche il vomito pu\u00f2 assumere una colorazione rossastra.&lt;br&gt;\nIn alcuni pazienti sono state descritte anche reazioni di ipersensibilit\u00e0, allergie, eruzioni cutanee e reazioni di fotosensibilizzazione.\nControindicazioni.\nIl pirvinio pamoato \u00e8 controindicato in caso di ipersensibilit\u00e0 e non deve essere somministrato in caso di infiammazione intestinale. Durante e dopo il trattamento \u00e8 importante osservare norme igieniche adeguate per evitare reinfezioni o contagi (anche la biancheria intima pu\u00f2 rappresentare un veicolo di infezioni).\nDosi terapeutiche.\nIl farmaco viene somministrato per bocca in una dose unica equivalente a 5\u00a0mg/kg di pirvinio (7,5\u00a0mg di pirvinio pamoato corrispondono circa a 5\u00a0mg di pirvinio base).&lt;br&gt;\nL'infestazione da ossiuri pu\u00f2 essere trasmessa con facilit\u00e0 da soggetto a soggetto, soprattutto tra le persone dello stesso nucleo familiare. Pertanto in molti casi il medico sceglie di trattare contemporaneamente tutti i membri della famiglia per prevenire una possibile infestazione o reinfestazione. \nIl trattamento viene di norma ripetuto dopo 2-3 settimane per assicurare una completa risoluzione dell'infestazione: questo periodo di tempo corrisponde al ciclo evolutivo dell'ossiuro.\nGravidanza e allattamento.\nNon sono stati eseguiti studi adeguati e controllati in donne che allattano al seno per determinare un eventuale rischio per il neonato quando il trattamento viene effettuato durante l'allattamento.\nPrima di iniziare il trattamento il medico deve quindi valutare i benefici attesi nella donna rispetto ai rischi potenziali per il neonato."}
{"id": "4749518", "revid": "1573940", "url": "https://it.wikipedia.org/wiki?curid=4749518", "title": "Pictilabrus", "text": "Pictilabrus \u00e8 un genere di pesci di acqua salata appartenenti alla famiglia Labridae.\nDistribuzione.\nProvengono dalle barriere coralline dell'est dell'oceano Indiano.\nDescrizione.\nPresentano un corpo compresso lateralmente, a volte con una livrea sgargiante. Le dimensioni variano dai 14 di \"P. viridis\" ai 23 di \"P. laticlavius\".\nTassonomia.\nIn questo genere sono riconosciute soltanto 3 specie:\nConservazione.\n\"P. laticlavius\" \u00e8 classificato come \"a rischio minimo\" dalla lista rossa IUCN perch\u00e9 a parte la pesca, poco frequente, non \u00e8 minacciato da particolari pericoli, e come lui \"P. viridis\". \"P. brauni\", invece, \u00e8 classificato come \"dati insufficienti\" (DD) perch\u00e9 ancora troppo poco studiato."}
{"id": "4749520", "revid": "486946", "url": "https://it.wikipedia.org/wiki?curid=4749520", "title": "Kabul International Airport", "text": ""}
{"id": "4749528", "revid": "33689", "url": "https://it.wikipedia.org/wiki?curid=4749528", "title": "\u00c9mile Auguste Ouchard", "text": "\u00c8 stato il costruttore pi\u00f9 talentuoso della famiglia e ha vinto il \"Gran Prix\" all'\"Exposition des Artisians de Paris\" del 1942.\nBiografia.\nOuchard nacque il 24 luglio 1900 a Mirecourt da \u00c9mile Fran\u00e7ois Ouchard e Marie-Jos\u00e9phine Collin, unico maschio di dieci figli. Apprese l'archetteria nel laboratorio di Eug\u00e8ne Cuniot-Hury, presso il quale lavorava il padre. Alla morte del proprietario i due continuarono a lavorare nel laboratorio insieme alla vedova e \u00c9mile Fran\u00e7ois assunse la gestione completa nel 1926. \u00c9mile Auguste continu\u00f2 a lavorare con il padre, anche se i rapporti fra i due non furono sempre i migliori. Questi infatti lo trattava e retribuiva alla pari di tutti gli altri dipendenti, nonostante fosse un costruttore notevolmente pi\u00f9 abile (anche dello stesso \u00c9mile Fran\u00e7ois) e si facesse inoltre carico di parte delle attivit\u00e0 di amministrazione dell'impresa.\nIl 2 settembre 1922 \u00c9mile Auguste prese in moglie Andr\u00e9e Marie Charlot Petot; ebbero quattro figli, di cui due femmine, Colette e Anne-Marie, e due maschi, Bernard e Jean-Claude, che continuarono il mestiere paterno. Nel 1937 il rapporto col padre peggior\u00f2, e quando questi non accett\u00f2 la sua richiesta di cedergli il laboratorio, \u00c9mile Auguste decise di mettersi in proprio. Per qualche anno rimase a Mirecourt (cambiando il suo timbro in \"E.A. Ouchard fils\") e si trasfer\u00ec poi a Parigi, al numero 54 di \"rue de Rome\", cambiando ancora il proprio timbro in \"E.A. Ouchard Paris\" (segnando in genere gli archi con data e numero seriale sotto il nasetto).\nNel 1942 cominci\u00f2 la sua affermazione internazionale, con la vittoria del \"Gran Prix\" all'\"Exposition des Artisians de Paris\". I suoi affari aumentano notevolmente e nel 1946, incoraggiato da importanti amici (tra i quali Yehudi Menuhin) si trasfer\u00ec a New York presso il liutaio Lazare Rudi\u00e9, mantenendo comunque il proprio marchio (che in quel periodo divenne \"Emile A. Ouchard New York\").\nNel 1948 si trasfer\u00ec a Chicago, dove stipul\u00f2 un contratto da 10\u00a0000\u00a0$ l'anno con Willam Lewis &amp; Son. Nonostante l'esclusivit\u00e0 del contratto, \u00c9mile Auguste vendette anche in proprio durante i suoi periodici viaggi estivi in Europa. Nel 1951, nonostante fosse ancora sotto contratto con i Lewis, torn\u00f2 a New York e costru\u00ec archi in un locale fornitogli da Jaques Fran\u00e7ais. Nel 1955 fu impegnato in un viaggio in Sudamerica, durante il quale si rec\u00f2 in Brasile per scegliere e acquistare in prima persona la sua materia prima, le bacchette di pernambuco.\n\u00c9mile Auguste ton\u00f2 in Europa nel 1960, trasferendosi a Gan. Poco dopo venne colpito da un attacco cardiaco che ne ridusse le capacit\u00e0 manuali. Si spos\u00f2 ancora nel 1963, trasferendosi a Vichy con la nuova famiglia, dove continuer\u00e0 a costruire (timbrando le bacchette come \"Emile A. Ouchard\"), anche se con una qualit\u00e0 costruttiva inferiore a quella dei suoi periodi migliori.\n\u00c9mile Auguste Ouchard mor\u00ec a Gan il 14 febbraio 1969, all'et\u00e0 di 68 anni.\nStile e caratteristiche.\n\u00c9mile Auguste inizi\u00f2 ad allontanarsi dai modelli paterni intorno al 1930. Il suo stile non fu mai definitivamente stabile ma mantenne sempre una eccellente qualit\u00e0 e grande precisione costruttiva, riprendendo elementi di Voirin, Sartory, Bazin e Lamy. Bench\u00e9 esteticamente simili ai Lamy e ai Voirin, le sue bacchette hanno caratteristiche tecniche differenti e maggiore rigidit\u00e0. I suoi nasetti hanno forme tradizionali, ma hanno un ottagono pi\u00f9 stretto per minimizzare il gioco fra nasetto e bacchetta e dal 1935 circa la coulisse in argento del nasetto \u00e8 fissata con piccole viti invece che con chiodini."}
{"id": "4749531", "revid": "121658", "url": "https://it.wikipedia.org/wiki?curid=4749531", "title": "Storm and Stress", "text": ""}
{"id": "4749534", "revid": "599013", "url": "https://it.wikipedia.org/wiki?curid=4749534", "title": "Jerry Tagge", "text": "Carriera professionistica.\nDopo aver condotto i Nebraska Cornhuskers alla vittoria di due campionati NCAA nel 1970 e 1971, Tagge fu scelto nel corso del primo giro (11\u00ba assoluto) dai Green Bay Packers nel Draft NFL 1972. In tre anni con la franchigia disput\u00f2 17 partite passando solamente 3 touchdown a fronte di 17 intercetti. Nel 1975 gioc\u00f2 brevemente per i San Antonio Wings della WFL, passando 1 touchdown e subendo 5 intercetti.\nNel 1977 si trasfer\u00ec in Canada, dove fu convocato per l'All-Star Game della CFL e giunse secondo nella classifica del secondo miglior giocatore della stagione, alla guida dei BC Lions. Gioc\u00f2 l\u00ec le annate migliori della carriera finch\u00e9 nel 1979 gli infortuni costrinsero Tagge a ritirarsi.\nStatistiche.\nNFL"}
{"id": "4749550", "revid": "767487", "url": "https://it.wikipedia.org/wiki?curid=4749550", "title": "The Wages of Sin (film 1913)", "text": "The Wages of Sin \u00e8 un cortometraggio muto del 1913. Il nome del regista non viene riportato nei credit.\nProduzione.\nIl film fu prodotto dalla David Horsley Productions.\nDistribuzione.\nDistribuito dalla Big Feature Film Company il film - un cortometraggio in tre bobine - usc\u00ec nelle sale cinematografiche statunitensi nel giugno 1913"}
{"id": "4749552", "revid": "1376866", "url": "https://it.wikipedia.org/wiki?curid=4749552", "title": "Orthrelm", "text": "Gli Orthrelm sono un gruppo musicale d'avanguardia statunitense originario della capitale, Washington.\n\u00c8 formato da due componenti, Mick Barr alla chitarra e Josh Blair alla batteria, che sperimentano in vari stili e concetti musicali usando forme musicali non convenzionali, il loro stile viene definito come una fusione di Avant-garde metal, Brutal Prog, Mathcore e minimalismo.\nAd esempio il loro EP del 2002 \"Asristir Vieldriox\" ha una durata di 13 minuti ed \u00e8 composto da 99 brani in stile Mathcore e Brutal Prog, ognuno lungo da 5 a 15 secondi. In contrasto, l'album \"OV\" \u00e8 composto da un'unica traccia lunga 45 minuti basato su ripetizione estremamente intensa che unisce la velocit\u00e0 del grindcore ed il minimalismo di Terry Riley.\nIl gruppo \u00e8 stato scelto dagli Animal Collective per esibirsi all'All Tomorrow's Parties Festival nel maggio 2011.\nOltre ai lavori del gruppo, Barr ha alla spalle lavori con i progetti Crom-Tech e Krallice e il side project Octis. "}
{"id": "4749556", "revid": "121658", "url": "https://it.wikipedia.org/wiki?curid=4749556", "title": "All Tomorrow's Parties Festival", "text": ""}
{"id": "4749559", "revid": "729019", "url": "https://it.wikipedia.org/wiki?curid=4749559", "title": "Csan\u00e1d Szegedi", "text": "\u00c8 stato membro del Movimento per un'Ungheria Migliore, partito di estrema destra, fino al 2012, anno della scoperta delle proprie origini ebraiche.\nBiografia.\nNel 2012 Szegedi scopr\u00ec di avere origini ebraiche e che molti suoi antenati erano morti nel campo di concentramento di Auschwitz e si convert\u00ec all'ebraismo; a seguito di ci\u00f2 e di alcune forti pressioni interne, lasci\u00f2 il partito. Ciononostante, il politico dichiar\u00f2 di credere ancora nei medesimi valori conservatori in cui credeva in precedenza e non lasci\u00f2 il parlamento europeo."}
{"id": "4749563", "revid": "1573940", "url": "https://it.wikipedia.org/wiki?curid=4749563", "title": "Coccopygia bocagei", "text": "L'astrilde angolana (\"Coccopygia bocagei\" ) \u00e8 un uccello passeriforme della famiglia degli Estrildidi.\nDescrizione.\nDimensioni.\nMisura fino a 10\u00a0cm di lunghezza.\nAspetto.\nL'aspetto \u00e8 molto simile a quello della congenere ed affine astrilde di Dufresne, della quale questi uccelli sono stati a lungo classificati (e secondo alcuni autori vandano classificati anche adesso) come sottospecie: la testa, il petto ed il dorso sono di colore grigio (con presenza di una banda bianca a forma di mezzaluna sulla gola), le ali sono di colore grigio-olivastro, la coda \u00e8 nera con codione rosso-arancio, ed il ventre, a differenza delle altre specie congeneri, \u00e8 di un caratteristico colore giallo limone. Anche in questa specie il maschio presenta la zona delle guance di colore nero, mentre in ambo i sessi gli occhi sono di colore bruno, le zampe sono di color carnicino ed il becco \u00e8 nero superiormente e giallo-arancio inferiormente.\nBiologia.\nSi tratta di uccelli diurni e dalle abitudini moderatamente gregarie, che tendono a riunirsi in gruppetti a base prevalentemente familiare che raramente arrivano a contare pi\u00f9 di una ventina d'individui.\nAlimentazione.\nLa dieta dell'astrilde angolana \u00e8 essenzialmente granivora, ma in particolare durante il periodo riproduttivo viene integrata con insetti ed altri invertebrati, oltre che, quando possibile, anche con bacche, frutta, germogli ed altro materiale di origine vegetale.\nRiproduzione.\nTrattandosi di una popolazione per lungo tempo non riconosciuta come specie a s\u00e9 stante, mancano informazioni dettagliate riguardo alla riproduzione di questi uccelli: si ritiene tuttavia che essa ricalchi per modalit\u00e0 e tempistica quella delle specie congeneri ed in generale della maggior parte degli estrildidi.\nDistribuzione e habitat.\nCome intuibile dal nome comune, l'astrilde angolana occupa la porzione centro-meridionale dell'Angola e la Namibia settentrionale.\nIl suo \"habitat\" \u00e8 costituito dalle aree di savana in quota, con presenza di cespugli e macchie alberate pi\u00f9 o meno estese.\nTassonomia.\nClassificati in passato di volta in volta come sottospecie dell'astrilde di Dufresne (col nome di \"Coccopygia melanotis bocagei\") o dell'astrilde dell'Africa Orientale (\"Coccopygia quartinia bocagei\"), attualmente questi uccelli vengono visti piuttosto come una specie a s\u00e9 stante nell'ambito del genere \"Coccopygia\"."}
{"id": "4749571", "revid": "2020096", "url": "https://it.wikipedia.org/wiki?curid=4749571", "title": "Qualificazioni al campionato mondiale di calcio 2014 - UEFA - Play-off", "text": "Le otto migliori seconde classificate hanno disputato degli spareggi o play-off. Le squadre sono state classificate secondo il ranking FIFA del 17 ottobre 2013. Il sorteggio \u00e8 stato effettuato il 21 ottobre 2013 a Zurigo, per stabilire le partite che sono state disputate con gara di andata (15 novembre) e ritorno (19 novembre). Le quattro vincitrici si sono qualificate al mondiale."}
{"id": "4749576", "revid": "729019", "url": "https://it.wikipedia.org/wiki?curid=4749576", "title": "Hugh de Stafford, II conte di Stafford", "text": "Hugh de Stafford nacque attorno al 1344, secondo, e ultimo, figlio maschio di Ralph Stafford, I conte di Stafford Margaret de Audley, II baronessa di Audley (1318circa-fra il 1347 e il 1351). Suo fratello maggiore era stato promesso in matrimonio a Maud, contessa di Leicester (4 aprile 1339-10 aprile 1362), figlia di Henry di Grosmont e di Isabella di Beaumont (1320 circa-1361). Il matrimonio ebbe luogo nel 1344 con l'intesa che Ralph avrebbe ampliato il patrimonio terriero di famiglia unendo a quelle degli Stafford le propriet\u00e0 dei Lancaster.\nRalph mor\u00ec nei primi mesi del 1347 e Hugh divenne l'erede dell'intera fortuna, nel 1358 Hugh divenne III barone di Audley e l'anno seguente si un\u00ec al padre nella spedizione militare che venne compiuta in Francia andando al seguito di Edoardo il Principe Nero.\nHugh pass\u00f2 molti anni in servizio militare prima di tornare in patria ed essere convocato in Parlamento nel 1371 col titolo dapprima di Lord Stafford e, dal 1372, come Conte di Stafford, titolo che gli venne conferito il 31 agosto di quell'anno.\nEgli fu membro di diverse commissioni regie come quelle deputate alla difesa delle coste o agli affari scozzesi, Hugh faceva anche parte del comitato di nobili che conferiva regolarmente con la Camera dei comuni.\nAttorno al 1\u00ba marzo 1350 Hugh si spos\u00f2 con Philippa de Beauchamp (1344-6 aprile 1386), figlia di Thomas de Beauchamp, XI conte di Warwick e Katherine Mortimer, di due ebbero:\nPhilippa, la moglie di Hugh, mor\u00ec all'inizio del 1386 e questo, unito alla recente perdita del figlio lo spinse a intraprendere una serie di pellegrinaggi. Hugh salp\u00f2 quindi alla volta di Gerusalemme, ma riusc\u00ec ad arrivare solo a Rodi dove mor\u00ec presso l'ospedale dei cavalieri di San Giovanni. Le sue ossa tornarono in patria per essere sepolte presso il priorato di Stone, vicino alla moglie."}
{"id": "4749579", "revid": "121658", "url": "https://it.wikipedia.org/wiki?curid=4749579", "title": "Blue Nile", "text": ""}
{"id": "4749607", "revid": "2074539", "url": "https://it.wikipedia.org/wiki?curid=4749607", "title": "The Blue Nile", "text": "The Blue Nile sono un gruppo alternative pop scozzese originario di Glasgow composto da Paul Buchanan, Robert Bell e Paul Joseph Moore. Il loro stile che agli inizi basato sull'utilizzo prevalente di sintetizzatori e strumentazione elettronica, negli ultimi lavori ha visto un uso maggiore di chitarre.\nSeguendo l'orma di artisti affermati come Rickie Lee Jones e Peter Gabriel, che in seguito ebbero modo di collaborare con loro, il gruppo ottenne ottime recensioni positive soprattutto per i primi due album \"A Walk Across the Rooftops\" e \"Hats\", pubblicati negli anni ottanta, ed un discreto successo commerciale sia nel Regno Unito che negli Stati Uniti grazie al quale il gruppo pot\u00e9 lavorare con ampio numero di artisti negli anni a venire.\nNegli anni successivi il gruppo collabor\u00f2 anche con l'industria pubblicitaria nella realizzazione delle musiche di alcuni spot."}
{"id": "4749611", "revid": "767487", "url": "https://it.wikipedia.org/wiki?curid=4749611", "title": "Jaguaribe (Cear\u00e1)", "text": "Jaguaribe \u00e8 un comune del Brasile nello Stato del Cear\u00e1, parte della mesoregione di Jaguaribe e della microregione di M\u00e9dio Jaguaribe."}
{"id": "4749627", "revid": "293377", "url": "https://it.wikipedia.org/wiki?curid=4749627", "title": "Kaizer Motaung", "text": "Motaung \u00e8 il padre di Kaizer Motaung Junior, anch'egli calciatore.\nCarriera.\nCalciatore.\nA sedici anni venne ingaggiato dagli Orlando Pirates, societ\u00e0 con cui militer\u00e0 sino al 1968, quando Phil Woosnam lo ingaggia per i suoi Atlanta Chiefs.\nCon il sodalizio di Atlanta vinse la NASL 1968 ed il titolo individuale di miglior esordiente. L'anno seguente fu il capocannoniere del campionato.\nRitornato in patria nel 1969, dopo aver effettuato una tourn\u00e9e nel paese con una selezione conosciuta come Kaizer XI, nel gennaio 1970 fond\u00f2 i . Torn\u00f2 a giocare con gli Atlanta Chiefs l'anno seguente. Nelle finali del torneo 1971, Motaung gioc\u00f2 per gli \"Chiefs\" tutte e tre le sfide contro i texani del , segnando anche una rete nella vittoriosa finale di andata del 12 settembre, vinta per 2-1.\nLasci\u00f2 la NASL sino al 1974, quando venne ingaggiato dai Denver Dynamos, con cui, in entrambe le due sue stagioni di militanza non super\u00f2 la fase a gironi.\nDirigente sportivo.\nRitornato in patria ed influenzato dalla sua prima esperienza nel calcio professionistico nordamericano, decise di fondare nel gennaio 1970 un proprio club, che chiam\u00f2, unendo il suo nome alla squadra in cui militava, Kaizer Chiefs. La squadra, che ha sede a Johannesburg, \u00e8 la pi\u00f9 titolata del Sudafrica, con dodici campionati vinti."}
{"id": "4749638", "revid": "599013", "url": "https://it.wikipedia.org/wiki?curid=4749638", "title": "Castel del Gatto (Merano)", "text": "Castel del Gatto o Castel Katzenstein (in tedesco \"Burg Katzenstein\") \u00e8 un castello medievale che si trova vicino a Merano in Alto Adige.\nStoria.\nIl maniero viene citato per la prima volta nel 1258 come sede dei signori di Katzenstein. Questa famiglia divenne abbastanza potente nella zona, tanto che nel 1355 Dietpold von Katzenstein fu consigliere di Ludovico di Brandeburgo, marito di Margarete Maultasch, e nel 1361, insieme al fratello, fu membro della Dieta regionale di Merano.\nNel 1450 la linea maschile dei Katzenstein si estinse e il castello inizi\u00f2 a passare di mano in mano tra varie famiglie: prima gli Auer, poi gli J\u00e4ger, i Katzenb\u00f6ck e altri.\nNel 1866 divenne di propriet\u00e0 di Franz Huber che lo restaur\u00f2 profondamente dandogli l'aspetto attuale.\nInfine il castello venne acquisito dalla famiglia Menz, che ne \u00e8 l'attuale proprietaria.\nStruttura.\nIl nucleo del castello \u00e8 costituito dal mastio merlato inglobato dal palazzo residenziale rettangolare. All'interno \u00e8 presente un salone decorato con mobili e dipinti del XVI-XVII secolo.\nEssendo una dimora privata il castello non \u00e8 visitabile."}
{"id": "4749639", "revid": "155634", "url": "https://it.wikipedia.org/wiki?curid=4749639", "title": "A1 Ethniki 2013-2014 (pallanuoto maschile)", "text": "La A1 Ethniki 2013-2014 \u00e8 l'83\u00aa edizione della massima divisione del campionato greco maschile di pallanuoto. Le gare della stagione regolare sono iniziate il 2 novembre 2013 e si concluderanno il 12 aprile 2014. Seguono i playoff.\nLe squadre partecipanti sono dodici, e si affrontano nel classico girone all'italiana con partite di andata e ritorno. A questa fase seguono i playoff per la conquista del titolo a cui prendono parte le prime quattro squadre in classifica dopo la conclusione della stagione regolare. Retrocedono direttamente le ultime due.\nPlay-off.\nLe semifinali si svolgono al meglio delle tre partite: la prima affronta la quarta e la seconda affronta la terza, con l'eventuale bella in casa della squadra meglio classificata durante la stagione regolare. Le due squadre vincitrici si affrontano in finale al meglio delle cinque partite, mentre le due squadre sconfitte in semifinale disputano una finale per il 3\u00ba posto al meglio dei tre incontri.\nClassifica marcatori.\nAggiornata alla fine della stagione regolare."}
{"id": "4749642", "revid": "62518799", "url": "https://it.wikipedia.org/wiki?curid=4749642", "title": "Unione Paneuropea Internazionale", "text": ""}
{"id": "4749645", "revid": "110157", "url": "https://it.wikipedia.org/wiki?curid=4749645", "title": "Movimento Indipendentista Martinicano", "text": "Il Movimento Indipendentista Martinicano (in francese Mouvement Ind\u00e9pendantiste Martiniquais, in creolo delle Antille Mouvman End\u00e9pandantis Matinitj\u00e9) \u00e8 un partito politico della Martinica.\nStoria.\n\u00c8 stato fondato il 1\u00ba luglio 1978 da Alfred Marie-Jeanne.\nAlle elezioni legislative in Francia del 2012 ha eletto due deputati: Alfred Marie-Jeanne e Jean-Philippe Nilor.\nIdeologia.\nRivendica l'indipendenza dalla Francia, la quale dovrebbe per\u00f2 versare ogni anno una sovvenzione da definire per almeno 99 anni, a titolo di risarcimento dei danni provocati dalla politica coloniale."}
{"id": "4749650", "revid": "585241", "url": "https://it.wikipedia.org/wiki?curid=4749650", "title": "Mouvement Ind\u00e9pendantiste Martiniquais", "text": ""}
{"id": "4749651", "revid": "585241", "url": "https://it.wikipedia.org/wiki?curid=4749651", "title": "Mouvman End\u00e9pandantis Matinitj\u00e9", "text": ""}
{"id": "4749652", "revid": "62518946", "url": "https://it.wikipedia.org/wiki?curid=4749652", "title": "Movimento Paneuropa", "text": ""}
{"id": "4749654", "revid": "599013", "url": "https://it.wikipedia.org/wiki?curid=4749654", "title": "Blair Kiel", "text": "Carriera professionistica.\nKiel fu scelto dai Tampa Bay Buccaneers nel corso dell'undicesimo giro (281\u00ba assoluto) del Draft NFL 1984 ma nella prima stagione fu solamente impiegato come holder durante i tentativi di field goal. Nel 1986 pass\u00f2 agli Indianapolis Colts dove in due stagioni disput\u00f2 sette partite giocando sia come quarterback che come punter. In seguit\u00f2 gioc\u00f2 per tre stagioni con i Green Bay Packers dove part\u00ec due volte come titolare al posto dell'infortunato quarterback titolare Don Majkowski. Dopo alcune brevi esperienze nella Canadian Football League e nella Arena Football League, si ritir\u00f2 alla fine del 1993.\nStatistiche.\nNFL"}
{"id": "4749655", "revid": "62518988", "url": "https://it.wikipedia.org/wiki?curid=4749655", "title": "Europa unita", "text": ""}
{"id": "4749656", "revid": "572415", "url": "https://it.wikipedia.org/wiki?curid=4749656", "title": "Neil Francis Costa", "text": ""}
{"id": "4749660", "revid": "1573940", "url": "https://it.wikipedia.org/wiki?curid=4749660", "title": "Coccopygia melanotis", "text": "L'astrilde di Dufresne (\"Coccopygia melanotis\" ()), conosciuta anche come astrilde guancenere o astro nano, \u00e8 un uccello passeriforme della famiglia degli Estrildidi.\nIl nome scientifico di questi uccelli deriva dall'unione delle parole greche\"\u03bc\u03ad\u03bb\u03b1\u03c2\" (\"melas\", \"nero\") e \"\u03bf\u1f56\u03c2\" (\"us\", \"orecchio\"), col significato di \"dalle orecchie nere\", in riferimento alla tipica livrea maschile.\nDescrizione.\nDimensioni.\nCoi suoi 9\u201310\u00a0cm di lunghezza massima raggiunti, questa specie assieme alle congeneri rappresenta uno degli estrildidi di minori dimensioni.\nAspetto.\nSi tratta di un uccelletto dall'aspetto minuto ma robusto, munito di un forte becco di forma conica.\nLa livrea si presenta di colore grigio topo su testa, dorso e petto (con tendenza a schiarirsi fino a diventare quasi bianco su quest'ultimo), con le ali di colore bruno-olivastro ed il codione rosso. La coda \u00e8 nera, e nel maschio nere sono anche l'area delle guance e la gola, mentre nella femmina il nero facciale \u00e8 assente e la colorazione delle ali risulta pi\u00f9 sbiadita. In entrambi i sessi gli occhi sono bruno-neri, le zampe di colore carnicino, il becco nero superiormente e rosso-arancio inferiormente.\nBiologia.\nSi tratta di uccelli diurni, che tendono a vivere in coppie o in piccoli gruppi che raramente contano pi\u00f9 di una quindicina d'individui, i quali raramente si uniscono a stormi di uccelli di altre specie, passando la maggior parte del tempo fra l'erba alta alla ricerca di cibo.\nAlimentazione.\nLa dieta dell'astrilde di Dufresne \u00e8 essenzialmente granivora, basandosi su piccoli semi di graminacee (in particolare i semi ancora immaturi di penniseto allungato) e di piccoli invertebrati.\nRiproduzione.\nIl periodo riproduttivo coincide con l'estate australe, iniziando generalmente nel mese di novembre e portandosi avanti fino a gennaio.\nIl nido viene edificato da ambedue i sessi nel folto della vegetazione, a circa un metro e mezzo dal suolo, e consiste in una struttura globosa costituita da fili d'erba secca intrecciati ed imbottita internamente da materiale morbido, come muschio e lanugine. Al suo interno la femmina depone da 3 a 10 uova (solitamente 4-5) di colore bianco, che entrambi i sessi covano (alternandosi durante il giorno e riposando assieme nel nido durante la notte, ma spesso anche durante le ore diurne) per 12-14 giorni, al termine dei quali schiudono \"pulli\" ciechi e nudi, che vengono imbeccati da ambo i \"partner\" e sono in grado d'involarsi attorno alle tre settimane dalla schiusa. Essi si allontanano tuttavia completamente dal nido solo attorno al mese e mezzo di vita, acquistando la livrea adulta dopo un ulteriore mese e mezzo.\nQuesta specie subisce parassitismo di cova da parte della vedova domenicana (\"Vidua macroura\").\nDistribuzione e habitat.\nL'astrilde di Dufresne \u00e8 diffusa in Africa meridionale, dallo Zimbabwe al Mozambico meridionale a sud fino ai Monti dei Draghi.\nL\"'habitat\" di questa specie \u00e8 costituito dai margini delle aree boschive e cespugliose in quota, con presenza di zone prative e steppose pi\u00f9 o meno estese. La specie si spinge anche nelle aree antropizzate, colonizzando i giardini delle case periferiche ed i campi coltivati.\nTassonomia.\nDopo essere stata per lungo tempo ascritta al genere \"Estrilda\" col nome di \"Estrilda melanotis\", \u00e8 stato appurato che in realt\u00e0 questo uccello non \u00e8 cos\u00ec strettamente imparentato con gli appartenenti a questo genere come la sua morfologia potrebbe far credere, avvicinandosi invece maggiormente ai dorso oliva del genere \"Nesocharis\", col quale va a formare un clade: ne \u00e8 stata quindi promosso lo spostamento in un proprio genere, \"Coccopygia\", assieme ad altre due specie (\"C. bocagei\" e \"C. quartinia\") precedentemente classificate come sottospecie proprio dell'astrilde guancenere."}
{"id": "4749666", "revid": "122315", "url": "https://it.wikipedia.org/wiki?curid=4749666", "title": "Estrilda melanotis", "text": ""}
{"id": "4749671", "revid": "889336", "url": "https://it.wikipedia.org/wiki?curid=4749671", "title": "Alex Telles", "text": "Caratteristiche tecniche.\nTelles \u00e8 un terzino sinistro di spinta, dotato di grande corsa, buona visione di gioco e un piede mancino preciso e potente. \u00c8 stato paragonato a Roberto Carlos e, per certi aspetti, a Leonardo. Il suo punto forte sono i cross tesi e precisi per i compagni in area, difensivamente \u00e8 migliorato nella sua esperienza al Galatasaray, soprattutto grazie a Roberto Mancini. Si dimostra molto abile nei calci piazzati ed inoltre \u00e8 anche un buon rigorista, ha messo a segno 12 penalty su 15 calciati.\nCarriera.\nClub.\nJuventude.\nTelles \u00e8 nato a Caxias do Sul, una citt\u00e0 sita nello stato brasiliano di Rio Grande do Sul. All'et\u00e0 di otto anni ha iniziato a giocare a calcio con i bambini del vicinato ed \u00e8 stato inserito in una accademia giovanile dell'Esporte Clube Juventude. Dopo essersi creato una reputazione nelle giovanili, ha iniziato a giocare in prima squadra con l'Esporte Clube Juventude: ha esordito il 21 gennaio 2011 contro l'Esporte Clube S\u00e3o Jos\u00e9. Ha segnato il suo primo gol il 20 agosto dello stesso anno, nel pareggio per 1-1 contro il Cruzeiro.\nGremio.\nNel dicembre 2012 si \u00e8 trasferito al Gr\u00eamio. Ha esordito con la nuova maglia il 3 febbraio 2013 contro l'Internacional. Il 26 maggio, Telles ha esordito nel Brasileir\u00e3o partendo titolare nella vittoria per 2-0 contro il N\u00e1utico del 26 maggio 2013.\nGalatasaray e Inter.\nIl 22 gennaio 2014 viene acquistato dalla squadra turca del per circa 6 milioni di euro siglando un contratto quadriennale. Ha esordito due settimane dopo, giocando titolare nella vittoria per 3-0 contro il Tokatsport, partita valida per la T\u00fcrkiye Kupas\u0131, mentre il suo esordio in S\u00fcper Lig \u00e8 stato l'8 febbraio 2014 nella vittoria casalinga contro l'Eski\u015fehirspor. Ha segnato la sua prima rete per il Galatasaray nella vittoria casalinga contro l'Akhisar Belediyespor per 6-1 l'8 marzo dello stesso anno.\nIl 31 agosto 2015 passa in prestito all' per 1,3 milioni (pi\u00f9 250.000 euro di bonus in caso di qualificazione in Champions League) con diritto di riscatto a 8,5 milioni; in nerazzurro ritrova Roberto Mancini che lo aveva allenato al suo primo anno in Turchia. Fa il suo debutto nel derby di Milano del 13 settembre vinto 1-0. Totalizza 21 presenze in campionato senza segnare, ricevendo anche un'espulsione.\nPorto.\nConclusa l'esperienza italiana, il 12 luglio 2016 si trasferisce a titolo definitivo al per 6,5 milioni di euro. In quattro stagioni colleziona 191 presenze e 24 gol complessivi, vincendo due campionati, una Coppa del Portogallo e una Supercoppa portoghese. In particolare nella stagione 2019-2020 si mette in mostra segnando 13 gol (11 in campionato e 2 nelle coppe).\nManchester United.\nIl 5 ottobre 2020 viene ceduto a titolo definitivo al per 15 milioni di euro, con il quale firma un contratto quadriennale con opzione per il quinto anno.\nNazionale.\nSebbene sia nato in Brasile, Telles ha anche un passaporto italiano, che lo rendeva idoneo a rappresentare la nazionale italiana.\u00a0Nell'ottobre 2016, Telles ha detto che avrebbe accolto una convocazione dagli \"Azzurri\", aggiungendo che i suoi bisnonni sono italiani e si sente italiano. Nel marzo 2019 riceve la sua prima convocazione, per\u00f2 nella nazionale brasiliana dal Commissario tecnico Tite. Fa il suo esordio con la maglia verde-oro il 23 marzo successivo, giocando da titolare per tutti e 90 i minuti, nell'amichevole disputata a Oporto pareggiata per 1-1 dal Brasile contro il Panama.\nStatistiche.\nPresenze e reti nei club.\n\"Statistiche aggiornate al 3 ottobre 2020.\""}
{"id": "4749677", "revid": "767487", "url": "https://it.wikipedia.org/wiki?curid=4749677", "title": "Matheus Simonete Bressaneli", "text": ""}
{"id": "4749680", "revid": "1305772", "url": "https://it.wikipedia.org/wiki?curid=4749680", "title": "Rillettes", "text": "La rillette, conosciuta pi\u00f9 comunemente con il suo plurale les rillettes, \u00e8 un prodotto di salumeria di origine francese a base di carne di maiale e di pollame (oca, pollo) o pesce (salmone) tritata e cotta nel grasso.\nDi consistenza spalmabile, si presenta in vasetto, in terrina, in barattolo di vetro ermeticamente chiuso oppure in panetto.\nStoria.\nLe \"rillettes\" sono nate nel XV secolo in Turenna, nell'attuale dipartimento di Indre e Loira (Rabelais parla di \"marmellata di maiale marrone\", Balzac esalta le \"rillettes de Tours\" nel suo \"Le Lys dans la vall\u00e9e\", nel 1836, Proust fa parimenti riferimento alla reputazione delle \"rillettes de Tours\" nel suo \"Alla ricerca del tempo perduto\") ma \u00e8 a Le Mans, nella Sarthe, che le \"rillettes\" prendono il volo per essere prodotte industrialmente dal XIX secolo.\n\"Rillettes de Tours\".\nDal novembre 2013, a livello europeo, la denominazione \" Rillettes de Tours \" \u00e8 stata riconosciuta indicazione geografica protetta (IGP).\nLe materie prime utilizzate per le \"rillettes de Tours\" sono ottenute con carni suine fresche che devono costituire come minimo il 75 % della totalit\u00e0 delle carni adoperate nel processo di fabbricazione. Per controbilanciare il grasso contenuto nelle \"rillettes\", si possono aggiungere facoltativamente vini bianchi, provenienti unicamente dalle variet\u00e0 di uve \"chenin\", o dell'acquavite.\nLa cottura delle \"rillettes de Tours\" \u00e8 lunga e si svolge tradizionalmente in tre fasi, in una marmitta senza coperchio: la rosolatura delle carni, poi la cottura lenta nel grasso dei pezzi di carne e infine una fase di cottura breve a fiamma alta.\nIl commercio delle \"rillettes de Tours\" ha conservato il suo carattere prettamente artigianale. Ogni anno nella Turenna, si svolge un concorso delle migliori \"Rillettes de Tours\", dove sono presenti i salumai/macellai della zona.\n\"Rillettes du Mans\".\nLa distinzione tra \"rillettes de Tours\" e \"rillettes du Mans\" sta nella preparazione: quelle di Mans sono generalmente pi\u00f9 grasse che quelle di Tours, ove la carne \u00e8 meno tritata. Fu all'inizio del XX secolo che Albert Lhuissier acquist\u00f2 un piccolo negozio che trasform\u00f2 in salumeria a Connerr\u00e9. Grazie al suo senso degli affari egli procedette speditamente nel fare del comune il capoluogo delle \"rillettes de la Sarthe\". Per le \"rillettes du Mans\" \u00e8 stata fatta una domanda per l'ottenimento dell'IGP."}
{"id": "4749682", "revid": "287204", "url": "https://it.wikipedia.org/wiki?curid=4749682", "title": "Gian Maria Volont\u00e8", "text": ""}
{"id": "4749685", "revid": "767487", "url": "https://it.wikipedia.org/wiki?curid=4749685", "title": "The Three Johns", "text": "I The Three Johns sono stati un gruppo musicale post punk/indie rock inglese attivo dal 1981 al 1990.\nDue dei tre membri facevano parte anche dei The Mekons."}
{"id": "4749694", "revid": "671029", "url": "https://it.wikipedia.org/wiki?curid=4749694", "title": "Coppa Svizzera 2013-2014 (fase finale)", "text": "Questa voce raccoglie un approfondimento sulle gare della fase finale dell'edizione 2013-2014 della Coppa Svizzera di calcio."}
{"id": "4749695", "revid": "599013", "url": "https://it.wikipedia.org/wiki?curid=4749695", "title": "Castel Montebruno", "text": "Castel Montebruno (in tedesco \"Schloss Braunsberg\") \u00e8 un castello medievale che si trova vicino a Lana (Italia) in Alto Adige, lungo la strada per la Val d'Ultimo.\nStoria.\nLe prime notizie del castello risalgono al 1231 quando era di propriet\u00e0 di Ulrich von Braunsberg. Nel 1361 i Braunsberg si estinsero e il castello divent\u00f2 propriet\u00e0 dei sovrani del Tirolo.\nNel 1492 i conti Trapp acquistarono dall'imperatore Massimiliano I d'Asburgo il feudo di castel Montebruno e i relativi diritti di amministrazione della giustizia in Val d'Ultimo. Il maniero rimase nella disponibilit\u00e0 dei Trapp fino al 1969 quando pass\u00f2 per questioni ereditarie ai conti Strachwitz.\nNel 1510 parte del castello e il mastio franarono nel sottostante rio Valsura.\nStruttura.\nNel castello sono conservate una stube con tetto a travi del XIV secolo e una cappella con dipinti del XVII secolo, coro poligonale e campanile a gradoni.\nIl castello \u00e8 privato e non visitabile."}
{"id": "4749699", "revid": "2151451", "url": "https://it.wikipedia.org/wiki?curid=4749699", "title": "Coppa di Francia 2013-2014", "text": "La Coppa di Francia 2013-2014 (in francese \"Coupe de France\") \u00e8 stata la 97\u00aa edizione del torneo aperto a tutte le squadre di calcio francesi. \u00c8 iniziata il 15 settembre 2013 e si \u00e8 conclusa il 3 maggio 2014 con la finale allo Stade de France di Saint-Denis.\nIl Guingamp ha vinto il trofeo per la seconda volta, qualificandosi alla fase a gironi della UEFA Europa League 2014-2015.\nRegolamento.\nLa manifestazione era costituita da tredici turni, oltre alla finale, tutti ad eliminazione diretta.\nAi primi due turni, denominati \"Qualificazioni regionali\", prendevano parte le formazioni dilettantistiche inferiori alla quarta divisione. Al terzo turno entravano le squadre del CFA 2, quelle del CFA al quarto e quelle del Championnat National al quinto. Al settimo turno sono state ammesse le formazioni militanti in Ligue 2 e le sette squadre d'oltremare.\nLa fase finale ha preso il via con i trentaduesimi di finale, corrispondenti al nono turno, dove sono entrate in scena le venti squadre di Ligue 1."}
{"id": "4749702", "revid": "287204", "url": "https://it.wikipedia.org/wiki?curid=4749702", "title": "Ujpest Dozsa", "text": ""}
{"id": "4749721", "revid": "287204", "url": "https://it.wikipedia.org/wiki?curid=4749721", "title": "Poldina", "text": "La poldina \u00e8 un composto ammonico quaternario antimuscarinico ad azione atropino-simile. Studi in vitro hanno dimostrato la sua marcata attivit\u00e0 antiacetilcolina, superiore a quella dei composti ammonici terziari, in strisce isolate di muscolatura liscia. Il farmaco, a causa della sua bassa biodisponibilit\u00e0 sistemica, esercita la sua azione principale a livello intestinale. Presenta modestissima attivit\u00e0 antistaminica e nessuna azione anestetica locale.\nLa poldina viene scarsamente assorbita dal tratto gastrointestinale. Dopo somministrazione orale, il 70% viene escreto immodificato nelle feci e il 10% nella bile. In seguito a somministrazione intraperitoneale di una dose singola di poldina, si ha un recupero urinario dell'11% in 12 ore e biliare del 22-36% in 24 ore, senza presenza di farmaco nella secrezione acida gastrica. Se la poldina viene somministrata per endovena, il suo livello plasmatico decresce rapidamente nell'arco di qualche secondo, le concentrazioni epatica e renale aumentano in 3-5 minuti e si ha un recupero nelle feci del 90% in 48 ore. Il farmaco non si accumula a livello splenico o cerebrale. Il metabolismo dei composti ammonici quaternari derivati dagli alcaloidi della belladonna, di cui la poldina fa parte, non \u00e8 ancora completamente noto; sembra, tuttavia, che non si formino metaboliti attivi.\nLa poldina trova ormai modesto impiego nell'ulcera peptica e nell'iperacidit\u00e0 gastrica accompagnate da dolore ricorrente e dispepsia. Viene inoltre utilizzata nella sindrome di Zollinger-Ellison, nel trattamento dell'acne e dell'iperidrosi.\nLa dose standard di poldina nel trattamento dell'ulcera e dell'iperacidit\u00e0 gastrica \u00e8 di 4\u00a0mg 4 volte al giorno o pi\u00f9, a seconda dei casi. Il dolore \u00e8 controllato anche di notte, poich\u00e9 una singola dose \u00e8 efficace per 8-9 ore. La dose terapeutica ottimale \u00e8 di solito di 1\u00a0mg inferiore a quella che produce i primi effetti collaterali (xerostomia, visione offuscata, ecc.). Per il raggiungimento dei pieni effetti farmacologici possono essere necessari fino a 21 giorni di terapia con poldina metilsolfato.\nNell'enuresi notturna il dosaggio \u00e8 di 4\u20136\u00a0mg per notte per gli adulti e di 2\u00a0mg per i bambini.\nNel trattamento della sindrome di Zollinger-Ellison sono stati impiegati 9\u00a0mg di poldina 4 volte al giorno, per un anno.\nCome antiacne si utilizza una soluzione alcoolica del farmaco al 5% da applicare due volte al giorno.\nNel trattamento dell'iperidrosi si impiegano preparazioni del farmaco all'1%, al 4% o al 5% in talco o soluzioni alcooliche al 70% da applicare, sotto bendaggi occlusivi in polietilene, 4 volte al giorno per 2-3 giorni.\nBench\u00e9 alle dosi ottimali il farmaco sia ben tollerato, possono insorgere xerostomia, offuscamento della vista, ritenzione urinaria, stipsi e tachicardia.\nCome per gli altri composti ad azione atropino-simile, il farmaco \u00e8 controindicato nel caso di glaucoma, ritenzione urinaria e tachicardia.\nGli effetti tossici che caratterizzano l'iperdosaggio includono: tachicardia, tachipnea, iperpiressia, confusione, eccitazione, allucinazioni e delirio. Occorre procedere ad aspirazione e lavanda gastrica e, se necessario, alla somministrazione di un barbiturico o di una benzodiazepina, a breve durata d'azione, per controllare l'eccitazione e il delirio.\nLetteratura.\nM. Wissmer, Praxis 49 (33), 813, 1960; A.H. Douthwaite, T.H. Hills, Br. Med. J. 1, 1575, 1961; R. Seidelin, ibid. 1, 1079, 1961; F.A. Bieberdorf et al., Gastroenterology 68, 50, 1975; P.F. Langley et al., J. Pharm. Pharmacol. 15 (2), 100, 1963; D.G. Colin-Jones et al., Lancet 1, 492, 1969; M. Cartlidge et al., Br. J. Dermatol. 86, 61, 1972; W.J. Cunliffe et al., ibid. 86, 374, 1972."}
{"id": "4749727", "revid": "2148455", "url": "https://it.wikipedia.org/wiki?curid=4749727", "title": "Olivetti Lettera DL", "text": "La Olivetti DL \u00e8 una macchina per scrivere portatile prodotta dalla Olivetti e commercializzata a partire dal 1965.\nLa macchina per scrivere.\nLa Lettera DL, dove DL sta per De luxe, fu progettata nel 1965 dall'architetto e designer Ettore Sottsass. Uscita contemporaneamente alla Olivetti Dora, riprende meccanicamente la Lettera 32, uscita nel 1963 e progettata da Marcello Nizzoli.\nLa macchina era stata pensata soprattutto per una clientela femminile, amante dell'eleganza.\nMeccanica.\nCon la meccanica uguale a quella della lettera 32, la Olivetti DL \u00e8 una macchina per scrivere con leve di scrittura a pressione. Ogni volta che viene premuto un tasto di scrittura il martelletto corrispondente, tramite il meccanismo cinematico, va a battere sul nastro con inchiostro rosso o nero, dietro al quale sta il foglio di carta sul quale viene cos\u00ec impresso il simbolo corrispondente. Una levetta situata in alto a destra della tastiera pu\u00f2 essere usata per controllare la posizione del nastro e selezionare la stampa in colore nero, rosso o senza inchiostro (in caso di copie con la carta carbone o per la preparazione di matrici a inchiostro per il ciclostile). Il nastro si avvolge a ogni pressione dei tasti e cambia automaticamente direzione di avvolgimento quando \u00e8 terminato in uno dei due rocchetti nei quali \u00e8 avvolto. Due sensori meccanici posti vicino a ogni rocchetto si spostano quando il nastro si tende (ci\u00f2 indica che sta finendo) e invertono la sua direzione di avvolgimento. \nTastiera.\nLa versione italiana della macchina utilizza il layout QZERTY, anche se sono state prodotte versioni con disposizioni differenti di tasti a seconda della lingua a cui erano rivolte. I tasti alfanumerici sono 43 per un totale di 86 segni. Oltre a questi, la tastiera include una barra spaziatrice, due tasti per impostare le lettere maiuscole, un tasto di blocco delle maiuscole, una levetta per poter oltrepassare i margini impostati, un tasto per retrocedere di un carattere, una levetta per impostare le tabulazioni e un tasto (rosso) per passare da una tabulazione all'altra.\nL'insieme dei caratteri a disposizione ha evidenti mancanze: non \u00e8 presente il tasto col numero 1 che si ottiene utilizzando la lettera l (elle) minuscola oppure la I (i) maiuscola; allo stesso modo non \u00e8 presente lo zero, che si ottiene digitando la O (o) maiuscola (ma, che si vede nella foto sopra, anche ci sono qualche modelli con lo zero); mancano inoltre i tasti per le vocali accentate maiuscole usate nella lingua italiana, che andavano sostituite dalle lettere normali seguite dall'apostrofo. Questa tipologia di soluzioni era piuttosto comune nelle macchine per scrivere dell'epoca."}
{"id": "4749730", "revid": "155634", "url": "https://it.wikipedia.org/wiki?curid=4749730", "title": "Azienda ospedaliera Sant'Andrea", "text": "L'azienda ospedaliera Sant'Andrea \u00e8 una struttura sanitaria della Regione Lazio, nel comune di Roma, in zona Grottarossa, a ridosso del GRA, attiva dal 2001.\nLa sua influenza si estende sui municipi romani II, IV, XIV e XV, e sui comuni di Monterotondo, Mentana, Cerveteri, Bracciano, Ladispoli, Manziana, Anguillara Sabazia, Trevignano Romano, Canale Monterano, Sacrofano, Rignano Flaminio, Capena, Campagnano di Roma, Formello, Morlupo, Riano, Sant'Oreste, Torrita Tiberina, Fiano Romano, Ponzano Romano, Nazzano, Mazzano Romano, Castelnuovo di Porto, Civitella San Paolo, Monterosi, Sutri.\nIl nosocomio \u00e8 inoltre sede della Facolt\u00e0 di Medicina e Psicologia dell'Universit\u00e0 degli Studi di Roma \"La Sapienza\".\nStoria.\nNel 1974 viene avviata la costruzione dell'ospedale, che tuttavia sar\u00e0 improvvisamente interrotta.\nLa struttura, incompleta, rimarr\u00e0 abbandonata fino al 1986, anno in cui terminano i lavori con l'obiettivo di trasferirvi l'ospedale oncologico Regina Elena, ma l'operazione non si concretizza.\nLa struttura rimane quindi inutilizzata per oltre un decennio ma nel 2001, con il trasferimento della II Facolt\u00e0 di Medicina e Chirurgia de \"La Sapienza\" (oggi facolt\u00e0 di Medicina e Psicologia), si attivano le attivit\u00e0 ambulatoriali e diagnostiche dell'ospedale.\nNel 2005 viene inaugurato anche il pronto soccorso.\nSempre nel 2013 l'azienda ospedaliera ha iniziato la realizzazione dei lavori di ampliamento del complesso universitario per un valore complessivo dell'appalto di circa 17 000 000 di \u20ac.\nMissione.\nIl Sant'Andrea mira ad affermarsi come \"promotore di salute\", costituendosi come punto di riferimento per lo studio, la diagnosi e la cura nei seguenti campi:\nFacolt\u00e0 di Medicina e Psicologia.\nL'ospedale \u00e8 sede della facolt\u00e0 di Medicina e Psicologia dell'Universit\u00e0 \"La Sapienza\", di cui \u00e8 preside Massimo Volpe.\nPer quanto riguarda l'area medica, l'offerta formativa si compone di un corso di laurea magistrale in medicina e chirurgia, un corso di laurea in biotecnologie, un corso di laurea specialistica in biotecnologie molecolari e cellulari, 14 corsi di laurea per le professioni sanitarie, 1 corso di laurea specialistica in scienze infermieristiche, 34 scuole di specializzazione e vari dottorati e master, mentre, per quanto riguarda l'area psicologica e pedagogica, l'offerta formativa propone 4 corsi di laurea, 9 corsi di laurea magistrale, 5 scuole di specializzazione e vari master e dottorati.\nL'universit\u00e0 offre agli studenti la possibilit\u00e0 di seguire corsi semestrali o annuali all'estero presso numerose universit\u00e0 di tutta Europa.\nNella classifica Censis 2012/2013 l'universit\u00e0 si posiziona al 6\u00ba posto in Italia secondo gli indicatori di produttivit\u00e0, ricerca, didattica e rapporti internazionali con un punteggio di 94,5.\nNella cultura di massa.\nL'ospedale viene citato nel film-documentario \"Sacro GRA\" di Gianfranco Rosi del 2013."}
{"id": "4749731", "revid": "1573940", "url": "https://it.wikipedia.org/wiki?curid=4749731", "title": "Coccopygia quartinia", "text": "L'astrilde dell'Africa Orientale o astrilde ventre giallo (\"Coccopygia quartinia\" ()) \u00e8 un uccello passeriforme della famiglia degli Estrildidi.\nDescrizione.\nDimensioni.\nMisura fino a 10\u00a0cm di lunghezza.\nAspetto.\nL'aspetto di questi uccelli a prima vista appare estremamente simile a quello delle femmine della congenere astrilde guancenere, in quanto nell'astrilde dell'Africa Orientale anche il maschio manca dell'area guanciale e golare nera; ciononostante, in questa specie il ventre appare di un caratteristico colore giallo limone, maggiormente evidente proprio nei maschi.\nBiologia.\nSi tratta di uccelli diurni, che vivono in gruppetti di una quindicina d'individui he difficilmente si mescolano a stormi di altre specie, rimanendo piuttosto coesi durante la ricerca di cibo e acqua nell'erba alta.\nAlimentazione.\nL'astrilde dell'Africa Orientale \u00e8 un uccello fondamentalmente granivoro, che si nutre di piccoli semi di graminacee (privilegiando quelli ancora immaturi) ed integra la propria dieta con bacche, germogli e piccoli invertebrati.\nRiproduzione.\nTrattandosi di animali per lungo tempo considerati una sottospecie piuttosto che una specie a s\u00e9 stante, mancano studi specifici riguardanti la riproduzione: si pensa tuttavia che essa non differisca significativamente per modalit\u00e0 e tempistica da quella della congenere e assai simile astrilde guancenere e degli estrildidi in generale.\nDistribuzione e habitat.\nCome intuibile dal nome comune, l'astrilde dell'Africa Orientale \u00e8 diffusa in un vasto areale che va dal Corno d'Africa allo Zambia e alla Tanzania meridionale; nell'ambito di quest'area, questo uccello occupa le aree boschive e cespugliose con presenza di radure e aree erbose pi\u00f9 o meno estese, preferendo ambienti collinari o in quota.\nTassonomia.\nConsiderata in passato una sottospecie dell'astrilde di Dufresne col nome di \"Coccopygia melanotis quartinia\", recentemente si \u00e8 optato per una sua elevazione al rango di specie a s\u00e9 stante, la quale a sua volta conta tre sottospecie, anch'esse derivanti dallo scorporo della suddetta specie:"}
{"id": "4749733", "revid": "121658", "url": "https://it.wikipedia.org/wiki?curid=4749733", "title": "Carla Bozulich Red Headed Stranger Show", "text": ""}
{"id": "4749734", "revid": "196390", "url": "https://it.wikipedia.org/wiki?curid=4749734", "title": "Fonte involontaria", "text": ""}
{"id": "4749735", "revid": "121658", "url": "https://it.wikipedia.org/wiki?curid=4749735", "title": "The Tindersticks", "text": ""}
{"id": "4749736", "revid": "31886", "url": "https://it.wikipedia.org/wiki?curid=4749736", "title": "Silvia Salemi (album)", "text": "Silvia Salemi \u00e8 l'album di debutto della cantante italiana Silvia Salemi, pubblicato nel 1996 dalla Sony Music.\nNell'autunno del 1995 l'artista partecipa a \"Sanremo Giovani\" proponendo una versione riarrangiata di \"Nessuno mi pu\u00f2 giudicare\" e conquistando l'accesso al Festival di Sanremo 1996, manifestazione nella quale la Salemi interpreta il brano \"Quando il cuore\", che si piazza al quinto posto.\nAll'indomani della partecipazione esce nei negozi il primo album della cantante siciliana."}
{"id": "4749738", "revid": "247222", "url": "https://it.wikipedia.org/wiki?curid=4749738", "title": "Sognando", "text": "Sognando \u00e8 un album in studio del cantautore Don Backy pubblicato nel 1978, primo lavoro inciso dall'artista per la sua etichetta Ciliegia Bianca.\nTutte le canzoni fanno parte della commedia a fumetti chiamata appunto \"Sognando\", andata in onda Su RAI 2 nel 1978, della quale vi \u00e8 anche un libro.\nTracce.\nSu LP.\nTesti e musiche di Don Backy\nSu CD.\nTesti e musiche di Don Backy\nFormazione.\nAltri musicisti\nNote aggiuntive:"}
{"id": "4749741", "revid": "76963", "url": "https://it.wikipedia.org/wiki?curid=4749741", "title": "Alfred Noyes", "text": "Nato in una famiglia anglicana, nel 1930 si convert\u00ec al cattolicesimo.\nPoeta fiabesco e alla maniera di Alfred Tennyson, pubblic\u00f2 nel 1950 \"Collected poems\", opera contenente tutte le sue poesie. Va inoltre ricordato per il dramma \"Robin Hood\" (1912) e per l'autobiografia \"Two worlds for memory\" (1953)."}
{"id": "4749742", "revid": "834", "url": "https://it.wikipedia.org/wiki?curid=4749742", "title": "Caotica", "text": "Caotica \u00e8 il secondo album della cantante italiana Silvia Salemi, pubblicato dall'etichetta discografica Sony nel 1997.\nIl disco contiene il brano \"A casa di Luca\", che \u00e8 stato presentato al Festival di Sanremo 1997 conquistando l'accesso alla sezione \"Campioni\".\nL'artista ha partecipato alla stesura dei testi.\nNell'estate dello stesso anno, partecipa a \"Un disco per l'estate\" classificandosi al secondo posto con il brano \"Stai con me stanotte\". Avviene cos\u00ec la ristampa dell'album Caotica che conterr\u00e0 in pi\u00f9 il brano \"Stai con me stanotte\" e la versione \"remix\" di \"A casa di Luca, mentre\" viene tolta dalla track list \"Danza caotica remix\"."}
{"id": "4749751", "revid": "767487", "url": "https://it.wikipedia.org/wiki?curid=4749751", "title": "Oneida (gruppo musicale)", "text": "Gli Oneida sono un gruppo musicale rock statunitense originario di New York.\nMolto prolifici, il loro stile \u00e8 di difficile catalogazione in quanto, sebbene costruito su una base blues rock e garage rock anni sessanta, fonde tantissime influenze dalla psichedelia, al krautrock, al rock elettronico, al noise rock e al minimalismo con uso marcato della ripetizione.\nStoria del gruppo.\nIl gruppo ha avuto origine nella citt\u00e0 di New York nel 1997 formato da Papa Crazy (aka PCRZ), Bobby Matador (aka Fat Bobby), Kid Millions, Hanoi Jane (aka Baby Jane). Il loro debutto, \"A Place Called El Shaddai's\" avvenne per la Turnbuckle). Dopo il secondo album, \"Enemy Hogs\" (1999), passarono alla Jagjaguwar. Nel 2000 fecero uscire un EP \"Steel Rod\" ed un album \"Come on Everybody Let's Rock\".\nNel 2001 dopo \"Anthem of the Moon\" usc\u00ec dal gruppo Papa Crazy. Dopo \"Each One Teach One\" sempre del 2001 pubblicarono uno split EP con i Liars, \"Atheists, Reconsider\". Nel 2002 pubblicarono \"Secret Wars\" considerato il loro migliore e registrarono una colonna sonora per il documentario \"Speedo\" che per\u00f2 non riuscirono a terminare in tempo.\nDopo un altro EP, \"Nice./Splittin' Peaches\" (2004), pubblicarono \"The Wedding\" nel 2005 e \"Happy New Year\" nel 2006. Poi si dedicarono al progetto \"Thank Your Parents\" trittico composto da \"Preteen Weaponry\" (2008), seguito dal triplo \"Rated O\" del 2009 e \"Absolute II\" del 2011 che chiudeva il progetto.\nNel settembre 2011 hanno suonato \"Ocropolis\" ad Asbury Park nel All Tomorrow's Parties Festival in quell'anno curato dai Portishead."}
{"id": "4749763", "revid": "767487", "url": "https://it.wikipedia.org/wiki?curid=4749763", "title": "Gioco del Duende", "text": "Gioco del Duende \u00e8 un album della cantante italiana Silvia Salemi, pubblicato nei primi di marzo 2003.\nDopo aver sostenuto degli esami di letteratura spagnola, l'artista decide di intitolare il suo album facendo riferimento al Duende, figura appartenente alla cultura spagnola, una sorta di spirito che rende un interprete capace di emozionarsi ed altres\u00ec permette che tale emozione venga trasmessa al pubblico. L'album include il singolo \"Nel Cuore Delle Donne\" presentato al Festival di Sanremo di quell'anno e classificatosi ottavo. Escono poi altri due singoli: \"Dimenticami\" e \"Si, Forever\"."}
{"id": "4749774", "revid": "124123", "url": "https://it.wikipedia.org/wiki?curid=4749774", "title": "Neil Costa", "text": "\u00c8 un politico affiliato al Partito Liberale di Gibilterra (GLP). Il 9 dicembre 2011 \u00e8 diventato Membro del Parlamento di Gibilterra come Ministro del Turismo, dei Trasporti, degli Esteri e del Porto.\nBiografia.\nNato a Gibilterra da una famiglia della classe operaia, Costa \u00e8 cresciuto nel appartamento che i suoi genitori condividevano con i suoi nonni a \"Laguna Estate\" e studi\u00f2 alla scuola media di St. Anne. Suo padre era un muratore e sua madre una cassiera del supermercato \"Safeway\". Si sottoline\u00f2 per aver ottenuto al Bayside Comprehensive School un buon punteggio. Poi \u00e8 andato a studiare legge e spagnolo all'Universit\u00e0 del Galles a Cardiff dove si \u00e8 laureato con lode. Ha completato i suoi studi in giurisprudenza presso la facolt\u00e0 di legge dell'Inns of Court a Londra ed \u00e8 stato ammesso all'ordine degli avvocati britannico a Londra nel novembre 2002 e a Gibilterra nel gennaio 2003.\nCosta \u00e8 stato coinvolto nella politica di Gibilterra da quando era studente, e si iscrisse al Partito Liberale Gibilterra nel 1999. Nel 2007 \u00e8 stato eletto al Parlamento e divenne ministro ombra della Salute e dei Servizi Sociali. Nel 2011, insieme col dottor Joseph Garcia e Steven Linares, hanno costituito il gruppo dei candidati del GPL in alleanza col Partito Laburista Socialista di Gibilterra (GSLP) per partecipare alle elezioni generali del 2011.\nRieletto al Parlamento nel 2011, questa volta al Governo, Costa \u00e8 stato nominato dal capoministro Fabian Picardo come Ministro del Turismo, dei Trasporti, degli Esteri e del Porto."}
{"id": "4749777", "revid": "599013", "url": "https://it.wikipedia.org/wiki?curid=4749777", "title": "Anthony Dilweg", "text": "Carriera professionistica.\nDilweg fu scelto nel corso del terzo giro (74\u00ba assoluto) del Draft NFL 1989 dai Green Bay Packers. \u00c8 uno dei soli 17 giocatori della storia di Duke ad essere stati scelti nel Draft NFL, istituto di cui detiene ancora il record per yard passate in una stagione. La sua miglior stagione fu quella del 1990 quando, con l'infortunio di Don Majkowski, disput\u00f2 9 gare, di cui 7 come titolare, passando 1.267 yard e 8 touchdown. Le ultime due stagioni da professionista la pass\u00f2 nel 1991 con i Los Angeles Raiders e nel 1992 con i Montreal Machine della World League of American Football.\nIl nonno di Dilweg, LaVern Dilweg, gioc\u00f2 anch'egli per i Packers dal 1927 al 1934."}
{"id": "4749778", "revid": "765341", "url": "https://it.wikipedia.org/wiki?curid=4749778", "title": "Tempio di Iside a via Labicana", "text": "Il Tempio di Iside di via Labicana, a Roma, era un vasto santuario dedicata ad Iside e Serapide, situato alle pendici del Colle Oppio, nella regione che dal tempio appunto aveva preso il nome (\"Regio III Isis et Serapis\").\nNe resta visibile, presso la odierna via Labicana, soltanto una massiccia spoglia muraria tra la stessa via Labicana e via Merulana (via Pasquale Villari).\nL\"'Isium Metellinum\".\nL'Isium Metellinum fu - si pensa - il primo tempio dedicato a Iside, costruito per volont\u00e0 di Quinto Cecilio Metello Pio, generale di parte sillana, nel I secolo a.C.. L'ingresso a Roma del culto di Iside avveniva, in questa ipotesi, ad opera di un membro dell'aristocrazia senatoria, che cominciava ad apprezzare gli elementi di rinforzo del carisma personale dei capi, che questi culti veicolavano presso le classi subalterne. Dell'\"Isium Metellinum\", citato nell'\"Historia Augusta\", non sono certi tuttavia n\u00e9 l'esatta ubicazione, n\u00e9 le dimensioni, anche se non si pu\u00f2 escludere che fosse proprio questo il luogo di culto che diede nome alla \"Regio\".\nL\"'Isis patricia\".\nI cataloghi regionari, che non citano se non come denominazione della \"Regio III\" il grande santuario d'Iside, menzionano invece, presso il tempio di Minerva Medica, una \"Isis Patricia\". Si ipotizza che fosse questo il sacello pi\u00f9 antico, prossimo alle mura serviane e magari identificabile con l\"'Isium Metellinum\", e che poi, con il crescere del favore anche imperiale per il culto isiaco, esso fosse stato ricostruito, assai ampliato, un po' pi\u00f9 a valle, quando al culto della dea si affianc\u00f2 - forse sotto Vespasiano - quello di Serapide.\nIl santuario di Iside e Serapide.\n\u00c8 certo che l'Iseo di via Labicana fu assai vasto e ricco, ma precocemente abbandonato e non riutilizzato se non per lacerti e materiali di spoglio.\nNella \"Miscellanea filologica\" di Carlo Fea si fa memoria del ritrovamento di un \"tempio egizio\" presso la chiesa dei Santi Marcellino e Pietro al Laterano avvenuto nel 1653: la demolizione e la dispersione del sito ritrovato furono pressoch\u00e9 totali.\nLanciani lo indica in pianta come posto alle falde del monte Oppio, e la ricostruzione che se ne fa nel testo di Ensoli e La Rocca citato descrive un vasto santuario terrazzato, a vari livelli, esteso su un fronte di circa 250 metri lungo l'attuale via Labicana verso San Clemente. L'impianto fu presumibilmente abbandonato a causa dei decreti teodosiani di fine IV secolo, che vietavano definitivamente i culti romani tradizionali, ne sanzionavano gli eventuali superstiti fedeli, e ne espropriavano le strutture materiali, riconvertendole ad altri usi, se andava bene, consentendone la spoliazione e la demolizione se andava male. Lanciani stesso ricorda nel passo citato come nel 1888, scavando per costruire un nuovo immobile alle spalle dell'attuale piazza Iside, furono trovati resti di un edificio di VII-VIII secolo nelle cui fondazioni erano stati usati materiali provenienti dal santuario d'Iside."}
{"id": "4749791", "revid": "1573940", "url": "https://it.wikipedia.org/wiki?curid=4749791", "title": "Estrildinae", "text": "Estrildinae \u00e8 una sottofamiglia di uccelli passeriformi della famiglia degli Estrildidi.\nGli appartenenti a questa sottofamiglia sono caratterizzati da una maggiore predisposizione verso una dieta onnivora (semi ed insetti), che si riflette nella forma del becco (robusto e conico ma meno forte rispetto a quello delle Lonchurinae), e dal comportamento dei \"pulli\", che appena nati sono gi\u00e0 molto attivi nel chiedere il cibo tenendo la testa in una caratteristica posizione perpendicolare al corpo.\nTassonomia.\nSecondo la tassonomia degli uccelli di Sibley-Ahlquist, la sottofamiglia si suddividerebbe in due trib\u00f9, gli Estrildini e i Viduini, nell'ambito della famiglia dei Passeridae: attualmente si propende tuttavia maggiormente per l'ascrizione dei Viduini alla famiglia dei Ploceidae col rango di sottofamiglia (Viduinae) e a considerare gli Estrildinae come una sottofamiglia degli Estrildidi comprendente specie diffuse quasi esclusivamente nella zona afrotropicale, ad eccezione di due specie di bengalini (genere \"Amandava\"), diffuse nel subcontinente indiano.\nVengono ascritti a questa sottofamiglia i seguenti generi:\nFamiglia Estrildidae"}
{"id": "4749795", "revid": "922800", "url": "https://it.wikipedia.org/wiki?curid=4749795", "title": "Johnny Campbell", "text": ""}
{"id": "4749801", "revid": "2110845", "url": "https://it.wikipedia.org/wiki?curid=4749801", "title": "Francesco Maria Antonini", "text": "\u00c8 considerato pioniere della geriatria in Italia.\nBiografia.\nDopo la laurea in Medicina si specializza in Geriatria e in Gerontologia. Alla fine degli anni '50 gli viene assegnata la prima cattedra al mondo di Geriatria e Gerontologia, all'universit\u00e0 di Firenze, che ricoprir\u00e0 in modo ininterrotto fino al 1990.\nFu tra i primi a comprendere la progressiva evoluzione della societ\u00e0 italiana verso l'invecchiamento e per questo si prodig\u00f2 a cercare soluzioni che potessero rendere migliore la condizione degli anziani in un'epoca in cui Firenze e la Toscana sviluppavano alcune esperienze pionieristiche in questo campo. Nel 1968, grazie ad una sua intuizione, nacque a Firenze una scuola speciale per terapisti di riabilitazione.\nNel 1969 ha fondato l'unit\u00e0 di cura intensiva coronarica presso l'ospedale di Careggi di Firenze, in modo da ridurre la mortalit\u00e0 per infarto degli anziani.\nNegli anni settanta fu uno dei primi geriatri a studiare la fragilit\u00e0 degli anziani e ad occuparsi di Geragogia.\nNegli anni '90 si ciment\u00f2 anche nella divulgazione al di fuori dei canali accademico-scientifici, scrivendo un volume sulla creativit\u00e0 degli anziani e partecipando, come ospite fisso, alla trasmissione settimanale \"Medicine a confronto\" su Rete quattro, condotta da Daniela Rosati."}
{"id": "4749809", "revid": "287204", "url": "https://it.wikipedia.org/wiki?curid=4749809", "title": "Live Phish Volume 15", "text": "Live Phish Volume 15 \u00e8 un album dal vivo dei Phish, pubblicato il 29 ottobre 2002 (in contemporanea ai Volumi 13, 14 e 16 della serie \"Live Phish\") dalla Elektra Records. Il disco documenta l'esibizione del gruppo all'Omni Coliseum di Atlanta, nella notte di Halloween del 1996.\n\u00c8 il terzo dei 6 spettacoli di Halloween in cui i Phish hanno eseguito dal vivo in un unico concerto un intero album di un altro artista: in questo caso il gruppo, coadiuvato da una sezione fiati e dal percussionista dei Santana Karl Perazzo, esegu\u00ec durante il secondo set l'album dei Talking Heads \"Remain in Light\". Come spesso accade durante per i concerti della band, anche questo fu diviso in tre successive uscite (o \"set\") e si concluse con un bis."}
{"id": "4749825", "revid": "163662", "url": "https://it.wikipedia.org/wiki?curid=4749825", "title": "Opifici nazionali", "text": "Gli opifici nazionali (in francese \"Ateliers nationaux\") erano degli stabilimenti istituiti a Parigi il 27 febbraio 1848, che avrebbero dovuto, nei piani del loro ideatore Louis Blanc, assorbire la manodopera disoccupata e garantire il diritto al lavoro durante la Seconda Repubblica Francese istituita dopo la rivoluzione del 1848.\nSovvenzionati dallo stato e organizzati su strutture egualitarie, si dimostrarono economicamente poco utili e inadeguati dal punto di vista sociale, rimanendo in funzione per soli tre mesi (da marzo a giugno del 1848). Il 22 giugno 1848, il governo a maggioranza repubblicana decise di chiudere gli Ateliers Nationaux per alleggerire la pressione fiscale che gravava sulle campagne e per riconquistare i consensi perduti nelle aree rurali."}
{"id": "4749826", "revid": "599013", "url": "https://it.wikipedia.org/wiki?curid=4749826", "title": "Ben Warren", "text": "Ha giocato con la maglia del Derby County dal 1898 al 1908 e del dal 1908 al 1912. Nel 1911, durante una partita tra Chelsea e Clapton Orient (vinta dal Chelsea per 4 a 1) si ruppe un ginocchio. \nL'infortunio determin\u00f2 la fine della sua carriera, portandolo a crisi depressive sempre peggiori, con frequenti allucinazioni. \nAllen\u00f2 il Southend United, dove \u00e8 ricordato come uno degli allenatori pi\u00f9 vincenti nella storia della squadra. \nMa durante lo stesso anno fu internato nel manicomio di Mickleover nel Derbyshire per l'accentuarsi delle sue critiche condizioni di salute e per le frequenti allucinazioni. \nLa depressione lo port\u00f2 anche a tentare il suicidio. \nMor\u00ec di tubercolosi nel 1917, mentre era ancora internato nel manicomio di Mickleover. \nLasci\u00f2 la moglie Minnie (con la quale riposa nella Chiesa di S. John a Newhall) e i figli Harry Warren, che divent\u00f2 a sua volta calciatore e allenatore, Lily, (Benjamin) Maurice e Grenville."}
{"id": "4749835", "revid": "1573940", "url": "https://it.wikipedia.org/wiki?curid=4749835", "title": "Capo Flissingskij", "text": "Capo Flissingskij (in russo \u041c\u044b\u0441 \u0424\u043b\u0438\u0441\u0441\u0438\u043d\u0433\u0441\u043a\u0438\u0439) si trova a nord dell'isola Severnyj, nell'arcipelago di Novaja Zemlja, in Russia e si affaccia sul mare di Kara. \u00c8 uno dei punti estremi dell'Europa: quello pi\u00f9 a est.\nGeografia.\nCapo Flissingskij si trova sul lato est della punta settentrionale dell'isola Severnyj, poco a sud di capo \u017delanija. \u00c8 formato da una ripida scogliera alta 28\u00a0m e divide le acque costiere del golfo di Avarijnyj (a nord) da quello di Andromeda (a sud). Poco a nord di capo Flissingskij sfocia il fiume Ovra\u017eistaja (\u0440\u0435\u043a\u0430 \u041e\u0432\u0440\u0430\u0436\u0438\u0441\u0442\u0430\u044f) e subito a sud il fiume Andromeda (\u0440\u0435\u043a\u0430 \u0410\u043d\u0434\u0440\u043e\u043c\u0435\u0434\u044b).\nStoria.\nIl capo \u00e8 stato scoperto e mappato dalla spedizione di Willem Barents nel 1596, e prende il nome dalla citt\u00e0 olandese di Vlissingen. Il nome originale era \"t' Vi\u00dfinger Hooft\".\nA pochi chilometri, nel settembre 1596, Barents e il suo equipaggio dovettero costruirsi un rifugio usando legname alla deriva e svernare. L'anno seguente costruirono due imbarcazioni con i frammenti dello scafo della nave per mettersi in salvo, ma durante il viaggio di ritorno Barents mor\u00ec di scorbuto."}
{"id": "4749837", "revid": "121658", "url": "https://it.wikipedia.org/wiki?curid=4749837", "title": "Stephen Malkmus and the Jicks", "text": ""}
{"id": "4749839", "revid": "767487", "url": "https://it.wikipedia.org/wiki?curid=4749839", "title": "Norman Bailey", "text": "Tra il 1881 e il 1887, durante 14 incontri, fu il capitano della nazionale inglese."}
{"id": "4749843", "revid": "767487", "url": "https://it.wikipedia.org/wiki?curid=4749843", "title": "L'orda selvaggia", "text": "L'orda selvaggia (\"The Savage Horde\") \u00e8 un film del 1950 diretto da Joseph Kane.\n\u00c8 un western statunitense con Bill Elliott, Lorna Gray, Grant Withers, Barbra Fuller, Noah Beery Jr. e Jim Davis.\nProduzione.\nIl film, diretto da Joseph Kane su una sceneggiatura di Kenneth Gamet e un soggetto di Thames Williamson e Gerald Geraghty, fu prodotto da Joseph Kane per la Republic Pictures e girato, tra le altre location, nel Red Rock Canyon State Park a Cantil, California. I titoli di lavorazione furono \"Crosswinds\" e \"The Wanderer\". Gli effetti ottici furono realizzati dalla Consolidated Film Industries. La musica \u00e8 firmata da Dale Butts.\nDistribuzione.\nIl film fu distribuito con il titolo \"The Savage Horde\" negli Stati Uniti dal 22 maggio 1950 al cinema dalla Republic Pictures.\nAltre distribuzioni:\nPromozione.\nLe tagline sono:"}
{"id": "4749844", "revid": "46931", "url": "https://it.wikipedia.org/wiki?curid=4749844", "title": "The Savage Horde", "text": ""}
{"id": "4749846", "revid": "3115", "url": "https://it.wikipedia.org/wiki?curid=4749846", "title": "Accademia elettorale di scienze e belle lettere", "text": " \nL'Accademia elettorale palatina di scienze e belle lettere (tedesco: Kurpf\u00e4lzische Akademie der Wissenschaften; latino: Academia Electoralis Scientiarum et Elegantiorum Litterarum) fu l'accademia ufficiale dell'Elettorato del Palatinato.\nStoria.\nEssa fu fondata nel 1763 dal conte palatino del Reno ed Elettore del Sacro Romano Impero Carlo Teodoro ed aveva sede a Mannheim. Il numero dei membri ordinari era piccolo, vi erano tuttavia membri straordinari ed onorari.\nInizialmente l'Accademia, detta \"teodoro-palatina\" dal nome del suo fondatore, era divisa in due sezioni, quella di storia e scienze naturali che aveva sede a Mannheim ed il Collegium Anatomico-Chirurgicum a D\u00fcsseldorf. Nel 1780 fu fondata la Societas Meteorologica Palatina come terza sezione: fu la prima societ\u00e0 meteorologica nel mondo.\nCarlo Teodoro fu un tipico sovrano illuminato e perci\u00f2 destin\u00f2 all'Accademia la ragguardevole somma di 35 milioni di fiorini. L'Accademia fu quindi dotata di vari istituti scientifici: di un gabinetto di scienze naturali\nospitato nel palazzo di Mannheim, di un gabinetto di fisica, dell'Osservatorio astronomico di Mannheim e di un orto botanico. I risultati delle ricerche erano regolarmente pubblicati sugli \"Acta Academiae Theodoro-Palatinae\".\nCon l'unificazione del Palatinato all'Elettorato di Baviera, nel 1777, l'Accademia di Mannheim entr\u00f2 in concorrenza con l'Accademia bavarese delle scienze. Nel 1803, con l'annessione al Granducato di Baden della parte di Palatinato ad est del Reno in cui si trovava Mannheim (mentre la parte ad ovest del Reno veniva annessa all'Impero francese) l'Accademia teodoro-palatina entr\u00f2 definitivamente a far parte dell'Accademia bavarese delle scienze."}
{"id": "4749853", "revid": "46931", "url": "https://it.wikipedia.org/wiki?curid=4749853", "title": "Uomo bianco tu vivrai!", "text": ""}
{"id": "4749861", "revid": "1573940", "url": "https://it.wikipedia.org/wiki?curid=4749861", "title": "Backobourkia", "text": "Backobourkia \u00e8 un genere di ragni appartenente alla famiglia Araneidae.\nEtimologia.\nIl nome del genere deriva dall'espressione colloquiale australiana back o'Bourke, cio\u00e8 \"oltre, dietro Bourke\", che si riferisce alla remota cittadina di Bourke nel Nuovo Galles del Sud e quindi assume il significato traslato di \"nel bel mezzo del nulla\".\nDescrizione.\nAnalisi filogenetiche pongono questo genere nel clade dell\"'uncino delle coxae\", con molti caratteri in comune col genere Eriophora \nDistribuzione.\nLe 3 specie oggi note di questo genere sono state rinvenute in Oceania: tutte sono presenti in Australia; altre localit\u00e0 di rinvenimento sono la Nuova Zelanda, Nuova Caledonia e isole Norfolk.\nTassonomia.\nA novembre 2013, si compone di 3 specie:"}
{"id": "4749863", "revid": "110157", "url": "https://it.wikipedia.org/wiki?curid=4749863", "title": "2012 Asia Series", "text": "La 2013 Asia Series(2012\ub144 \uc544\uc2dc\uc544 \uc2dc\ub9ac\uc988, 2012\u5e74\u4e9e\u6d32\u8077\u68d2\u5927\u8cfd, \u30de\u30b0\u30fb\u30de\u30cd\u30fc\u30b8\u30e3\u30fc \u30a2\u30b8\u30a2\u30b7\u30ea\u30fc\u30ba2012) della Asia Series \u00e8 iniziata l'8 novembre 2012 con la disputa di due partite in Pusan, Corea del Sud."}
{"id": "4749868", "revid": "2194339", "url": "https://it.wikipedia.org/wiki?curid=4749868", "title": "Forvo", "text": "Forvo.com \u00e8 un sito che consente l'accesso alla riproduzione o alla pronuncia di clip audio in molte lingue diverse nel tentativo di facilitarne l'apprendimento fonologico. Fu concepito nel 2007 dal cofondatore Israel Rond\u00f3n e venne lanciato nel 2008. Forvo.com \u00e8 di propriet\u00e0 di Forvo Media SL, con sede a San Sebasti\u00e1n, in Spagna.\n\u0400 entrato nella classifica dei 50 migliori siti web del 2013 secondo Time.\nTutti i clip audio su Forvo.com sono creati dagli utenti, che hanno anche la possibilit\u00e0 di valutare positivamente o negativamente ciascun clip, in modo da assicurare che le dizioni migliori siano poste in cima agli elenchi del sito. Le pronunce vengono inoltre revisionate e corrette da un team di volontari.\nForvo.com utilizzava la tecnologia di Adobe Flash per la registrazione e la pronuncia dei clip audio. Attualmente \u00e8 basata su HTML5. \nForvo possiede un'API per condividere le proprie pronunce con altri siti.\nA dicembre 2018 sono presenti oltre 5 milioni di parole pronunciate in 384 lingue al mondo, in aumento rispetto alle 325 del maggio 2015.\nGli utenti totali, a gennaio 2019, sono oltre 750.000, di cui 331 con la qualifica di editor. \nLe 10 lingue con pi\u00f9 parole pronunciate sono tedesco (564.000+), tataro (482.000+), russo (356.000+), inglese (285.000+), giapponese (225.000+), francese (222.000+), spagnolo (208.000+), portoghese (168.000+), polacco (154.000+) e olandese (151.000+). \nCompetizione.\nEsiste un'alternativa gratuita e Open-Source a Forvo chiamata Lingua Libre. \nLingua Libre \u00e8 cresciuta rapidamente e ha pi\u00f9 di 609.000 registrazioni al novembre 2021. Lingua Libre permette agli individui e alle aziende di scaricare liberamente tutte le loro pronunce. Gli studenti di lingue possono scaricare gli audio da Lingua Libre e usarli su GoldenDict come \"Dizionari di pronuncia\". In confronto, Forvo pu\u00f2 essere usato su GoldenDict ma \u00e8 necessario pagare una costosa chiave API "}
{"id": "4749872", "revid": "762947", "url": "https://it.wikipedia.org/wiki?curid=4749872", "title": "Edith Mathis", "text": "Biografia.\nHa studiato a Lucerna, dove ha debuttato nel 1956 come Pamina ne \"Il flauto magico\". Mozart rimarr\u00e0 una delle sue specializzazioni, con ruoli come Cherubino e Susanna ne \"Le nozze di Figaro\", Zerlina in \"Don Giovann\", Despina in \"Cos\u00ec fan tutte\". Altri ruoli prediletti sono stati Sophie e la Marescialla ne \"Il cavaliere della rosa\" e Agathe e Aennchen ne \"Il franco cacciatore\". \nLa sua prima apparizione all'estero \u00e8 stata al Teatro dell'Opera di Colonia nel 1959. Nei primi anni 60 ha fatto frequenti apparizioni ad Amburgo, al Glyndebourne Festival Opera ed al Festival di Salisburgo. \nNel 1963 \u00e8 divenuta membro della Deutsche Oper Berlin. Del 1970 \u00e8 l'esordio alla Royal Opera House di Londra e al Metropolitan Opera House di New York. Il 1970 ha visto anche l'apparizione nei maggiori teatri lirici d'Europa: la Wiener Staatsoper, l'Opera di Stato della Baviera, l'Op\u00e9ra national de Paris. \nHa cantato nelle anteprime di \"Der Zerrissene\" di Gottfried von Einem, \"Der junge Lord\" di Hans Werner Henze, \"Le roi Berenger\" di Heinrich Sutermeister, \"Help, Help, the Globolinks!\" di Gian Carlo Menotti. \u00c8 stata anche cantante di oratori e Lieder, interpretati in numerose tourn\u00e9e in Giappone, Stati Uniti, Australia, Russia e Israele. Le sue registrazioni includono i Lieder completi di Franz Schubert. \nLa Mathis \u00e8 sposata con il direttore d'orchestra e pianista Bernhard Klee, con il quale ha spesso collaborato, e vive nella nativa Svizzera."}
{"id": "4749875", "revid": "339392", "url": "https://it.wikipedia.org/wiki?curid=4749875", "title": "Brigata Nera", "text": ""}
{"id": "4749880", "revid": "729019", "url": "https://it.wikipedia.org/wiki?curid=4749880", "title": "PL-01", "text": "Il PL-01 Concept era il mock-up di un ipotetico carro leggero sviluppato dalla polacca OBRUM, con il supporto di BAE Systems, costruito modificando un CV90120-T. Il modello fu presentato per la prima volta all'Esposizione internazionale dell'industria della difesa del 2 settembre 2013 a Kielce, Polonia.\nIl progetto non usc\u00ec dalla fase concettuale e un dimostratore tecnologico non fu mai completato, nonostante la volont\u00e0 di OBRUM di creare un prototipo entro il 2016 e di aprire una linea di produzione nel 2018, in concomitanza con i piani di ammodernamento dell'Esercito Polacco.\nArmamento.\nCome armamento principale avrebbe dovuto montare un cannone ad anima liscia da 120 mm con capacit\u00e0 di sparare munizioni standard NATO e missili guidati, situato all'interno di una torretta senza equipaggio con caricatore automatico. Come armamento secondario una mitragliatrice coassiale in calibro 7.62 mm NATO e una torretta a controllo remoto modulare compatibile con mitragliatrici da 7.62 mm, 12.7 mm o lanciagranate da 40 mm.\nEquipaggiamento.\nIl progetto prevedeva di rivestire il veicolo con un camuffamento multi-spettrale, ed insieme ad un sistema di raffreddamento dei gas di scarico il veicolo avrebbe dovuto avere basse emissioni ad infrarossi, diminuendo la tracciabilit\u00e0 del veicolo su sistemi di puntamento o guida ad infrarossi. L'armatura composita e modulare del PL-01 avrebbe permesso al veicolo di fermare proiettili da 30 mm sullo scafo frontale, mentre il resto del veicolo sarebbe stato capace di resistere solo fino a proiettili da 14.5 mm. Il veicolo presenta un portello posteriore d'accesso simile a quello presente sul carro Merkava israeliano, studiato come via di fuga per l'equipaggio o come accesso di servizio."}
{"id": "4749882", "revid": "767487", "url": "https://it.wikipedia.org/wiki?curid=4749882", "title": "Voglio essere tua", "text": "Voglio essere tua (\"My Forbidden Past\") \u00e8 un film del 1951 diretto da Robert Stevenson.\n\u00c8 un film drammatico statunitense con Robert Mitchum, Ava Gardner e Melvyn Douglas. \u00c8 basato sul romanzo del 1947 \"Carriage Entrance\" di Polan Banks. \u00c8 ambientato a New Orleans negli anni 1890.\nTrama.\nLa giovane e affascinante Barbara Beaurevel fa parte della buona societ\u00e0 di New Orleans dove vive con l'arcigna vecchia zia e lo spregiudicato cugino Paul, i quali cercano di convincerla ad un matrimonio d'interesse, in quanto essi sono benestanti ma non pi\u00f9 ricchi come un tempo. Gi\u00e0 in precedenza erano riusciti ad allontanare il medico Mark Lucas, di cui la ragazza era profondamente innamorata, giudicandolo di modeste possibilit\u00e0 economiche e di una classe sociale inferiore. Mark era cos\u00ec andato all'estero per dimenticarla, tornando sposato con una donna bella e disinibita, Corinne, e con in tasca la nomina a docente e ricercatore presso la facolt\u00e0 di Medicina della citt\u00e0.\nBarbara, ancora innamorata di Mark, decide di liberarsi dell'influenza della famiglia accettando, contro il parere della zia, la cospicua eredit\u00e0 della defunta nonna, donna di origini oscure e dal chiacchierato passato. Divenuta ricca, gli equilibri in famiglia cambiano radicalmente, cos\u00ec come la ragazza, che diventa sempre pi\u00f9 cinica e calcolatrice. Barbara allontana senza troppe cerimonie il pretendente, propostole dalla famiglia, per riconquistare Mark, che per\u00f2 le dice che egli \u00e8 sposato e di averla ormai dimenticata, inoltre egli \u00e8 risentito perch\u00e9 Barbara non aveva accettato a suo tempo una loro fuga d'amore.\nQuando i tentativi di riavvicinare l'amante falliscono, pi\u00f9 a causa della ferrea etica di Mark che per amore verso la moglie, Barbara convince Paul a fare la corte e tentare di sedurre Corinne dietro un cospicuo compenso per allontanarla da Mark. Paul ha gioco facile con Corinne, la quale lo crede ricco e in grado di offrirle un futuro agiato e benestante.\nUna sera, sfruttando l'assenza in casa di Mark, Paul tenta di sedurre la donna. Nel mentre Barbara si reca proprio da Mark presso la facolt\u00e0 di Medicina per rivelargli l'infedelt\u00e0 della moglie, suggerendogli di andare a casa per averne le prove, fiduciosa cos\u00ec di potersi liberare della rivale. Corinne per\u00f2 non vuole cedere alle richieste amorose di Paul, ella si rivela frettolosa ed impulsiva e vorrebbe divorziare subito per sposarlo. Alle insistenze di Paul i due hanno un litigio e Corinne cade battendo accidentalmente la testa contro il camino, morendo sul colpo. Barbara, arrivata di nascosto per assistere alla scena di Mark che scopre la tresca, vede il cugino correre via frettolosamente. Entrata poi nella casa, scopre il corpo ormai senza vita di Corinne. In quel mentre giunge Mark che, convinto della sua colpevolezza, le dice di andarsene.\nPaul convince Barbara a fornirsi un alibi a vicenda, se fosse necessario, evitando di coinvolgere la loro famiglia in uno scandalo irreparabile. Nel processo che segue, Mark viene quindi incriminato, ma Barbara non riesce a trattenersi e confessa tutto, nonostante questo le costi la reputazione, nonch\u00e9 quella della famiglia. Mentre Paul viene arrestato, Mark parla con Barbara, dicendole di dover affrontare la realt\u00e0, fiducioso ma comunque incerto della sua redenzione futura.\nProduzione.\nIl film, diretto da Robert Stevenson su una sceneggiatura di Marion Parsonnet, un adattamento di Leopold Atlas e un soggetto di Polan Banks (autore del romanzo), fu prodotto dallo stesso Banks e da Robert Sparks per la RKO Radio Pictures e girato dal 3 ottobre al 16 novembre 1949. Il titolo di lavorazione fu \"Carriage Entrance\". Il film doveva originariamente essere diretto da Nicholas Ray mentre il ruolo di Corinne doveva essere interpretato da Gloria Grahame.\nDistribuzione.\nIl film fu distribuito con il titolo \"My Forbidden Past\" negli Stati Uniti nell'aprile del 1951 al cinema dalla RKO Radio Pictures.\nAltre distribuzioni:\nCritica.\nSecondo il Morandini il film \u00e8 un \"melodramma di second'ordine\" con un cast non all'altezza.\nPromozione.\nLa tagline \u00e8: \"SHE's the kind of woman that made NEW ORLEANS famous!\"."}
{"id": "4749900", "revid": "126257", "url": "https://it.wikipedia.org/wiki?curid=4749900", "title": "Piscina Cozzi", "text": "La piscina comunale coperta Roberto Cozzi \u00e8 una struttura sportiva coperta sita a Milano, in via Tunisia, inaugurata il 3 maggio 1934. Prima piscina interamente coperta in Italia, \u00e8 opera dell'ingegnere e architetto Luigi Lorenzo Secchi (1899-1992) che aveva edificato pochi anni prima l'impianto scoperto della Piscina Romano. La piscina \u00e8 intitolata al militare milanese medaglia d'oro al valor militare Roberto Cozzi (1893-1918). Oggi la struttura \u00e8 centro federale della Federazione Italiana Nuoto.\nStoria.\nLa costruzione della piscina coperta Cozzi fu promessa nel luglio 1929 dall'allora Podest\u00e0 di Milano Giuseppe De Capitani d'Arzago durante la cerimonia di inaugurazione della piscina scoperta Romano. Per volere del podest\u00e0 Marcello Visconti di Modrone, succeduto a Capitani, a quello stesso 1929 risalgono i primi progetti della nuova struttura che sarebbe diventata la pi\u00f9 grande piscina coperta d'Europa di quei tempi, superando nell'ampiezza dei saloni e delle vasche le piscine Hallenschwimmbad di Berlin-Mitte in Germania e dell'isola Margherita di Budapest in Ungheria.\nLa progettazione e la direzione dei lavori furono affidate all'architetto Luigi Secchi, allora Capo della \"Sezione Speciale Fabbricati ed Impianti Sportivi\" dell'Ufficio tecnico del Comune di Milano. Secchi era in quegli anni particolarmente attivo: nel 1933 era impegnato nella direzione di importanti lavori pubblici a Milano fra i quali il mercato rionale coperto di viale Monza, i campi sportivi di via Pascal e di via Fedro, la piscina comunale di via Cambini e le scuole pubbliche di piazza Leonardo da Vinci e di via Monte Velino. Il progetto della Cozzi fu il lavoro pi\u00f9 gratificante e impegnativo che il Secchi defin\u00ec come frutto di \u00ab\"architettura funzionale\"\u00bb.\nL'impianto venne sviluppato su mq di superficie a lato del nuovo viale (allora viale Regina Elena, oggi viale Tunisia) ricavato dalla demolizione del viadotto ferroviario che collegava la vecchia Stazione Centrale al Bivio Acquabella: l'area fu scelta perch\u00e9 centralissima e posta all'interno della direttrice di massimo sviluppo della citt\u00e0; l'area era inoltre servita dalla nuova Stazione Centrale, dai treni elettrici delle Varesine e da numerose linee tranviarie, rendendo facilmente raggiungibile l'impianto dalla gran parte dei quartieri cittadini e dai turisti che gravitavano su Milano. Essendo inoltre l'area relativamente libera da vincoli di piano regolatore, fu possibile ricavare ampi posteggi limitrofi alla piscina in grado di ospitare 400 automobili e di predisporre larghe aree verdi intorno all'impianto. Altro pregio della localit\u00e0 scelta era la disposizione dell'asse maggiore da Nord a Sud, orientamento che favoriva l'insolazione all'interno dell'impianto per molte ore durante la giornata, dando agli ambienti \u00ab\"una nota gaia e festosa all'interno\"\u00bb\nI lavori di scavo cominciarono il 23 ottobre 1933 e l'impianto venne costruito in 194 giorni, di cui solo 63 immuni da pioggia e gelo; le condizioni climatiche resero particolarmente complessa la costruzione della struttura per la quale fu necessario, a causa del gelo, dotare il cantiere di impianti di produzione e distribuzione d'acqua calda per consentire il getto dei calcestruzzi. L'inaugurazione dell'impianto avvenne il 3 maggio 1934, in concomitanza con i \"Littoriali dello sport\" di quell'anno, solennemente aperti all'Arena e le cui gare di nuoto si svolsero nella nuova piscina."}
{"id": "4749901", "revid": "112225943", "url": "https://it.wikipedia.org/wiki?curid=4749901", "title": "Luca Gattuso", "text": "Biografia.\nHa iniziato la sua carriera radiofonica a 21 anni, lavorando per l'emittente Radio Popolare dove tuttora la domenica sera conduce la trasmissione \"Sunday Blues\" insieme a Davide Facchini. Collabora inoltre con la redazione notizie oltre ad essere l'esperto di leggi e sistemi elettorali della storica emittente milanese. \nDal 2000 al 2012 ha condotto su Radio Due la trasmissione Catersport, insieme a Sergio Ferrentino, Giorgio Lauro e Marco Ardemagni. Con Sergio Ferrentino nel 2013 ha curato e condotto a Radio 24 la trasmissione d'intrattenimento sportivo \"Dai &amp; Vai\".\n\u00c8 stato consigliere federale, nonch\u00e9 responsabile comunicazione, della Federazione Italiana Cronometristi.\nAttualmente insegna Storia dei Media alla Civica Scuola di Cinema \u00abLuchino Visconti\u00bb di Milano."}
{"id": "4749906", "revid": "729019", "url": "https://it.wikipedia.org/wiki?curid=4749906", "title": "Assedio di Siracusa (827)", "text": "Il primo assedio arabo di Siracusa avvenne nell'827 e termin\u00f2 nell'828, con la vittoria finale dei siracusani che riuscirono a mettere in fuga gli aghlabidi.\nPrecedenti.\nQuello dell'827 non fu il primo incontro tra arabi e siracusani, anche se il loro primo contatto non pot\u00e9 definirsi \"assedio\" esso per\u00f2 avvenne gi\u00e0 nel 625, quando Alessandria d'Egitto fu teatro di una storica sconfitta della flotta bizantina contro le forze islamiche, le quali ebbero da quel momento vita facile nel mediterraneo orientale.\nA pagare il prezzo di queste incursioni mediterranee fu tra le prime Siracusa, la quale venne assalita dalla flotta araba solo dopo poche settimane dalla sconfitta alessandrina. Gli arabi misero l'ancora nel porto di Siracusa, il cui sito rappresentava ancora un centro fiorente dell'impero bizantino, fondamentale a tal punto che nel 663 l'imperatore Costante II decider\u00e0 di trasferire la corte dell'impero da Costantinopoli a Siracusa, probabilmente segnando l'inizio delle ostilit\u00e0 crescenti che porteranno alla guerra tra isolani e imperiali d'oriente.\nDunque gli arabi attaccarono una citt\u00e0 dal forte significato socio-politico per il Mediterraneo; la razziarono, sottoponendola ad un terribile saccheggio, terminato il quale andarono via. Da quel momento iniziarono nel Mediterraneo le battaglie navali tra cristiani e islamici per assicurarsi la supremazia sui mari.\nPer gli anni a venire la citt\u00e0 aretusea venne risparmiata dalla guerra. La situazione mut\u00f2 drasticamente nella prima met\u00e0 dell'800 quando Eufemio da Messina, comandante delle guardie imperiali di Siracusa, probabilmente incoraggiato dagli stessi siciliani stanchi di stare sotto l'impero bizantino, s'incoron\u00f2 egli stesso nuovo imperatore indipendente da Bisanzio, ci\u00f2 port\u00f2 alla dichiarata guerra contro Costantinopoli e per riuscire a fronteggiare l'esercito dell'impero orientale, Eufemio and\u00f2 in Africa, chiamando in soccorso della sua causa gli arabi.\nIl primo assedio arabo di Siracusa.\nAsad pone l'assedio a Siracusa.\nGli arabi mandarono in Sicilia una grande spedizione, composta dai migliori giovani guerrieri d'Africa; vi erano arabi, berberi, persiani e molti spagnoli, si stimavano 700 cavalieri e 10.000 fanti che si aggiunsero alle 100 navi di Eufemio. Sbarcarono a Granitola, presso Mazara del Vallo e da qui diedero avvio alla campagna bellica contro i bizantini.\nTralasciando le vicende riguardanti Eufemio e le terre siciliane in queste battaglie, giungiamo direttamente al momento del primo assedio arabo alla capitale, Siracusa, ovvero quello avvenuto l'827 e guidato da Asad ibn al-Furat (\u0623\u0633\u062f \u0628\u0646 \u0627\u0644\u0641\u0631\u0627\u062a), meglio conosciuto come Asad, persiano, egli prima di partire per questa spedizione era uno stimato intellettuale, teologo e giurista, venne nominato generale e mandato al comando delle truppe di Sicilia perch\u00e9 era colui che aveva pi\u00f9 confidenza con il mondo occidentale.\nAsad, prima di porre l'assedio a Siracusa, si era fermato ad Acri (odierna Palazzolo Acreide); qui i bizantini avevano eretto la loro base difensiva, una fortezza che doveva reggere all'assalto degli arabi. Asad era indeciso, poich\u00e9 prima di proseguire voleva aspettare le navi con i rinforzi provenienti dall'Africa. Anche i bizantini non si muovevano, sperando in cuor loro che il persiano non andasse oltre. Le cronache arabe ci narrano infatti che Asad un giorno mentre era accampato presso Palazzolo ricevette dei messaggeri bizantini, o abitanti facoltosi siracusani, che lo pregavano di non andare oltre, di non dirigersi verso Siracusa. In cambio della sua ritirata questi gli avrebbero offerto molto oro e si sarebbero a lui sottomessi. Pare infatti che Asad ricevette una prima quantit\u00e0 di cinquantamila soldi d'oro. Ma dopo qualche giorno, Asad si accorse, o ebbe intuizione, che vi era un piano dietro quella \"falsa\" sottomissione. Infatti i bizantini in realt\u00e0 tentavano l'esercito degli arabi con il denaro per dare tempo ai siracusani di allestire una solida difesa in vista dell'imminente assedio. Asad se ne rese conto quando vide che il restante denaro pattuito non gli arrivava e quando seppe che Eufemio, forse spaventato dalla bramosia di conquista degli arabi, aveva deciso di far pace con i bizantini e li incoraggiava a non cedere all'esercito d'oriente. Asad, capito che stava per cadere in un tranello, lev\u00f2 subito il campo da Palazzolo, forzando o schivando la fortezza, e si diresse velocemente a Siracusa.\nPose l'assedio alla capitale con soli 8.000 dei suoi uomini, poich\u00e9 molti ne aveva lasciati indietro durante i presidi posti. Non aveva con s\u00e9 grossi navi n\u00e9 macchine da guerra, comunque era deciso a conquistare Siracusa. Si accamp\u00f2 nei pressi della latomia del Paradiso, poi in quella dei Cappuccini e nelle restanti latomie siracusane: grandi cave di pietra bianca tipiche del territorio siracusano e vicinissime alla citt\u00e0, nei pressi di Neapolis e Acradina. La parte abitata della citt\u00e0 era protetta da mura, gli arabi le circondarono minacciosi. Asad prov\u00f2 a compiere un primo assalto, riusc\u00ec a bruciare qualche nave siracusana e uccise parecchi difensori, ma si accorse di avere bisogno di rinforzi dalla madrepatria, per cui mand\u00f2 dei messi in Africa a chiedere soccorso, infatti gli arabi stavano finendo le scorte di cibo e il persiano dovette placare una sommossa scoppiata tra i suoi uomini che premevano affinch\u00e9 togliesse l'assedio a Siracusa e ritornassero alla base, poich\u00e9, sostenevano, non era tempo di conquiste. Ibn-kadin fu il portavoce scelto dai ribelli per andare a spiegare ad Asad le loro ragioni e convincerlo ad andar via, ma il persiano rispose loro che avrebbe dato ordine di bruciare le proprie navi per impedir loro di tornare indietro, piuttosto che abbandonare questa \"guerra santa\". Gli uomini stizziti da questa risposta gli fecero presente che il califfo Othman venne ucciso per espressioni molto meno ardite di quelle, ma non ottennero l'effetto sperato, poich\u00e9 Asad non solo decise di non togliere l'assedio ma fece punire come esempio per tutti il portavoce degli ammutinati, Ibn-kadin, al quale comunque, ci informa Michele Amari, non vennero date pi\u00f9 di tre o quattro staffilate.\nL'imperatore Michele manda i rinforzi.\nMichele II saputo dell'assedio siracusano mand\u00f2 altre sue truppe a difendere la capitale di Sicilia, inoltre convinse il Doge di Venezia, Giustiniano Participazio a mandare delle truppe veneziane per contrastare le mire arabe. Ma anche gli assedianti potevano adesso contare sui loro rinforzi, infatti da Palermo vennero fatti marciare verso Siracusa altre truppe arabe e altre ancora ne arrivarono da Mazara del Vallo e vi si unirono anche gli spagnoli avventurieri di Creta (regione da poco caduta sotto il dominio islamico). Dunque si preannunciava una grande lotta ai confini delle mura aretusee.\nCapendo il grave pericolo, gli arabi decisero di prepararsi militarmente ed escogitarono un sistema efficace per bloccare la cavalleria avversaria, cio\u00e8 bucherellarono per tutto il tempo il terreno morbido, formandovi delle buche dentro le quali i cavalli degli avversari sarebbero caduti non appena avessero provato ad assalire il loro accampamento. Un'ottima strategia che, con sorpresa degli storici, prese totalmente alla sprovvista i bizantini che vi caddero in pieno. La sorpresa degli storici \u00e8 dovuta al fatto che questa tecnica usata da Asad faceva parte del repertorio delle strategie bizantine, scritta persino nei loro libri militari. Dopo questa vittoria gli arabi strinsero ancor pi\u00f9 forte l'assedio a Siracusa, sia per mare che per terra.\nGli italiani sbarcano in Africa.\nLa citt\u00e0 era ormai assediata da 10 mesi, qualcuno dice anche un anno. I siracusani sconfortati pensarono alla resa, vedendosi circondati da pi\u00f9 lati. E gi\u00e0 si temeva che, con la perdita di Siracusa, molte altre citt\u00e0 si sarebbero consegnate agli arabi, decretando cos\u00ec la fine della Sicilia cristiana. Ma accadde che un'improvvisa pestilenza, dovuta probabilmente alle acque della vicina palude Lisimelia (da sempre una zona a rischio per gli eserciti invasori), colp\u00ec l'accampamento degli arabi e uccise lo stesso Asad (828), il quale venne sepolto nel campo presso le latomie siracusane.\nLa morte del comandante fu un duro colpo per l'esercito africano, anche perch\u00e9 Asad era universalmente riconosciuto tra i suoi uomini, e tra i biografi arabi, come personaggio valoroso, intelligente, ponderato. Per cui adesso dovevano andare avanti in questa guerra senza la loro guida. Dovendo eleggere un nuovo comandante, la scelta ricadde su Mohammed-ibn-el-Gew\u00e2ri. I siciliani, capendo che gli arabi privi di Asad sarebbero stati pi\u00f9 vulnerabili, iniziarono a ribellarsi e le citt\u00e0 che prima si sottomisero all'esercito invasore, ora inneggiarono alla riscossa per la liberazione delle loro terre.\nMa ci\u00f2 che probabilmente salv\u00f2 Siracusa durante il lungo assedio fu l'arrivo di navi italiane nella regione africana, giunte fin l\u00ec per affrontare l'esercito arabo. Accadde che Bonifacio II di Toscana (o conte di Lucca), per difendere la Corsica, isola sotto la sua protezione, dalle invasioni arabe, part\u00ec con dei soldati reclutati insieme a suo fratello Berengario e ad altri conti di Toscana, dirigendosi verso l'isola tirrenica. Qui, non trovando nemici da affrontare, decise di soccorrere la Sicilia andando a bloccare i rinforzi predisposti per l'assedio di Siracusa. Bonifacio con i suoi uomini sbarcarono presso Utica e Cartagine; riuscirono a ottenere delle buone vittorie contro gli arabi, ma perdettero comunque molta gente, cos\u00ec decisero di fare ritorno in patria. La loro azione tanto bast\u00f2 per far distogliere gli aglabiti dal pensiero dell'assedio in corso a Siracusa. Infatti l'esercito di Mohammed, vedendosi in minoranza e senza rinforzi in arrivo, decise di abbandonare l'impresa e tolse l'assedio alla citt\u00e0 siracusana.\nLa fuga dal porto siracusano verso Mineo.\nA questo punto i musulmani vollero lasciare la citt\u00e0, quindi si diressero verso il porto di Siracusa. Qui ripararono come poterono le loro navi e, senza provare nemmeno a distruggere le navi dei loro nemici, cercarono di uscire dal porto per dirigersi verso il mare aperto.\nMa come successo gi\u00e0 altre volte, la naturale chiusura a protezione della costa siracusana imped\u00ec la semplice fuga, poich\u00e9 le navi dei siracusani si misero posizionate in maniera da bloccare loro l'uscita dalla larga baia. Disperate, le truppe arabe scesero dalle navi, le incendiarono per non farle cadere in mano al nemico e poi s'incamminarono a piedi verso l'entroterra siciliano.\nLo storico Michele Amari si rammarica che nessun cronista del tempo abbia lasciato una qualche testimonianza sulle condizioni, sicuramente estreme ed avverse, che dovettero affrontare quegli uomini venuti da pi\u00f9 parti dell'oriente. Si trovarono senza cibo, n\u00e9 protezione per porre un campo notturno, inoltre subivano ancora l'infezione che avevano contratto precedentemente. Furono costretti a camminare tra i monti in balia dei nemici, un po' come era successo molti secoli prima agli ateniesi, quando anch'essi avevano provato a conquistare Siracusa durante l'epica battaglia riguardante la guerra del Peloponneso. L'unica differenza fu la direzione di fuga, perch\u00e9 l'esercito di Mohammed-ibn-el-Gew\u00e2ri arriv\u00f2 nei pressi di Mineo, con non si sa con quante perdite di uomini, e qui pose la base per le future operazioni di conquista siciliane; ritrovarono inoltre Eufemio, che si ricongiunse ad essi per continuare la guerra contro i bizantini.\nA Mineo si ripresero per continuare la conquista della Sicilia. Tuttavia se l'assedio di Siracusa fin\u00ec male dopo qualche anno i musulmani riusciranno a impadronirsi di Palermo aprendo cos\u00ec l'epoca del dominio islamico in Sicilia."}
{"id": "4749920", "revid": "831312", "url": "https://it.wikipedia.org/wiki?curid=4749920", "title": "Marcel Sieberg", "text": "Carriera.\nTra gli juniors fu settimo ai campionati del mondo 2000. Da dilettante vinse invece alcune tappe al Tour de Berlin: due nel 2001, una nel 2002 e una nel 2003, e una tappa al Tour of South China Sea nel 2004.\nPass\u00f2 professionista nel 2005 nel Team Lamonta, imponendosi alla Profronde van Drenthe. Nel 2006 pass\u00f2 al Team Wiesenhof e si impose al Grote Prijs Jef Scherens. Nel 2007 corse per il Team Milram, ottenendo un secondo posto alla Kuurne-Bruxelles-Kuurne. Nel 2008 pass\u00f2 alla High Road, ottenendo, nei tre anni passati nella formazione, un secondo posto alla Profronde van Friesland nel 2008 ed un terzo posto al Trofeo Calvi\u00e0 nel 2009.\nDal 2011 al 2018 corse per il team Omega Pharma/Lotto, gareggiando ogni anno al Tour de France. Nel 2012 partecip\u00f2 ai Giochi olimpici di Londra. Nel 2016 si classific\u00f2 settimo alla Parigi-Roubaix."}
{"id": "4749923", "revid": "767487", "url": "https://it.wikipedia.org/wiki?curid=4749923", "title": "Largo passo io", "text": "Largo passo io (\"Excuse My Dust\") \u00e8 un film del 1951 diretto da Roy Rowland.\n\u00c8 una commedia musicale statunitense con Red Skelton, Sally Forrest, Macdonald Carey e William Demarest. \u00c8 ambientato nel 1895.\nProduzione.\nIl film, diretto da Roy Rowland su una sceneggiatura di Stephanie Nordli, Bellamy Partridge e George Wells, fu prodotto da Jack Cummings per la Metro-Goldwyn-Mayer e girato a San Francisco da met\u00e0 ottobre a fine novembre 1950. Il titolo di lavorazione fu \"Horseless Carriage\".\nDistribuzione.\nIl film fu distribuito con il titolo \"Excuse My Dust\" negli Stati Uniti nel giugno del 1951 al cinema dalla Metro-Goldwyn-Mayer.\nAltre distribuzioni:"}
{"id": "4749924", "revid": "46931", "url": "https://it.wikipedia.org/wiki?curid=4749924", "title": "Largo, passo io!", "text": ""}
{"id": "4749925", "revid": "46931", "url": "https://it.wikipedia.org/wiki?curid=4749925", "title": "Largo passo io!", "text": ""}
{"id": "4749926", "revid": "729019", "url": "https://it.wikipedia.org/wiki?curid=4749926", "title": "WPB Anders", "text": "Il WPB Anders \u00e8 un carro armato da combattimento sviluppato in Polonia. Presentato al MSPO nel 2010 a Kielce, sostituir\u00e0 i PT-91."}
{"id": "4749932", "revid": "247222", "url": "https://it.wikipedia.org/wiki?curid=4749932", "title": "Sun Kil Moon", "text": "I Sun Kil Moon sono un gruppo musicale statunitense formatosi a San Francisco nel 2002 da Mark Kozelek come continuazione del progetto Red House Painters. Il nome \u00e8 un omaggio al pugile sudcoreano Moon Sung-Kil: il pugilato \u00e8 infatti una grande passione di Kozelek, e diverse canzoni del gruppo sono ispirate a nomi di famosi pugili.\nIl gruppo ha finora pubblicato 7 album tra cui \"April\" del 2008 e l'apprezzato \"Benji\" del 2014."}
{"id": "4749935", "revid": "131145", "url": "https://it.wikipedia.org/wiki?curid=4749935", "title": "Piscina Roberto Cozzi", "text": ""}
{"id": "4749937", "revid": "298229", "url": "https://it.wikipedia.org/wiki?curid=4749937", "title": "Gibraltar Chronicle", "text": "Il Gibraltar Chronicle \u00e8 un quotidiano nazionale pubblicato a Gibilterra dal 1801. \u00c8 diventato un quotidiano nel 1821 ed \u00e8 il pi\u00f9 antico quotidiano affermato di Gibilterra e il secondo pi\u00f9 antico giornale di lingua inglese al mondo ad essere stato in stampa continua. Gli uffici editoriali sono situati alla Watergate House, e le stamperie si trovano nella zona industriale di New Harbours."}
{"id": "4749938", "revid": "767487", "url": "https://it.wikipedia.org/wiki?curid=4749938", "title": "Bersaglio eccellente", "text": "Bersaglio eccellente (\"The Tall Target\") \u00e8 un film del 1951 diretto da Anthony Mann. Il film \u00e8 conosciuto in Italia anche con il titolo Il grande bersaglio.\n\u00c8 un film d'avventura a sfondo thriller statunitense con Dick Powell, Paula Raymond, Adolphe Menjou, Marshall Thompson e Ruby Dee. \u00c8 ambientato nel 1861 e narra del Complotto di Baltimora volto ad assassinare Abraham Lincoln.\nProduzione.\nIl film, diretto da Anthony Mann su una sceneggiatura di George Worthing Yates e Art Cohn e un soggetto dello stesso Yates e di Daniel Mainwaring (accreditato come Geoffrey Homes), fu prodotto da Richard Goldstone per la Metro-Goldwyn-Mayer e girato negli studios della Metro-Goldwyn-Mayer a Culver City, California, da inizio gennaio a met\u00e0 febbraio 1951. Il titolo di lavorazione fu \" Man on the Train\".\nDistribuzione.\nIl film fu distribuito con il titolo \"The Tall Target\" negli Stati Uniti dal 17 agosto 1951 al cinema dalla Metro-Goldwyn-Mayer.\nAltre distribuzioni:"}
{"id": "4749944", "revid": "46931", "url": "https://it.wikipedia.org/wiki?curid=4749944", "title": "The Tall Target", "text": ""}
{"id": "4749945", "revid": "46931", "url": "https://it.wikipedia.org/wiki?curid=4749945", "title": "Il grande bersaglio", "text": ""}
{"id": "4749958", "revid": "188116", "url": "https://it.wikipedia.org/wiki?curid=4749958", "title": "Nativit\u00e0 del Caravaggio", "text": ""}
{"id": "4749959", "revid": "46931", "url": "https://it.wikipedia.org/wiki?curid=4749959", "title": "Geoffrey Homes", "text": ""}
{"id": "4749960", "revid": "1652635", "url": "https://it.wikipedia.org/wiki?curid=4749960", "title": "Sorbolo a Levante", "text": "Sorbolo Levante (\"S\u00f2rbl'a Man\" in dialetto locale) \u00e8 una frazione del comune di Brescello che sorge a circa sette km dal capoluogo in direzione sud-ovest, lungo la Strada statale 62 della Cisa, al confine con la provincia di Parma e col comune di Sorbolo, da cui \u00e8 separato dal torrente Enza.\nStoria.\nLa frazione \u00e8 conosciuta anche col nome di \"Sorbolo a Mane\", ovvero \"Sorbolo a mattina\", che ricalca l'antico toponimo dialettale. La specificazione che contraddistingue il nome della localit\u00e0 sottolinea il carattere di stretta simbiosi tra le \"due Sorbolo\" che, a tutti gli effetti, fino alla met\u00e0 del XIX secolo, costituirono una realt\u00e0 unica sotto il profilo della giurisdizione civile e religiosa (ducato e diocesi di Parma), pur essendo i due nuclei separati, dal punto di vista geografico, dal torrente Enza. Una prima separazione, di natura politico-amministrativa, avvenne nel 1848, a seguito della morte di Maria Luigia, evento che rese efficaci le clausole del Trattato di Firenze, stipulato da Carlo III di Borbone, duca di Parma e da Francesco IV, duca di Modena, con il quale i due sovrani stabilivano che \"tutto il territorio parmense alla destra dell'Enza passasse sotto il dominio del ducato modenese\". La separazione canonico-religiosa si consum\u00f2 invece, definitivamente, nel 1876 quando le anime del nucleo \"a mattina\" furono affidate alla cure del parroco di Lentigione. Gli abitanti protestarono e avanzarono istanze al Ministero di Grazia, Giustizia e Culti affinch\u00e9 fossero rivisti i confini della giurisdizione ecclesiastica. Quello stesso anno fu cos\u00ec indetto un plebiscito che per\u00f2 ebbe esito negativo; tuttavia, su di esso non mancarono sospetti di gravi irregolarit\u00e0, se non di aperti brogli. Lo sviluppo dell'abitato, in precedenza costituito da uno sparuto gruppo di case, si ebbe a partire dagli anni '60 del '900, allorch\u00e9 Maria Pallini - figura storica a cui \u00e8 dedicata la piazza - don\u00f2 a Comune e Parrocchia i terreni su cui successivamente sorsero, appunto, la piazza e la chiesa, dedicata a San Pio X ed edificata grazie all'impegno profuso da don Firmino Scaravelli. Attualmente nella frazione sono attive diverse attivit\u00e0 commerciali, tra cui una farmacia e una filiale bancaria. La scuola elementare, attiva sin dai primi anni del '900, \u00e8 stata chiusa alcuni anni fa.\nChiesa di San Pio X.\nLa Chiesa, dedicata a san Pio X, fu consacrata ufficialmente dal vescovo dell'allora diocesi di Guastalla, monsignor Angelo Zambarbieri, il 3 settembre 1966. La sua edificazione fu resa possibile dalla generosa donazione del terreno da parte della signora Maria Pallini e dalla munificenza del cavalier Pietro Marazzi che finanzi\u00f2 i lavori. A ricordo della solenne consacrazione del tempio e della generosit\u00e0 del cav. Marazzi che rese possibile la sua costruzione fu posta sulla facciata della chiesa medesima una lapide che recita: \"A ricordo perenne/ della inaugurazione di questo tempio/ dedicato a san Pio X/ costruito su terreno/ della parrocchia di Lentigione/ consacrato da SUA ECCELLENZA/ MONS. ANGELO ZAMBARBIERI/ il 3-9-1966/ il popolo di Sorbolo Levante/ col parroco sac. Firmino Scaravelli/ plaude riconoscente/ al comm. MARAZZI dott. Pietro/ donatore munifico\"\". In precedenza le funzioni religiose furono svolte, saltuariamente e perlopi\u00f9 in occasione delle pi\u00f9 importanti ricorrenze religiose, in alcuni locali privati riattati all'uopo o nella piccola cappella di Villa Pighini.\nInfrastrutture e trasporti.\nLa frazione, pur attraversata dalla linea ferroviaria Parma-Suzzara \u00e8 priva di una propria stazione, risultando pressoch\u00e9 equidistanti quelle, le pi\u00f9 vicine, di Sorbolo e di Lentigione. Nei pressi della piazza \u00e8 situata una fermata dell'autolinea 71 (Parma-Viadana) della societ\u00e0 mantovana APAM. Lungo la strada Brescello-Poviglio (S.P. 20) \u00e8 invece posta una fermata della corriera Castelnovo di Sotto-Poviglio-Parma. Per alcuni mesi fu infine attivo, in via sperimentale, un prolungamento da Sorbolo della linea suburbana 21 della TEP che consentiva un collegamento diretto col capoluogo parmense.\nSport.\nIn paese sorge un campo da calcio, di propriet\u00e0 comunale, in cui disputa le proprie gare interne la squadra \"USD Levante\" che milita nel campionato di prima categoria."}
{"id": "4749977", "revid": "399", "url": "https://it.wikipedia.org/wiki?curid=4749977", "title": "Etrio Fidora", "text": "Biografia.\nFidora ha trascorso gran parte della sua carriera professionale lavorando per il quotidiano \"L'Ora\" di Palermo, dove a partire dal 1955 \u00e8 stato cronista politico-parlamentare, autore di inchieste e inviato, capocronista, redattore capo, per anni condirettore responsabile, poi direttore editoriale, fino alla chiusura del giornale avvenuta il 9 maggio 1992. Ha collaborato con la RAI, come autore di rubriche e conduttore per i programmi regionali siciliani (1971-1991) e lavorando anche per l'emittente televisiva \"Tele L'Ora\".\nProtagonista di una lunga stagione di battaglie e inchieste giornalistiche, nel 1965 gli venne assegnato il Premiolino, importante premio in campo giornalistico. Le inchieste del quotidiano \"L'Ora\" contribuirono a dimostrare la reale consistenza della mafia come organizzazione potente e sanguinaria, le sue collusioni con i politici e i meccanismi del potere portandone cos\u00ec le trame all'attenzione dell'opinione pubblica italiana e internazionale. Dare voce alle inchieste contro la mafia provoc\u00f2 forti reazioni anche in sede giudiziaria: durante la sua carriera Etrio Fidora sub\u00ec infatti 86 querele per diffamazione, che terminarono sempre con l'assoluzione, talvolta dopo vari gradi di giudizio. Come direttore del quotidiano fu condannato in primo grado, negli anni settanta, ad un anno di carcere senza condizionale e alla sospensione dall'Ordine dei giornalisti, sentenza poi annullata in cassazione, e il caso suscit\u00f2 una mobilitazione nazionale che coinvolse personalit\u00e0 come Indro Montanelli, Enzo Biagi, Guido Gonella, Arrigo Petacco.\n\u00c8 stato anche Presidente dell'Associazione Siciliana della Stampa e Vicesegretario nazionale della Federazione Nazionale della Stampa Italiana (FNSI). \u00c8 stato anche professore a contratto nel corso di laurea in Scienze della Comunicazione all'Universit\u00e0 degli studi di Palermo e presso le Facolt\u00e0 di Lettere e Filosofia e di Scienze della Formazione dell'Universit\u00e0 di Trieste. Per il quotidiano telematico \"Ateneonline\" dell'Universit\u00e0 di Palermo ha curato per pi\u00f9 di quattro anni \"Secolo Postmoderno\", un'apprezzata rubrica settimanale da lui sospesa dopo 212 pubblicazioni."}
{"id": "4749978", "revid": "827882", "url": "https://it.wikipedia.org/wiki?curid=4749978", "title": "Western Mail", "text": "Il Western Mail \u00e8 un quotidiano pubblicato da Media Wales Ltd a Cardiff, Galles di propriet\u00e0 della societ\u00e0 editoriale pi\u00f9 grande del Regno Unito, la Trinity Mirror.\nSi autodefinisce \u00abil giornale nazionale del Galles\u00bb (in origine \u00abil giornale nazionale del Galles e Monmouthshire\u00bb), nonostante abbia una circolazione molto limitata nel Galles del Nord. Il documento \u00e8 stato pubblicato in formato fogliolargo dal 2004, quando divenne un compatto."}
{"id": "4749980", "revid": "287204", "url": "https://it.wikipedia.org/wiki?curid=4749980", "title": "Veni redemptor gentium", "text": "Veni redemptor gentium (Vieni, redentore delle genti) \u00e8 un inno latino composto da sant'Ambrogio utilizzato nella liturgia romana per il tempo di Avvento.\nInnologia.\nTra le composizioni inniche riconosciute come sicuramente autentiche di Ambrogio si contano quattro inni e tra questi anche il \"Veni redemptor\". \u00c8 sant'Agostino, probabilmente, uno dei primi a parlarne nel \"Sermo\" 372: \"\"Hunc nostri gigantis excursum brevissime ac pulcherrime cecinit beatus Ambrosius in hymno, quem paulo ante cantasti\".\nDi questa composizione ne parla anche Celestino I: \"Recordor beatae memoriae Ambrosium in die natalis Domini nostri Jesu Christi omnem populus fecisse una voce Deo canere: Veni redemptor gentium\"\".\nCome tutti gli inni di Ambrogio, si tratta di una composizione in dimetri giambici.\nNel Rito romano.\nIl \"Veni redemptor gentium\" \u00e8 l'inno dell'ufficio delle letture delle ferie privilegiate d'Avvento ma tradizionalmente non era eccolto nel Breviario romano. L'Inno per il tempo di Natale \u00e8: \"Christe, Red\u00e9mptor \u00f3mnium.\"\nNel Rito ambrosiano.\nLo troviamo per il tempo di Natale fino all'Epifania prededuto dalla strofa:\n\"Intende, qui regis Israel,\"\n\"super Cherubim qui sedes,appare Ephrem coram, excitapotentiam tuam et veni.\"\nNel luteranesimo.\nL'inno venne tradotto in tedesco da Martin Lutero come \"Nun komm, der Heiden Heiland\" e la corrispondente melodia gregoriana rielaborata (forse con l'aiuto del musicista Johann Walter in forma di corale. J. S. Bach utilizz\u00f2 la melodia come cantus firmus per due omonime cantate, BWV 61 e BWV 62 oltre che per vari pezzi per organo."}
{"id": "4749994", "revid": "2455", "url": "https://it.wikipedia.org/wiki?curid=4749994", "title": "Veni, redemptor gentium", "text": ""}
{"id": "4750002", "revid": "287204", "url": "https://it.wikipedia.org/wiki?curid=4750002", "title": "Emile Auguste Ouchard", "text": ""}
{"id": "4750006", "revid": "767487", "url": "https://it.wikipedia.org/wiki?curid=4750006", "title": "The Bait (film 1916)", "text": "The Bait \u00e8 un film muto del 1916 diretto da William Bowman. Prodotto da David Horsley, era interpretato da Betty Harte, William Clifford, Oliver C. Allen, Fred Montague, Edward Alexander, Marvel Spencer, Margaret Gibson.\nTrama.\nTom Sloan usa la moglie come esca: Margot deve attirare gli uomini al saloon, dove i clienti sono alleggeriti del loro denaro. Una delle vittime, sospettando la trappola, ferisce il padre di Margot e lascia come morto Tom. Dopo aver abbandonato la citt\u00e0 con la figlia, il padre, in punto di morte, confessa a Margot che lei e Tom non erano mai stati legalmente sposati.\nMargot si sposa con Bruce, un cacciatore, ma a rovinarle una vita felice ritorna Tom che la costringe a sottrarre al marito del denaro che doveva servire a pagare gli altri cacciatori. Del furto viene accusato Bruce ma Margot riesce, usando s\u00e9 stessa come esca, ad attirare in una trappola per animali Tom che cade e muore. Bruce viene riconosciuto innocente e Margot, finalmente, \u00e8 definitivamente libera.\nProduzione.\nIl film fu prodotto dalla David Horsley Productions e dalla Centaur Film Company.\nDistribuzione.\nDistribuito dalla Mutual, il film usc\u00ec nelle sale cinematografiche statunitensi il 22 gennaio 1916.\nCopia completa della pellicola si trova conservata negli archivi della Filmoteca Espa\u00f1ola di Madrid."}
{"id": "4750010", "revid": "125974017", "url": "https://it.wikipedia.org/wiki?curid=4750010", "title": "Simone Verdi", "text": "Caratteristiche tecniche.\nDi ruolo esterno destro, pu\u00f2 giocare anche a sinistra o da trequartista. \u00c8 un giocatore imprevedibile, dotato di dribbling e di buona visione di gioco. Sotto la guida di Davide Nicola al \u00e8 stato impiegato nel ruolo di mezzala. Sebbene sia un sinistro naturale, usa entrambi i piedi per battere punizioni e rigori.\nCarriera.\nClub.\nMilan e cessione al Torino.\n\u00c8 arrivato al dalla societ\u00e0 dilettantistica dell'Audax Travac\u00f2 all'et\u00e0 di 11 anni. Ha esordito tra i professionisti all'et\u00e0 di 17 anni, nella partita di Coppa Italia contro il Novara, disputata il 13 gennaio 2010. Ha poi fatto la sua seconda apparizione due settimane dopo, nei quarti di finale contro l'Udinese, persi dal Milan per 0-1. Nell'estate del 2011 \u00e8 stato ceduto in compartecipazione al Torino, in uno scambio con Gianmario Comi. Con la squadra granata ha giocato 12 partite in Serie B nella stagione 2011-2012 e 4 partite in Serie A l'anno seguente. Il 23 gennaio 2013 \u00e8 passato in prestito alla , in Serie B, chiudendo la stagione con 20 presenze.\nEmpoli.\nNell'estate del 2013 \u00e8 stato ceduto in prestito dal Torino all'Empoli, in Serie B; il 23 novembre seguente ha segnato il suo primo gol in carriera, realizzando il definitivo 3-1 nella partita contro lo Spezia. Ha chiuso la stagione con 5 gol in 39 presenze, contribuendo alla promozione in Serie A dei toscani. L'estate successiva, dopo il rinnovo della compropriet\u00e0 tra Milan e Torino, si \u00e8 trasferito nuovamente in prestito all'Empoli, con cui ha giocato in Serie A. Ha realizzato la sua prima rete in massima serie il 7 dicembre 2014, siglando il gol del momentaneo vantaggio nella trasferta di Napoli terminata sul punteggio di 2-2. Successivamente, il 20 gennaio 2015, ha segnato il suo primo gol in Coppa Italia contro la nella partita valida per gli ottavi di finale (poi persa ai tempi supplementari).\nEibar e Carpi.\nIl 25 giugno seguente, data ultima per la risoluzione delle compropriet\u00e0, il Milan si \u00e8 aggiudicato il giocatore alle buste per circa \u20ac 450.000. Il 16 agosto 2015 \u00e8 stato acquistato in prestito dall', societ\u00e0 spagnola della Primera Divisi\u00f3n con la quale esordisce il 19 settembre nella partita interna persa 0-2 contro l' entrando al 71'.\nIl 1\u00ba febbraio 2016 \u00e8 passato al in prestito con diritto di riscatto. Il 28 febbraio 2016 ha segnato il suo primo gol con gli emiliani realizzando da undici metri il momentaneo pareggio con l'. Sua \u00e8 anche la doppietta contro l' nell'ultima di campionato che basta al Carpi per vincere, ma non per salvarsi. Il 28 giugno ha annunciato, tramite il proprio profilo Instagram, l'addio al club biancorosso, in quanto non \u00e8 stato riscattato.\nBologna.\nL'8 luglio seguente il ha comunicato il suo acquisto a titolo definitivo dal Milan. L'11 settembre 2016, nella gara interna di Serie A contro il Cagliari, mette a segno il suo primo gol con la nuova maglia. Il 4 novembre 2017, In una gara casalinga contro il Crotone, realizza una doppietta con due calci di punizione, entrambi tirati dai 25 metri, il primo segnato calciando col piede sinistro dalla zona di destra e il secondo col piede destro dalla zona di sinistra. Termina la stagione 2017-2018 con 10 gol e 10 assist.\nNapoli.\nL'11 giugno 2018 viene acquistato a titolo definitivo dal per 25 milioni di euro. Realizza il suo primo gol con la maglia del Napoli il 23 settembre nella vittoria degli azzurri per 1-3 sul campo del . Il 3 ottobre fa il suo debutto in assoluto in Champions League, subentrando al sessantottesimo minuto nella partita vinta in casa contro il per 1-0. Durante la gara in trasferta contro l' del 20 ottobre 2018 subisce un infortunio, a causa del quale rimane lontano dal campo per circa due mesi. Il primo gol in casa, nonch\u00e9 secondo in campionato, giunge il 2 febbraio 2019 nella partita vinta per 3-0 contro la . Il 21 febbraio seguente segna il suo primo gol in carriera nelle competizioni UEFA per club nella partita vinta per 2-0 al San Paolo contro lo . \nTorino.\nIl 2 settembre 2019, durante gli ultimi minuti di calciomercato, Verdi viene acquistato in prestito con obbligo di riscatto dal per un totale di 23 milioni di euro (3 per il prestito, 20 per l'obbligo di riscatto) pi\u00f9 eventuali 2 milioni di euro di bonus: si tratta del pi\u00f9 grande esborso economico che il Torino abbia mai fatto per l'acquisto di un giocatore. Riesordisce con la maglia granata il 16 settembre in occasione della sconfitta casalinga col Lecce (1-2). Segna il primo gol in A col Torino l'8 febbraio 2020, siglando il momentaneo vantaggio nella partita casalinga con la Sampdoria, persa per 3-1.\nA Torino Verdi non riesce a rendere, finendo pure ai margini della rosa sotto la guida di Ivan Juri\u0107 nella stagione 2021-2022.\nSalernitana.\nIl 28 gennaio 2022 passa alla , a titolo temporaneo dal . Debutta con i campani il 7 febbraio nel pareggio per 2-2 contro lo , in cui realizza una doppietta finalizzando due calci di punizione.\nNazionale.\nHa giocato alcune partite amichevoli con la nazionale Under-19. Ha esordito con la nazionale Under 21 il 4 giugno 2014, nell'amichevole vinta 4-0 contro il Montenegro. Ha preso parte all'Europeo Under-21 2015 in Repubblica Ceca, sotto la guida del CT Luigi Di Biagio.\nIl 28 marzo 2017 esordisce in nazionale maggiore nell'amichevole vinta 2-1 contro l'Olanda, subentrando al 91\u00ba a Verratti. Viene nuovamente convocato in nazionale maggiore dal C.T. Gian Piero Ventura in occasione dell'amichevole contro il San Marino del 31 maggio 2017.\nStatistiche.\nPresenze e reti nei club.\n\"Statistiche aggiornate al 7 febbraio 2022.\""}
{"id": "4750013", "revid": "36426", "url": "https://it.wikipedia.org/wiki?curid=4750013", "title": "Villa La Torre (Bagno a Ripoli)", "text": "Villa La Torre (o \"villa Peruzzi\") si trova in via Ubaldino Peruzzi all'Antella, frazione di Bagno a Ripoli.\nStoria e descrizione.\nL'antica torre fortificata appartenne alla famiglia Del Figna, per poi passare ai Passerini e, dal 1299, ai Peruzzi, che la tennero fino al 1901. In quell'anno moriva infatti Emilia Toscanelli, la vedova senza discendenti di Ubaldino Peruzzi, lo statista che a lungo aveva qui vissuto e vi era morto il 9 settembre 1891. Fu acquistata quindi da Robert Barrett Browning (1849-1912), figlio dei poeti inglesi Robert Browning ed Elizabeth Barrett Browning, che fece restaurare in stile la torre, alzandola e facendola coronare di merli.\nNel 1917 fu poi acquistata dal commendator Pio Figna, che fece altre modifiche e restaur\u00f2 l'oratorio seicentesco dedicato a san Filippo Neri, nella cui cripta erano state tumulate numerose personalit\u00e0 della famiglia Peruzzi. Oggi villa, oratorio e cripta sono divisi e adibiti a funzioni residenziali."}
{"id": "4750015", "revid": "73843", "url": "https://it.wikipedia.org/wiki?curid=4750015", "title": "Montt", "text": ""}
{"id": "4750020", "revid": "88740", "url": "https://it.wikipedia.org/wiki?curid=4750020", "title": "Un'estate al mare (romanzo)", "text": "Un'estate al mare \u00e8 un romanzo di Giuseppe Culicchia scritto nel 2007. \nTrama.\nLuca e Benedetta sono in viaggio di nozze in Sicilia, lui \u00e8 un quarantenne insicuro mentre lei \u00e8 molto pi\u00f9 giovane, bella e svampita.\nL'incontro tra Luca e Katja, una sua ex, sconvolge le vacanze gi\u00e0 complicate dall'ossessione di Benedetta di voler rimanere incinta; la rivale non sar\u00e0 per\u00f2 la sfiorita Katja, ma la sua diciassettenne figlia Andrea."}
{"id": "4750030", "revid": "31886", "url": "https://it.wikipedia.org/wiki?curid=4750030", "title": "Trimetrexato", "text": "Il trimetrexato \u00e8 un derivato del composto eterociclico chinazolina, un inibitore della diidrofolato reduttasi, con propriet\u00e0 generali simili a quelle del metotrexato.\nFarmacodinamica.\nIl composto \u00e8 un potente inibitore dell'enzima diidrofolato reduttasi (DHFR), di origine batterica, protozoica e mammifera, ma differisce dal metotrexato per due importanti aspetti: le cellule tumorali lo captano con una migliore efficacia (maggior uptake cellulare) e, una volta all'interno delle cellule, non va incontro a poliglutamilazione.&lt;br&gt;\nDHFR catalizza la trasformazione del diidrofolato nel coenzima attivo tetraidrofolato. L'inibizione di questo coenzima interferisce con la biosintesi del timidilato e della formiltransferasi folato-dipendente. Ne consegue una diminuita biosintesi delle purine ed un'alterata sintesi di DNA, RNA e proteine, cui fa seguito la morte cellulare.\nIl meccanismo di trasporto del trimetrexato attraverso la membrana cellulare pu\u00f2 avvenire per diffusione passiva, in virt\u00f9 delle caratteristiche di marcata liposolubilit\u00e0 della molecola,oppure per mezzo di carrier diversi da quelli per i folati. \nNe consegue che le cellule resistenti al metotrexato possono rimanere sensibili al trimetrexato, specialmente se il meccanismo di resistenza \u00e8 dovuto a difetti nella poliglutamilazione o nell'uptake oppure a un basso livello nell'amplificazione del gene dell'enzima diidrofolato reduttasi.\nSolo le cellule resistenti al metotrexato con un'alterata diidrofolato reduttasi hanno dimostrato di essere insensibili al trimetrexato. Al contrario le cellule che presentano un alto livello di amplificazione del gene della diidrofolato reduttasi mostrano una parziale resistenza crociata. Alcuni tipi di cellule si caratterizzano invece per una resistenza al trimetrexato di origine ignota.\nFarmacocinetica.\nDopo somministrazione per via orale il trimetrexato viene adeguatamente assorbito dal tratto gastroenterico e presenta una buona biodisponibilit\u00e0. La clearance plasmatica segue un andamento bifasico o trifasico. In breve tempo (in genere 20-30 minuti) il farmaco si distribuisce ai vari tessuti biologici. Il composto oltrepassa la barriera ematoencefalica e pu\u00f2 essere dosato nel liquido cerebrospinale solo in piccola quantit\u00e0, nonostante l'elevato grado di liposolubilit\u00e0.&lt;br&gt;\nL'emivita plasmatica dopo infusione per via endovenosa \u00e8 di 10-34 ore. Nell'organismo il farmaco viene metabolizzato ampiamente a livello della ghiandola epatica e viene quindi eliminato attraverso l'emuntorio renale, per circa il 40% sotto forma di metaboliti mentre solo una minima quantit\u00e0 (5% circa) \u00e8 escreta come farmaco immodificato.\nTossicologia.\nStudi sperimentali su animali (topo) hanno messo in evidenza un valore di DL50 pari a 175\u00a0mg/kg peso corporeo, quando il composto (monoacetato monoidrato) viene somministrato per via intraperitoneale.\nUsi clinici.\nIl trimetrexato \u00e8 impiegato come farmaco antineoplastico nel trattamento di varie forme di tumori solidi, inclusi quelli dei bronchi e dei polmoni, e di alcuni linfomi e leucemie.&lt;br&gt; \nLa Food and Drug Administration (FDA) degli Stati Uniti ha approvato l'uso del trimetrexato nel trattamento della polmonite da Pneumocystis carinii nei pazienti immunocompromessi, come quelli affetti da AIDS oppure nei soggetti sottoposti a trapianti, soprattutto quando altre terapie siano risultate inefficaci. In questi casi trimetrexato \u00e8 normalmente gi\u00e0 associato ad acido folico.\nEffetti collaterali e indesiderati.\nIn corso di trattamento tra gli eventi avversi che si verificano con maggiore frequenza si segnala la tossicit\u00e0 ematologica, potenzialmente letale (mielosoppressione e segnatamente anemia, leucopenia con neutropenia, piastrinopenia o pancitopenia), indotta dall'antineoplastico. Al fine di diminuire questo rischio \u00e8 opportuna la concomitante somministrazione di acido folinico (un metabolita dell'acido folico, gi\u00e0 convertito in tetraidrofolato e successivamente metilato a dare il 5-metil-tetraidrofolato chiamato, appunto, acido folinico), in genere sotto forma di sale di calcio.&lt;br&gt;\nSono stati anche riportati casi di tossicit\u00e0 gastrointestinale (nausea, vomito, diarrea, dolore addominale) e epatica (aumento transitorio delle transaminasi ed in particolare di AST, ALT e fosfatasi alcalina).\nAltri eventi avversi comprendono iperpiressia, mucosite, insufficienza renale, prurito, eruzioni cutanee e, talvolta, reazioni anafilattoidi.\nControindicazioni.\nIl trimetrexato \u00e8 controindicato nei soggetti con ipersensibilit\u00e0 individuale nota al principio attivo, alla quinazolina oppure ad uno qualsiasi degli eccipienti della formulazione farmaceutica. \n\u00c8 inoltre controindicato nei soggetti affetti da insufficienza epatica o ulcera peptica (ulcera gastrica o duodenale) e nelle donne in stato di gravidanza.\nDosi terapeutiche.\nIl trimetrexato viene somministrato come glucuronato per via endovenosa. \nNel trattamento delle neoplasie vengono somministrate dosi di 8\u201312\u00a0mg/m2/die per 5 giorni o di 125\u2013150\u00a0mg/m2 ogni 14 giorni in associazione con una 'terapia di salvataggio' con acido folinico. \nNel trattamento della polmonite da Pneumocystis carinii viene suggerito uno schema posologico che prevede la somministrazione di 30\u00a0mg/m2/die per 21 giorni sempre in associazione con una terapia di salvataggio con acido folinico.\nSovradosaggio.\nIn caso si verifichi sovradosaggio da trimetrexato \u00e8 necessaria l'immediata interruzione della terapia con l'antineoplastico e si deve somministrare acido folinico a dosaggi di 40\u00a0mg/m2 ogni 6 ore per 3 giorni."}
{"id": "4750032", "revid": "188116", "url": "https://it.wikipedia.org/wiki?curid=4750032", "title": "Patagonia cilena", "text": ""}
{"id": "4750033", "revid": "1522738", "url": "https://it.wikipedia.org/wiki?curid=4750033", "title": "Giorgi Margvelashvili", "text": "Biografia.\nGiorgi Margvelashvili \u00e8 nato a Tbilisi da Teimuraz Margvelashvili (nato nel 1938), un ingegnere, e Mzeana Gomelauri (nata nel 1933), una psicologa. Margvelashvili si \u00e8 laureato presso l'Universit\u00e0 Statale di Tbilisi nel 1992, in filosofia. Ha continuato la sua formazione post-laurea presso l'Universit\u00e0 Centrale Europea a Budapest, Ungheria (1993-1994) e l'Istituto di Filosofia, Accademia Georgiana delle Scienze (1993-1996). Nel 1998, ha conseguito il dottorato di ricerca in filosofia presso l'Universit\u00e0 Statale di Tbilisi. Filosofo, \u00e8 stato due volte il rettore dell'Istituto georgiano degli Affari Pubblici 2000-2006 e di nuovo 2010-2012. Nel mese di ottobre 2012, divenne membro del gabinetto di Bidzina Ivanishvili come Ministro dell'Istruzione e della Scienza della Georgia. Nel febbraio 2013, \u00e8 stato inoltre nominato Vice Primo Ministro.\nPresidente della Georgia.\nL'11 maggio 2013 il partito Sogno Georgiano lo indica come candidato alla presidenza per le elezioni presidenziali del 2013. \nIl 27 ottobre 2013 Margvelashvili ha vinto le elezioni presidenziali, ottenendo il 62% dei voti e battendo il Movimento Nazionale Unito, con a capo David Bakradze, di circa 40 punti percentuali. Assume ufficialmente la carica il 17 novembre 2013."}
{"id": "4750034", "revid": "599013", "url": "https://it.wikipedia.org/wiki?curid=4750034", "title": "Andr\u00e9 Poullain", "text": "Carriera.\nNazionale.\nHa collezionato tre presenze con la propria nazionale."}
{"id": "4750038", "revid": "287204", "url": "https://it.wikipedia.org/wiki?curid=4750038", "title": "Bianca Bai", "text": "Laureata alla Shih Hsin University di Taipei, Bianca Bai ha iniziato la carriera nel mondo dello spettacolo come modella attraverso l'agenzia di moda taiwanese Catwalk. Nel 2005 ha debuttato in televisione con il drama \"It Started With a Kiss\". Nel 2010 ha ricevuto una nomination come \"Miglior Attrice Protagonista in una Serie Televisiva\" ai quarantacinquesimi Golden Bell Awards, per la serie \"P.S. Man\"."}
{"id": "4750041", "revid": "110157", "url": "https://it.wikipedia.org/wiki?curid=4750041", "title": "Colciago", "text": "Colciago (\"Colciagh\" in dialetto brianzolo, : ) \u00e8 una frazione geografica del comune italiano di Lurago d'Erba posta ad ovest del centro abitato.\nStoria.\nColciago fu un antico comune del Milanese.\nRegistrato agli atti del 1751 insieme ai cascinaggi di \"Cassina Marcetta, Cassina Carreggia, Cassina Visconti\" e \"porzione di Calpuno\", nel 1786 coi suoi 549 abitanti entr\u00f2 per un quinquennio a far parte della Provincia di Como, per poi cambiare continuamente i riferimenti amministrativi nel 1791, nel 1797 e nel 1798.\nPortato definitivamente sotto Como nel 1801, alla proclamazione del Regno d'Italia nel 1805 risultava avere 408 abitanti. Nel 1809 il municipio fu soppresso su risultanza di un regio decreto di Napoleone che lo un\u00ec per la prima volta a Lurago, ma il Comune di Colciago fu restaurato nel 1816 dagli austriaci dopo il loro ritorno. Nel 1853 risult\u00f2 essere popolato da 620 anime, salite a 636 nel 1871. Il censimento del 1881 registr\u00f2 612 residenti, ma nel 1883 il governo italiano decise la definitiva soppressione del municipio riaggregandolo a Lurago d'Erba."}
{"id": "4750043", "revid": "599013", "url": "https://it.wikipedia.org/wiki?curid=4750043", "title": "Charles Montagne", "text": "Carriera.\nNazionale.\nHa collezionato tre presenze con la propria Nazionale."}
{"id": "4750044", "revid": "400518", "url": "https://it.wikipedia.org/wiki?curid=4750044", "title": "Dragon Ball (manga)", "text": ""}
{"id": "4750054", "revid": "209456", "url": "https://it.wikipedia.org/wiki?curid=4750054", "title": "Lago glaciale Missoula", "text": ""}
{"id": "4750057", "revid": "1543377", "url": "https://it.wikipedia.org/wiki?curid=4750057", "title": "Inondazioni di Missoula", "text": "Le inondazioni di Missoula (note anche come le inondazioni di Spokane o le inondazioni di Bretz) si riferiscono alle cataclismatiche inondazioni che si abbatterono periodicamente in tutta la parte orientale dello stato di Washington e lungo la Gola del fiume Columbia, negli Stati Uniti d'America, alla fine dell'ultima Era glaciale. Gli eventi delle inondazioni glaciali sono oggetto di ricerche fin dagli anni venti del XX secolo. Queste inondazioni legate all'esplosione di laghi glaciali furono il risultato di periodiche e improvvise rotture della diga di ghiaccio sul fiume Clark Fork che crearono il lago glaciale Missoula. Dopo ogni rottura della diga di ghiaccio, le acque del lago si precipitavano lungo il Clark Fork e il Columbia, inondando gran parte del Washington orientale e della Willamette Valley nell'Oregon occidentale. Dopo la rottura, il ghiaccio si riformava, creando di nuovo il lago glaciale Missoula. \nI geologi stimano che il ciclo di inondazione e riformazione del lago durava una media di 55 anni e che le inondazioni si verificarono varie volte nel periodo di 2.000 anni compreso tra 15.000 e 13.000 anni fa. L'idrologo del Servizio geologico degli Stati Uniti Jim O'Connor e lo scienziato del Centro spagnolo di studi ambientali Gerard Benito hanno trovato le prove di almeno venticinque inondazioni massicce, la pi\u00f9 grande delle quali scaricava \u224810 chilometri cubi all'ora (2,7 milioni m\u00b3/s, 13 volte il Rio delle Amazzoni). Le stime alternative per la velocit\u00e0 del flusso di picco della pi\u00f9 grande inondazione includono 17 chilometri cubi all'ora e variano fino a 60 chilometri cubi all'ora. La velocit\u00e0 massima del flusso si avvicinava ai 36 metri/secondo (130\u00a0km/h).\nIpotesi proposta sulle inondazioni.\nIl geologo J Harlen Bretz riconobbe per primo le prove delle inondazioni catastrofiche, che chiam\u00f2 \"inondazioni di Spokane\" (\"Spokane Floods\"), negli anni 1920. Egli stava facendo ricerche sulle Channeled Scablands nella parte orientale dello stato di Washington (a est della Catena delle Cascate), sulla Gola del Columbia e sulla Willamette Valley dell'Oregon. Nell'estate del 1922, e per i successivi sette anni, Bretz condusse ricerche sul campo sull'altopiano del Columbia. Fin dal 1910 si era interessato alle insolite caratteristiche di erosione dell'area dopo aver visto una mappa topografica appena pubblicata della Potholes Cataract. Bretz coni\u00f2 il termine \"Channeled Scablands\" (letteralmente, \"Terre denudate scanalate\") nel 1923 per riferirsi all'area vicino alla Grand Coulee, dove la massiccia erosione aveva scavato attraverso i depositi di basalto. Bretz pubblic\u00f2 uno studio nel 1923, che sosteneva che le \"channeled scablands\" nel Washington orientale furono causate dalle massicce inondazioni del lontano passato.\nLa teoria di Bretz, che si riteneva sostenesse una spiegazione catastrofica della geologia, andava contro la visione allora prevalente dell'uniformitarismo, e le opinioni di Bretz non ricevettero inizialmente grande credito. La Geological Society of America invit\u00f2 il giovane Bretz a presentare le sue ricerche precedentemente pubblicate in una riunione del 12\u00a0gennaio 1927, dove vari altri geologi presentavano teorie concorrenti. Un altro geologo presente alla riunione, J.T. Pardee, aveva lavorato con Bretz e aveva le prove di un antico lago glaciale che dava credito alle teorie di Bretz. Bretz difese le sue teorie, innescando un acrimonioso dibattito di 40\u00a0anni sull'origine delle \"Scablands\". Sia Pardee che Bretz continuarono le loro ricerche durante i successivi 30\u00a0anni, raccogliendo e analizzando le prove che alla fine identificarono il lago Missoula come fonte delle inondazioni di Spokane e creatore delle \"Channeled Scablands\".\nDopo che J.T. Pardee ebbe studiato il canyon del fiume Flathead, stim\u00f2 che sarebbero state necessarie inondazioni con acque ad oltre 72\u00a0km/h per far rotolare il pi\u00f9 grande dei massi spostati dall'inondazione. Stim\u00f2 che il flusso dell'acqua fosse di 38 chilometri cubi all'ora, pi\u00f9 del flusso combinato di tutti i fiumi del mondo. Le stime pongono il flusso a \"dieci volte\" il flusso di tutti i fiumi attuali messi insieme.\nLe inondazioni di Missoula sono state anche definite come le \"inondazioni di Bretz\" (\"Bretz Floods\") in onore dello studioso.\nInizio delle inondazioni.\nQuando la pressione dell'acqua del lago Missoula aumentava, la pressione sul fondo della diga di ghiaccio cresceva abbastanza da abbassare il punto di congelamento dell'acqua al di sotto della temperatura del ghiaccio che formava la diga. Questo permetteva all'acqua liquida di infiltrarsi nelle minuscole crepe presenti nella diga di ghiaccio. Nel corso del tempo, l'attrito dell'acqua che fluiva attraverso queste crepe generava abbastanza calore da sciogliere le pareti di ghiaccio e allargare le crepe. Questo permetteva ad altra acqua di fluire attraverso le crepe, generando altro calore e consentendo ad una quantit\u00e0 ancora maggiore di acqua di passare. Questo ciclo di retroazione alla fine indeboliva la diga di ghiaccio tanto che essa non poteva pi\u00f9 sostenere la pressione dell'acqua dietro di essa e cedeva catastroficamente. Questo processo \u00e8 noto come inondazione da esplosione dei laghi glaciali o \"j\u00f6kulhlaup\" e per molti di questi eventi esiste una registrazione dell'evidenza storica.\nEventi delle inondazioni.\nQuando l'acqua emerse dalla gola del fiume Columbia, si accumul\u00f2 di nuovo nello \"stretto\", ampio 1,6\u00a0km, vicino a Kalama (Washington). Alcuni laghi temporanei salirono ad una quota di pi\u00f9 di 120 m, inondando la valle del Willamette fino a Eugene (Oregon) e oltre. I massi glaciali erratici trasportati dagli iceberg e caratteristiche dell'erosione sono la prova di questi eventi. I sedimenti sul fondo dei laghi depositati dalle inondazioni hanno contribuito alla ricchezza agricola delle valli del Willamette e del Columbia. I sedimenti di suolo glaciale ricoperti di secoli di suolo portato dal vento (\"loess\") hanno sparso dune ripide, inclinate verso sud, in tutta la valle del Columbia, condizioni ideali per lo sviluppo di frutteti e vigneti.\nDopo analisi e controversie, i geologi ritengono che vi furono 40 o pi\u00f9 separate inondazioni, sebbene l'esatta origine dell'acqua sia ancora dibattuta. Si stima che il flusso di picco delle inondazioni sia da 40 a 60 chilometri cubi all'ora. La velocit\u00e0 massima del flusso si avvicinava ai 36 metri/secondo. Fino a 1,9\u00d71019 joule di energia potenziale furono liberati da ciascuna inondazione (l'equivalente di 4.500 megatoni di TNT). L'effetto cumulativo delle inondazioni fu di scavare 210 chilometri cubici di loess, sedimento e basalto dalle Channeled Scablands del Washington orientale e di trasportarlo a valle.\nIpotesi delle inondazioni multiple.\nL'ipotesi delle inondazioni multiple fu proposta per la prima volta da R.B. Waitt, Jr. nel 1980. Waitt port\u00f2 argomenti a favore di una sequenza di inondazioni multiple \u2014 40 o pi\u00f9. La proposta di Waitt era basata principalmente sull'analisi dei depositi provenienti dal fondo dei laghi glaciali a Ninemile Creek e dei depositi delle inondazioni a Burlingame Canyon. La sua argomentazione pi\u00f9 convincente a favore di inondazioni separate era che si fosse scoperto che i depositi del letto del Touchet provenienti da due inondazioni successive fossero separati da due strati di cenere vulcanica (tefrite), con la cenere a sua volta separata da uno strato fine di depositi di polvere portata dal vento, localizzati in un sottile strato fra strati sedimentari dieci ritmiti al di sotto dei letti del Touchet (vedi immagine). I due strati di cenere vulcanica sono separati da 1\u201310\u00a0cm di silt non vulcanico trasportato dall'aria. La tefrite \u00e8 la cenere del monte Sant'Elena che cadde nel Washington orientale. Per analogia, poich\u00e9 vi erano 40 strati con caratteristiche comparabili presso il Burlingame Canyon, Waitt sostenne che si poteva ritenere che tutti avessero una simile separazione nel tempo di deposizione.\nControversia sul numero e sull'origine delle inondazioni.\nLa controversia se le formazioni delle \"Channeled Scablands\" siano state create principalmente da molteplici inondazioni periodiche, o da un'unica inondazione cataclismatica su grande scala del lago glaciale Missoula nel tardo Pleistocene, o di una fonte canadese non identificata, continu\u00f2 per tutto il 1999. La squadra di geologi di Shaw pass\u00f2 in rassegna le sequenze sedimentarie dei letti del Touchet e concluse che le sequenze non implicavano automaticamente inondazioni multiple separate da decenni o da secoli. Piuttosto, essi proposero che la sedimentazione nel bacino del lago glaciale Missoula fosse il risultato di \"j\u00f6kulhlaup\" che defluirono nel lago Missoula dalla Columbia Britannica a nord. Inoltre, la squadra di Shaw propose che l'inondazione delle aree denudate potesse essersi parzialmente originata da un enorme serbatoio subglaciale sotterraneo che si estendeva su gran parte della Columbia Britannica centrale, includendo in particolare la fossa delle Montagne Rocciose, il quale potrebbe essere defluito lungo vari percorsi, compreso uno attraverso il lago Missoula. Questo deflusso, se avvenuto contestualmente alla rottura della diga di ghiaccio del lago Missoula, avrebbe fornito volumi di acqua notevolmente pi\u00f9 grandi. Per giunta, Shaw e la sua squadra proposero che i letti ritmitici del Touchet siano il risultato di molteplici impulsi, o impeti, nell'ambito di un'inondazione pi\u00f9 grande.\nNel 2000, una squadra guidata da Komatsu simul\u00f2 numericamente le inondazioni con un modello idraulico tridimensionale. I ricercatori basarono la velocit\u00e0 di deflusso del lago glaciale Missoula sulla velocit\u00e0 prevista per la prateria di Spokane Valley\u2013Rathdrum immediatamente a valle del lago Missoula, per la quale numerose stime precedenti avevano posto il deflusso massimo di 17 \u00d7 106m3/s e l'ammontare totale di acqua scaricata uguale al volume massimo stimato del lago Missoula (2184\u00a0km3). Trascurando gli effetti dell'erosione, il flusso idrico da loro simulato era basato sulla topografia moderna. Le loro principali scoperte erano che la profondit\u00e0 calcolata dell'acqua in ogni localit\u00e0 inondata, tranne che per la prateria di Spokane Valley\u2013Rathdrum era pi\u00f9 bassa di quanto mostrassero le prove sul campo. Ad esempio, la profondit\u00e0 dell'acqua da loro calcolata presso la zona di transizione di Pasco Basin\u2013Wallula Gap \u00e8 di circa 190 m, significativamente meno della profondit\u00e0 delle inondazioni di 280\u2013300 m indicata dai livelli di piena. Essi conclusero che un'inondazione di ~106m3/s non avrebbe potuto avere i livelli di piena osservati.\nCommentando l'analisi di Komatsu, il gruppo di Atwater osserv\u00f2 che ci sono prove sostanziali di molteplici e grandi inondazioni, comprese evidenze di crepe nel fango e di tane di animali che erano riempite di sedimenti provenienti da successive inondazioni. Inoltre, sono state trovate prove di molteplici flussi di inondazioni lungo i rami laterali del lago glaciale Columbia diffusi nell'arco di molti secoli. I ricercatori di Atwater misero anche in evidenza che il punto di deflusso dal lago Columbia era variato con il tempo, scorrendo originariamente attraverso l'altopiano di Waterville fino a Moses Coulee ma pi\u00f9 tardi, quando il lobo dell'Okanagon blocc\u00f2 quel tragitto, erodendo la Grand Coulee per defluire l\u00e0 come sbocco sostanzialmente pi\u00f9 basso. L'analisi di Komatsu non valuta l'impatto della considerevole erosione osservata in questo bacino durante l'inondazione (o le inondazioni) \u2013 quindi l'assunzione che l'idraulica dei flussi possa essere modellata usando la topografia odierna \u00e8 una questione che richiede un'ulteriore riflessione \u2013 mentre ci si potrebbe attendere che vincoli anteriori pi\u00f9 stringenti in luoghi come Wallula Gap e attraverso la gola del Columbia producano una pi\u00f9 elevata resistenza al flusso e corrispondentemente pi\u00f9 elevate inondazioni.\nLe attuali conoscenze.\nLa datazione della separazione proposta da Waitt degli strati in inondazioni sequenziali \u00e8 stata suffragata dai successivi studi sul paleomagnetismo, che conferma un intervallo di 30\u201340 anni tra le deposizioni di cenere del monte St. Helens, e quindi tra gli eventi delle inondazioni, ma non preclude un intervallo fino a 60 anni. I depositi in mare aperto sul fondo del Pacifico, alla foce del fiume Columbia, comprendono 120 metri di materiale depositato nell'arco di un periodo di parecchie migliaia di anni che corrisponde al periodo di inondazioni multiple sulle aree corrispondenti alle \"Scablands\" viste nei letti del Touchet. In base all'identificazione di 40 inondazioni di Waitt, questo darebbe un intervallo medio tra le inondazioni di 50 anni.\nSebbene queste fonti forniscano sostegno all'ipotesi di separazione temporale delle inondazioni, esse non identificano in modo definitivo l'origine dell'acqua delle inondazioni, che rimane una questione aperta."}
{"id": "4750058", "revid": "599013", "url": "https://it.wikipedia.org/wiki?curid=4750058", "title": "Maurice Beaudier", "text": "Carriera.\nNazionale.\nHa collezionato tre presenze con la propria nazionale."}
{"id": "4750059", "revid": "125945030", "url": "https://it.wikipedia.org/wiki?curid=4750059", "title": "Gary Mackay-Steven", "text": "Carriera.\nClub.\nHa giocato nella massima serie del campionato scozzese con e ; con quest'ultima ha anche disputato gare in ambito internazionale.\nNazionale.\nHa esordito in nazionale maggiore il 15 novembre 2013 in Scozia-Stati Uniti (0-0)."}
{"id": "4750065", "revid": "1516566", "url": "https://it.wikipedia.org/wiki?curid=4750065", "title": "Crevenna", "text": "Crevenna (: , \"Crevenna\" in dialetto brianzolo, : ) \u00e8 una frazione geografica del comune italiano di Erba posta a nord-ovest, verso Ponte Lambro.\nStoria.\nCrevenna fu un antico comune del Milanese.\nRegistrato agli atti del 1751 insieme alla cascina di \"Mornigo\" come un villaggio di 200 abitanti incluso nella Pieve di Incino, nel 1786 entr\u00f2 per un quinquennio a far parte della Provincia di Como, per poi cambiare continuamente i riferimenti amministrativi nel 1791, nel 1797 e nel 1798, quando contava 315 residenti.\nPortato definitivamente sotto Como nel 1801, alla proclamazione del Regno d'Italia nel 1805 risultava avere 391 abitanti. Nel 1809 il municipio fu soppresso su risultanza di un regio decreto di Napoleone che lo un\u00ec per la prima volta ad Erba, ma il Comune di Crevenna fu restaurato nel 1816 dagli austriaci dopo il loro ritorno. Nel 1853 risult\u00f2 essere popolato da 436 anime, scese a 430 nel 1871. Il censimento del 1921 registr\u00f2 470 residenti, ma nel 1927 il regime fascista decise la definitiva soppressione del municipio aggregandolo nuovamente ad Erba seguendo l'antico modello napoleonico.\nMonumenti e luoghi d'interesse.\nDegna di nota a Crevenna, la chiesa di santa Maria degli Angioli, unico resto dell'ex convento francescano, con il grande affresco della Crocifissione risalente al Cinquecento. Sull'area dell'ex convento Leopoldo Pollack costru\u00ec, tra la fine del Settecento e l'inizio dell'Ottocento, Villa Amalia, frequentata da Giuseppe Parini, da Vincenzo Monti e da Ugo Foscolo."}
{"id": "4750067", "revid": "767487", "url": "https://it.wikipedia.org/wiki?curid=4750067", "title": "Stefano Interdonato", "text": ""}
{"id": "4750069", "revid": "767487", "url": "https://it.wikipedia.org/wiki?curid=4750069", "title": "Krzysztof M\u0105czy\u0144ski", "text": "Carriera.\nClub.\nHa giocato nella massima serie del campionato polacco con Wisla Cracovia e G\u00f3rnik Zabrze.\nNazionale.\nHa esordito in Nazionale il 15 novembre 2013 nell'amichevole persa per 2-0 contro la Slovacchia.\nViene convocato per gli Europei 2016 in Francia."}
{"id": "4750076", "revid": "2110845", "url": "https://it.wikipedia.org/wiki?curid=4750076", "title": "\u00c9mile Friess", "text": "Carriera.\nNazionale.\nHa collezionato due presenze con la propria Nazionale"}
{"id": "4750079", "revid": "287204", "url": "https://it.wikipedia.org/wiki?curid=4750079", "title": "Krzysztof Maczynski", "text": ""}
{"id": "4750080", "revid": "287204", "url": "https://it.wikipedia.org/wiki?curid=4750080", "title": "Emile Friess", "text": ""}
{"id": "4750081", "revid": "287204", "url": "https://it.wikipedia.org/wiki?curid=4750081", "title": "Oaxaca de Juarez", "text": ""}
{"id": "4750084", "revid": "767487", "url": "https://it.wikipedia.org/wiki?curid=4750084", "title": "Rafa\u0142 Kosznik", "text": "Carriera.\nClub.\nHa giocato nella massima serie dei campionati cipriota e polacco.\nNazionale.\nHa esordito in Nazionale il 15 novembre 2013 nell'amichevole persa per 2-0 contro la Slovacchia."}
{"id": "4750086", "revid": "188116", "url": "https://it.wikipedia.org/wiki?curid=4750086", "title": "Esercito cileno", "text": ""}
{"id": "4750091", "revid": "767487", "url": "https://it.wikipedia.org/wiki?curid=4750091", "title": "Adam Marciniak", "text": "Carriera.\nClub.\nHa giocato nella massima serie del campionato polacco con varie squadre.\nIl 6 gennaio 2021, dopo cinque stagioni all'Arka Gdynia, fa ritorno all'\u0141KS, squadra della sua citt\u00e0.\nNazionale.\nHa esordito in Nazionale il 15 novembre 2013 nell'amichevole persa per 2-0 contro la Slovacchia."}
{"id": "4750092", "revid": "729019", "url": "https://it.wikipedia.org/wiki?curid=4750092", "title": "Stadtbahn di Bonn", "text": "La Stadtbahn di Bonn \u00e8 un sistema di trasporto che serve la citt\u00e0 tedesca di Bonn. Si tratta di un sistema di Stadtbahn (letteralmente: \"Ferrovia urbana\") derivante dalla trasformazione della vecchia rete tranviaria, le cui tratte centrali sono state interrate rendendole simili a una metropolitana.\nLa rete serve la citt\u00e0 di Bonn e alcuni centri limitrofi; inoltre il sistema \u00e8 interconnesso con la Stadtbahn di Colonia, attraverso le linee dell'ex KBE.\nLa rete viene esercita dalla SWB Bus und Bahn, coadiuvata dalla SSB, e per le linee verso Colonia dalla KVB; il sistema tariffario \u00e8 integrato nel consorzio trasportistico Verkehrsverbund Rhein-Sieg (VRS).\nStoria.\nIl 12 ottobre 1967, alla presenza del ministro federale dei trasporti Georg Leber, ebbero inizio i lavori di costruzione del tunnel tranviario fra la stazione di Bonn e Bad Godesberg.\nRete.\nLa rete comprende 6 linee di Stadtbahn propriamente detta, e 3 linee tranviarie, che non percorrono tratte interrate."}
{"id": "4750093", "revid": "439724", "url": "https://it.wikipedia.org/wiki?curid=4750093", "title": "Easy Lover", "text": "Easy Lover \u00e8 un singolo del cantante statunitense Philip Bailey in duetto con il cantante britannico Phil Collins del 1984. La canzone fa parte dell'album \"Chinese Wall\" di Bailey e della raccolta \"...Hits\" di Collins.\nIl singolo raggiunse il primo posto delle classifiche in Canada, Paesi Bassi, Irlanda, e nel Regno Unito per quattro settimane. Negli Stati Uniti si ferm\u00f2 invece in seconda posizione dietro \"I Want to Know What Love Is\" dei Foreigner per due settimane nel febbraio 1985.\nComposizione.\nNel 1984 Collins fu ingaggiato per produrre l'album \"Chinese Wall\" di Philip Bailey, noto prima di allora come cantante del gruppo soul/disco degli Earth, Wind &amp; Fire. Secondo quanto riportato da Collins, Bailey si avvicin\u00f2 a lui poco prima della fine delle sessioni di registrazione per chiedergli di scrivere una canzone insieme. \u00abCos\u00ec una notte abbiamo cominciato una jam\u00bb \u2013 ha aggiunto Collins \u2013 \u00abe insistito finch\u00e9 non l'abbiamo trasformata in una strofa e un ritornello. L'abbiamo registrata quella notte in modo da non dimenticarla .Questa canzone non suona di nessuna epoca particolare, \u00e8 semplicemente fantastica.\u00bb\nIl brano \u00e8 firmato anche dal bassista Nathan East.\nNel 1986 la canzone venne nominata per il Grammy Award alla miglior interpretazione vocale di gruppo.\nVideo musicale.\nIl videoclip del brano fu girato a Londra, in Inghilterra, e descrive in modo ironico la realizzazione di un video musicale."}
{"id": "4750094", "revid": "767487", "url": "https://it.wikipedia.org/wiki?curid=4750094", "title": "Vengeance Is Mine!", "text": "Vengeance Is Mine! \u00e8 un film muto del 1916 diretto da Robert Broadwell.\nTrama.\nLa giovane Marion viene sedotta da Stanley Clark nella stanza di un albergo. L'uomo, poi, strappa dal registro la pagina che testimonia il loro soggiorno in hotel, pagina che gli potr\u00e0 servire per ricattare la ragazza. Passano alcuni anni: Marion si \u00e8 sposata con John Loring, il governatore. Richard, il fratello di Loring, sente la cognata parlare con un uomo che la sta ricattando e li segue. Assiste non visto al loro colloquio durante il quale Marion domanda disperata di avere pi\u00f9 tempo per trovare il denaro. Richard, allora, interviene e si batte con Clark, il ricattatore. Durante la lotta, Marion spara e, senza volerlo, uccide Clark. Richard, per salvare l'onore della famiglia, prende su di s\u00e9 la colpa del delitto: processato, viene condannato a morte. Durante il processo, Marion non ha mai parlato ma ora, davanti a quella condanna, si confida con il marito al quale racconta la verit\u00e0 dei fatti. Loring, per salvare il fratello, rinuncia alla sua carica, trasferendosi con tutta la famiglia in un'altra citt\u00e0.\nProduzione.\nIl film fu prodotto dalla David Horsley Productions e dalla Centaur Film Company.\nDistribuzione.\nDistribuito dalla Mutual Film il film - presentato da David Horsley - usc\u00ec nelle sale cinematografiche USA il 31 gennaio 1916."}
{"id": "4750095", "revid": "1100311", "url": "https://it.wikipedia.org/wiki?curid=4750095", "title": "Pawe\u0142 Olkowski", "text": "Carriera.\nClub.\nHa giocato nella massima serie del campionato polacco con Zag\u0142\u0119bie Lubin e G\u00f3rnik Zabrze. Nel 2015 \u00e8 stato inserito nella lista dei 10 terzini destri migliori nel videogioco \"FIFA 16\".\nNazionale.\nHa esordito in Nazionale il 15 novembre 2013 nell'amichevole persa per 2-0 contro la Slovacchia."}
{"id": "4750097", "revid": "287204", "url": "https://it.wikipedia.org/wiki?curid=4750097", "title": "Pawel Olkowski", "text": ""}
{"id": "4750098", "revid": "36426", "url": "https://it.wikipedia.org/wiki?curid=4750098", "title": "Quelli di Sanremo (1988)", "text": "Quelli di Sanremo \u00e8 una musicassetta edita dalla Bebas Record nel 1988 incisa dal gruppo Quelli di Sanremo."}
{"id": "4750099", "revid": "287204", "url": "https://it.wikipedia.org/wiki?curid=4750099", "title": "Rafal Kosznik", "text": ""}
{"id": "4750107", "revid": "729019", "url": "https://it.wikipedia.org/wiki?curid=4750107", "title": "Tranvia Oneglia-Porto Maurizio", "text": "La tranvia Oneglia-Porto Maurizio fu un breve collegamento urbano che un\u00ec gli omonimi rioni di Imperia fra il 1926 e il 1947. Sorta sul percorso di una precedente tranvia a cavalli, la linea univa i due capolinea con un viaggio di 15 minuti dal costo di 40 centesimi.\nStoria.\nUna prima, effimera, parentesi tranviaria nell'imperiese si ebbe nell'ultimo scorcio dell'ottocento: nel 1893 la Societ\u00e0 Francese dei Tramways istitu\u00ec un servizio di tram a cavalli fra le cittadine di Oneglia e Porto Maurizio, che al tempo costituivano due comuni indipendenti. Subentrata all'azienda francese una societ\u00e0 denominata Corradi &amp; Grasso, questa prosegu\u00ec l'esercizio fino alla chiusura dell'impianto, avvenuta nel 1895.\nNel 1886 iniziarono i lavori di costruzione di un ponte in ferro sul torrente Impero secondo la convenzione stipulata dalla Provincia l'anno precedente con tale ingegner Finocchio. Completato nel 1889, il ponte consent\u00ec un migliore collegamento fra le due localit\u00e0.\nIl problema di un collegamento pubblico stabile fra le due cittadine, che nel 1923 erano state amministrativamente accorpate a formare il comune di Imperia permaneva; il 21 aprile 1926 si ebbe l'inaugurazione di un'allora moderna tranvia a trazione elettrica con scartamento metrico che rappresentava di fatto un impianto urbano.\nL'impresa esercente era denominata Societ\u00e0 Tranvie Elettriche Provincia di Imperia (STEPI) e la frequenza delle corse era di 15 minuti; la durata del viaggio era di 15 minuti per un costo di 40 centesimi.\nIl servizio tranviario venne soppresso nel secondo dopoguerra, nel 1947, a favore di un autoservizio.\nCaratteristiche tecniche.\nLa linea, a semplice binario, aveva una lunghezza totale di 2,8\u00a0km ed era armata sia con rotaie Phoenix a gola sia con rotaie Vignoles, presentando una pendenza massima del 36 per mille. L'alimentazione era in corrente continua al valore di 550 V.\nIl capolinea di Oneglia era situato in piazza Dante, mentre quello di Porto Maurizio era al termine dell'attuale viale Matteotti, adiacente allo storico Caff\u00e8 Vittoria.\nMateriale rotabile.\nLa dotazione originaria della STEPI comprendeva 4 elettromotici ed una rimorchiata; nel 1928 ad esse di aggiunsero tre ulteriori elettromotrici urbane a 2 assi da 70\u00a0kW realizzate dalla Carminati &amp; Toselli e due rimorchiate cedute dalla STEL di Sanremo che le aveva precedentemente utilizzate sulla propria rete sociale."}
{"id": "4750109", "revid": "1431409", "url": "https://it.wikipedia.org/wiki?curid=4750109", "title": "Tar\u0131k \u00c7amdal", "text": "Carriera.\nClub.\nCresciuto nel Monaco 1860, ha esordito in prima squadra nella stagione 2009-2010 giocando due annate in seconda serie.\nNel 2011 si trasferisce in Turchia, all'.\nNazionale.\nHa esordito in Nazionale il 15 novembre 2013 nell'amichevole vinta per 1-0 sull'Irlanda del Nord.\nStatistiche.\nPresenze e reti nei club.\n\"Statistiche aggiornate al 1 agosto 2017.\""}
{"id": "4750113", "revid": "836193", "url": "https://it.wikipedia.org/wiki?curid=4750113", "title": "Tranvia di Imperia", "text": ""}
{"id": "4750114", "revid": "287204", "url": "https://it.wikipedia.org/wiki?curid=4750114", "title": "Tarik Camdal", "text": ""}
{"id": "4750116", "revid": "1305772", "url": "https://it.wikipedia.org/wiki?curid=4750116", "title": "International Business Times", "text": "L'International Business Times \u00e8 un quotidiano in rete con sede a New York che veicola . Il giornale, a volte chiamato IBTimes o IBT, offre notizie, opinioni e commenti editoriali sulle imprese e relative alle storie imprenditoriali. \u00c8 classificato da Alexa come il quarto sito pi\u00f9 visitato tra i quotidiani economici.\nIBTimes \u00e8 stato lanciato nel 2006 da Etienne Uzac e Johnathan Davis ed \u00e8 di propriet\u00e0 di IBT Media. Ha sede in un ex ufficio di \"Newsweek\" nel distretto finanziario di New York.\nStoria.\nLa versione italiana ha chiuso il 30 giugno 2017 ."}
{"id": "4750120", "revid": "572415", "url": "https://it.wikipedia.org/wiki?curid=4750120", "title": "IB Times", "text": ""}
{"id": "4750121", "revid": "572415", "url": "https://it.wikipedia.org/wiki?curid=4750121", "title": "IBTimes", "text": ""}
{"id": "4750122", "revid": "572415", "url": "https://it.wikipedia.org/wiki?curid=4750122", "title": "The International Business Times", "text": ""}
{"id": "4750123", "revid": "122543514", "url": "https://it.wikipedia.org/wiki?curid=4750123", "title": "\u0130shak Do\u011fan", "text": "Carriera.\nClub.\nDopo aver giocato in Germania con il Wattenscheid e la squadra riserve dell'Arminia Bielefeld, nel 2010 si trasferisce in Turchia, giocando dapprima con l'Ankarag\u00fcc\u00fc e quindi con Karab\u00fckspor, Trabzonspor ed Eski\u015fehirspor.\nNazionale.\nHa esordito in Nazionale il 15 novembre 2013 nell'amichevole vinta per 1-0 sull'Irlanda del Nord."}
{"id": "4750125", "revid": "287204", "url": "https://it.wikipedia.org/wiki?curid=4750125", "title": "Ishak Dogan", "text": ""}
{"id": "4750137", "revid": "599013", "url": "https://it.wikipedia.org/wiki?curid=4750137", "title": "A Law Unto Himself", "text": ""}
{"id": "4750140", "revid": "767487", "url": "https://it.wikipedia.org/wiki?curid=4750140", "title": "A Law Unto Himself (film 1914)", "text": "A Law Unto Himself \u00e8 un cortometraggio muto del 1914 diretto e interpretato da Robert Z. Leonard.\nProduzione.\nIl film fu prodotto dalla Rex Motion Picture Company.\nDistribuzione.\nDistribuito dall'Universal Film Manufacturing Company, il film - un cortometraggio di due bobine - usc\u00ec nelle sale cinematografiche USA il 18 giugno 1914."}
{"id": "4750143", "revid": "547034", "url": "https://it.wikipedia.org/wiki?curid=4750143", "title": "Aristocratica/Milady", "text": "Aristocratica/Milady \u00e8 il quindicesimo singolo dei Matia Bazar, pubblicato nel 1984, estratto dall'album \"Aristocratica\" ().\nUna versione di \"Aristocratica\" cantata da Laura Valente \u00e8 presente nell'album Radiomatia del 1995."}
{"id": "4750145", "revid": "1924342", "url": "https://it.wikipedia.org/wiki?curid=4750145", "title": "Frankfurter Rundschau", "text": "Il Frankfurter Rundschau \u00e8 un quotidiano tedesco, con sede a Francoforte sul Meno. Viene pubblicato quotidianamente, eccetto la domenica, come edizione citt\u00e0, regionale con uno speciale a livello nazionale e offre una edizione in rete. I principali concorrenti locali sono il liberal-conservatore \"Frankfurter Allgemeine Zeitung\", l'edizione locale del tabloid conservatore \"Bild-Zeitung\", il giornale pi\u00f9 venduto in Europa, e il pi\u00f9 piccolo conservatore locale \"Frankfurter Neue Presse\". L'impaginazione del Rundschau \u00e8 moderna e la sua linea editoriale \u00e8 social liberale. Sostiene che \u00abl'indipendenza, la giustizia sociale e l'equit\u00e0\u00bb sono alla base del suo giornalismo.\nFrankfurter Rundschau Druck e Verlagshaus GmbH ha presentato istanza di fallimento il 12 novembre 2012. Poi il giornale \u00e8 stata acquisito da \"Frankfurter Allgemeine Zeitung\" e dalla Frankfurter Societaet (editore di \"Frankfurter Neue Presse\") nel 2013."}
{"id": "4750150", "revid": "84184", "url": "https://it.wikipedia.org/wiki?curid=4750150", "title": "Hamerani", "text": "Gli Hamerani (anche Hameran, Haimeran) costituiscono una famiglia di orefici e medaglisti italiani di origine bavarese. Il cognome deriva dal secondo nome di Johann Hameran ed \u00e8 una forma locale con cui \u00e8 chiamato sant'Emmeramo di Ratisbona. \nStoria.\nJohann Andreas Hameran.\nIl fondatore della dinastia nacque nella masseria di Hermannskircher presso Vilsbiburg, nella Bassa Baviera, verso il 1590 e nel giugno 1604 and\u00f2 a svolgere il suo apprendistato presso un orafo a Monaco; nel 1610, dopo sei anni, ricevette dal maestro la qualifica di \"Geselle\", che indica colui che ha compiuto l'apprendistato ma che non \u00e8 ancora un maestro. Lo stesso anno dovette abbandonare Monaco per guai con la giustizia, a causa di un duello. Nel 1616 si ha la registrazione di un \"Giovanni da Monaco\". Nel 1619 Johann si spos\u00f2 con Margherita Corradini, figlia dell'orafo Camillo. Negli anni 1620 ricevette compensi dal palazzo apostolico per alcune guarnizioni in oro fatte per il papa. Dal matrimonio nacque Alberto, che continuer\u00e0 l'attivit\u00e0 paterna. Perduta la moglie si rispos\u00f2 nel 1635 con Margherita Agucchi da cui ebbe due figlie, Anna Maria e Teresa. Johann mor\u00ec il 17 agosto 1644 a Livorno..\nAlberto.\nNacque a Roma il 10 ottobre 1620. Si spos\u00f2 verso il 1640 con Marta Agucchi, sorella della matrigna. La coppia ebbe almeno due figli che gli sopravvissero, Anna Cecilia e Giovanni. Impar\u00f2 l'arte dell'incisione con il padre. Lavor\u00f2 a Roma sotto Clemente IX e Clemente X. Mor\u00ec a Roma il 20 o il 21 giugno 1677. Fu sepolto presso la Basilica Vaticana. L'epigrafe funerarie, riportata Ridolfino Venuti, \u00e8 dedicata dal figlio \"Ioannes Martinvs patern\u00e6 artis heres\".\nNegli anni 1660 lavor\u00f2 presso la zecca di Massa, aiutato dal figlio giovanissimo. A Massa incise un conio.\nNel 1662 l'universit\u00e0 degli orefici gli concesse la licenza per l'apertura di una bottega al segno della Lupa in via dei Coronari (Bulgari, p. 7, in Sapienza).\nEntrambi i figli, Anna e Giovanni, furono istruiti nell'arte dell'incisione.\nAnna Cecilia.\nAnna Cecilia, figlia di Alberto e sorella di Giovanni si specializz\u00f2 nell'arte di incidere il cristallo Le vengono attribuiti alcuni cristalli che si trovano in quattro candelieri d'argento fatti da Carlo Spagna, custoditi nel Tesoro di San Pietro, che costituirono un dono del cardinale Francesco Barberini a Papa Innocenzo XI. Nata a Roma verso il 1642, mor\u00ec, sempre a Roma, all'et\u00e0 di 37 e di conseguenza intorno al 1670.\nGiovanni Martino.\nNacque a Roma nel 1646. Successe al padre come medaglista sotto Clemente X e in seguito sotto Innocenzo XI, Alessandro VIII, Innocenzo XII e Clemente XI. \nNel 1684 divenne membro dell'Accademia di San Luca. Mor\u00ec nel 28 giugno 1705. Lasci\u00f2 sei figli: Plautilla, Ermenegildo, Colomanno, Settimia, Ottone e Floradecia. La figlia Beatrice, anche lei medaglista era morta l'anno prima. Oltre a Beatrice si distinsero nell'arte di incisori di medaglie anche Ermenegildo e Ottone.\nBeatrice.\nBeatrice nacque a Roma il 14 settembre 1677: abile a incidere i coni delle medaglie, lavor\u00f2 per la Zecca pontificia. Nel 1703 spos\u00f2 Michele Bonticelli dei Corvi. Mor\u00ec a Roma il 25 febbraio 1704. Di Beatrice \u00e8 nota una medaglia, battuta nel 1694 per le opere di beneficenza di Innocenzo XII.\nErmenegildo.\nErmenegildo, nato nel 1685 mor\u00ec il 29 novembre 1756. Fu incisore sotto i papi Clemente XI, Innocenzo XIII e Benedetto XIII; incise molte medaglie e, a partire dal V anno del pontificato di Clemente, fu uno degli incisori dei conii delle monete dello Stato pontificio.\nOttone.\nOttone nacque a Roma il 5 novembre 1694. Ottone, noto anche come Otto, lavor\u00f2 con Clemente XII e i suoi successori Benedetto XIV e Clemente XIII, incidendo diverse medaglie.\nMor\u00ec il 21 marzo 1761.\nFerdinando.\nFiglio di Ottone e Teresa Velli, nacque a Roma il 30 maggio 1730 e nel 1758 spos\u00f2 Antonia, figlia di Ferdinando Fuga. L'8 aprile 1761 fu nominato da Clemente XIII incisore della Zecca, nonostante che non si fosse mai dedicato all'incisione di monete o di medaglie.\nMor\u00ec a Roma il 24 novembre 1789.\nGioacchino.\nFiglio di Ferdinando e Antonia Fuga, nacque a Roma il 4 giugno 1761. Nel 1785 divenne incisore dei sigilli del Dazio assieme al padre; alla morte di questi, nel 1789, divenne incisore della zecca. Alla fine del secolo XVIII lui e il fratello Giovanni cedettero allo Stato Pontificio la collezione di medaglie papali, ora al Museo della Zecca di Stato di Roma. Mor\u00ec a Roma il 12 ottobre 1797.\nGiovanni.\nFratello di Gioacchino, nacque a Roma il 30 luglio 1763. Segu\u00ec inizialmente la strada del nonno materno, l'architetto Ferdinando Fuga. Dopo la morte del fratello inizi\u00f2 a incidere medaglie, e divenne incisore presso la Zecca pontificia il 15 maggio 1801.\nMor\u00ec a Roma il 13 novembre 1846."}
{"id": "4750152", "revid": "767487", "url": "https://it.wikipedia.org/wiki?curid=4750152", "title": "A Law Unto Himself (film 1916)", "text": "A Law Unto Himself \u00e8 un film muto del 1916 diretto da Robert Broadwell.\nTrama.\nPer vendicare la morte del fratello, linciato dalla folla, Jean Belleau organizza una piccola banda con la quale commette degli atti criminali contro la citt\u00e0. Uno dei boss politici locali, il senatore Thurston, tiene continuamente dei discorsi accesi contro Jean, incitando lo sceriffo ad arrestarlo. Ma Allan, lo sceriffo, non vede grande differenza tra le gesta di Belleau e quello dei politici che saccheggiano pure loro i cittadini. Oltretutto, Allan assomiglia notevolmente al bandito e la gente in citt\u00e0 finisce per credere che lui sia proprio Belleau. Quando lo sceriffo viene arrestato, Jean Belleau - non volendo che un innocente paghi per lui - vorrebbe costituirsi ma uno della banda, temendo di andare a finire in tribunale, lo uccide.\nProduzione.\nIl film fu prodotto dalla David Horsley Productions e dalla Centaur Film Company.\nDistribuzione.\nDistribuito dalla Mutual Film (come Mutual Masterpieces De Luxe Edition) il film usc\u00ec nelle sale cinematografiche USA il 28 febbraio 1916."}
{"id": "4750154", "revid": "726373", "url": "https://it.wikipedia.org/wiki?curid=4750154", "title": "Ground Floor", "text": "Ground Floor \u00e8 una serie televisiva statunitense creata da Bill Lawrence e Greg Malins per TBS, trasmessa dal 14 novembre 2013.\nTrama.\nBrody, un giovane banchiere ventinovenne di successo, dopo aver passato la notte con Jennifer, scopre che lei lavora nello staff di supporto della sua compagnia, la Remington Trust. Da qui, i due cercheranno di capire i sentimenti che entrambi provano uno per l'altro, con grande disappunto dei loro collaboratori.\nProduzione.\nIl 21 febbraio 2013 TBS ha commissionato la produzione dell'episodio pilota. I casting sono iniziati nel mese di febbraio, mentre la serie \u00e8 stata ufficialmente ordinata il 10 maggio 2013, durante gli Upfronts.\nIl 6 marzo 2014 la serie \u00e8 stata rinnovata per una seconda stagione. Il 15 febbraio 2015 la serie viene cancellata dopo due stagioni.\nCasting.\nIl primo attore ad essere stato scritturato fu John C. McGinley, nel ruolo di Mr. Mansfield, il capo della Remington Trust. Successivamente vennero aggiunti Skylar Astin e Briga Heelan, rispettivamente nel ruolo di Brody, un giovane banchiere ventinovenne di successo, e di Jennifer, una collaboratrice staff di supporto della compagnia di Brody. Seguirono Rene Gube e James Earl, rispettivamente nel ruolo di Mike \"Threepeat\" Wen, un gestore di fondi, e di Derrick, un tranquillo collega di Jennifer. Gli ultimi attori ad esser stati scritturati furono Rory Scovel nel ruolo di Harvard, un collega di lavoro di Jennifer segretamente innamorato di lei, e Alexis Knapp, nel ruolo di Tori, una sexy e festaiola collega di Jennifer.\nA partire dalla seconda stagione si aggiunger\u00e0 al cast il personaggio di Allie, la moglie di Mr. Mansfield, interpretata da Christa Miller."}
{"id": "4750163", "revid": "729019", "url": "https://it.wikipedia.org/wiki?curid=4750163", "title": "Yukino Nagamatsu", "text": "Giocava nel ruolo di palleggiatrice.\nCarriera.\nLa carriera di Yukino Nagamatsu inizia nei tornei scolastici giapponesi, dove gioca come rappresentante del Liceo Kitakyushu, proseguendo poi con la Fukuoka University. Fa il suo debutto da professionista nella stagione 2011-12, rivestendo il ruolo di riserva nello Hitachi Rivale, vincendo subito la V.Challenge League, ma fallendo la promozione alla massima serie. Nella stagione successiva gioca da titolare e, nonostante il secondo posto in classifica, riesce ad ottenere la promozione in V.Premier League, battendo al \"challenge match\" le Denso Airybees; nel 2013 viene convocata per la prima volta nella nazionale giapponese per la Grand Champions Cup, dove, rivestendo il ruolo di riserva di Hitomi Nakamichi, vince la medaglia di bronzo. Si ritira al termine del campionato 2013-14."}
{"id": "4750166", "revid": "70455800", "url": "https://it.wikipedia.org/wiki?curid=4750166", "title": "Episodi di Ground Floor", "text": "La prima stagione della serie televisiva Ground Floor \u00e8 trasmessa sul canale statunitense TBS dal 14 novembre 2013.\nIn Italia la serie \u00e8 ancora inedita.\nLa seconda stagione della serie televisiva Ground Floor \u00e8 trasmessa sul canale statunitense TBS dal 9 dicembre 2014."}
{"id": "4750167", "revid": "767487", "url": "https://it.wikipedia.org/wiki?curid=4750167", "title": "The Things We Think We're Missing", "text": "The Things We Think We're Missing \u00e8 il secondo album dei Balance and Composure, pubblicato il 10 settembre 2013 con etichetta No Sleep Records.\nL'album \u00e8 stato annunciato il 22 luglio 2013 assieme alla tracklist e al preordine. Qualche giorno prima della sua pubblicazione, \u00e8 stato possibile ascoltarlo in anteprima su Pitchfork.\nIl disco ha ricevuto critiche molto positive da parte dei maggiori siti musicali nel genere, come Punknews, Alter the Press! ed AbsolutePunk. Negativa invece la critica di Sputnikmusic. La rivista Rocksound l'ha posizionato al 10\u00ba posto nella sua classifica dei migliori album del 2013; AbsolutePunk al 6\u00ba.\nIl video musicale di \"Tiny Raindrop\" \u00e8 stato pubblicato il 13 novembre 2013 sul sito di Rolling Stone."}
{"id": "4750175", "revid": "1444886", "url": "https://it.wikipedia.org/wiki?curid=4750175", "title": "Scudo piemontese", "text": "Lo scudo piemontese \u00e8 stato la valuta in circolazione in Piemonte e negli altri possedimenti continentali del Regno di Sardegna dal 1755 fino al 1816. Contemporaneamente in Sardegna era in uso lo scudo sardo. \nStoria.\nLo \"scudo piemontese\" era suddiviso in 6 \"lire piemontesi\", ognuna di 20 \"soldi\" o 240 \"denari\". I multipli erano la \"doppia\" d'oro da due scudi ed il \"carlino\" d'oro da 20 scudi o 120 lire piemontesi emesso da vari sovrani come il duca di Savoia Carlo Emanuele I e dal re di Sardegna Carlo Emanuele III. Durante l'esperienza della Repubblica Subalpina e l'occupazione francese (1799-1814), nei territori dei Savoia circol\u00f2 il franco francese affiancato da equivalenti lire coniate localmente. Dopo la Restaurazione, con il ritorno di Vittorio Emanuele I, lo scudo torn\u00f2 moneta ufficiale fino al 1816, quando la Regia patente del 6 agosto introdusse il sistema decimale e quindi la lira sabauda da 5 grammi di argento a 900/1000 come moneta.\nMonete.\nNella seconda met\u00e0 del XVIII secolo circolarono monete da 2 \"denari\" in rame, \u00bd, 1, 2,6 e 7,6 soldi in biglione, \u00bc, \u00bd e 1 \"scudo\" d'argento; in oro vennero coniate monete da \u00bc, \u00bd, 1 e 2\u00bd \"doppie\" ed il \"carlino\" da 120 lire. Nell'ultimo decennio del '700 furono coniate anche monete in rame da 1 e 5 \"soldi\" e monete in biglione da 10, 15 e 20 \"soldi\".\nLa Repubblica Piemontese coni\u00f2 nel 1799 monete da \u00bc e \u00bd \"scudo\" in argento, seguite nel 1800 dalla moneta in bronzo da 2 \"soldi\" della Repubblica Subalpina."}
{"id": "4750182", "revid": "830939", "url": "https://it.wikipedia.org/wiki?curid=4750182", "title": "Yo\u02bbldosh A\u02bczamov", "text": " Fu insignito nel 1970 del titolo di Artista del Popolo della RSS Uzbeka mentre, nel 1979, divenne Artista del popolo dell'Unione Sovietica. \u00c8 conosciuto soprattutto per aver diretto il film \"Maftuningman\", considerato un capolavoro del cinema uzbeko.\nBiografia.\nA\u02bczamov nacque nel 1909 a Tashkent. Dal 1926 al 1930 lavor\u00f2 per Sovkino e Vostokkino. Dal 1930 lavor\u00f2 come attore e regista per Uzbekfilm. Mor\u00ec nel 1985 a Tashkent, dove \u00e8 seppellito al cimitero Chaghatay."}
{"id": "4750184", "revid": "110157", "url": "https://it.wikipedia.org/wiki?curid=4750184", "title": "Robert Broadwell", "text": "Lavor\u00f2, negli anni dieci, per David Horsley, il produttore che, pioniere del cinema, aveva impiantato a Hollywood il primo studio cinematografico stabile.\nBiografia.\nNato nel 1878 nel Massachusetts, Broadwell diresse il suo primo film, \"Could a Man Do More?\", nel 1915 per la Centaur Film Company, la casa di produzione fondata da Horsley. Lavor\u00f2 molto spesso con lo sceneggiatore e attore Crane Wilbur, conosciuto per formare sullo schermo coppia con la popolarissima Pearl White. Insieme a lui, Broadwell firm\u00f2 anche una regia in collaborazione.\nNel 1916, il regista divent\u00f2 produttore creando la Broadwell Productions, ma la compagnia si ferm\u00f2 a un solo film, \"A Cry at Midnight\", pellicola che segna il debutto cinematografico come regista di Alexander Hall."}
{"id": "4750186", "revid": "984922", "url": "https://it.wikipedia.org/wiki?curid=4750186", "title": "Artjom Artjunin", "text": "Carriera.\nClub.\nHa giocato in massima serie con il Levadia Tallinn.\nNazionale.\nDopo aver giocato alcune partite di qualificazione agli Europei Under-21, il 15 novembre 2013 esordisce in Nazionale maggiore nell'amichevole vinta per 2-1 contro l'Azerbaijan."}
{"id": "4750188", "revid": "1684799", "url": "https://it.wikipedia.org/wiki?curid=4750188", "title": "Zucchetti Kos Tennis Cup", "text": ""}
{"id": "4750189", "revid": "481666", "url": "https://it.wikipedia.org/wiki?curid=4750189", "title": "Robert B. Broadwell", "text": ""}
{"id": "4750197", "revid": "974994", "url": "https://it.wikipedia.org/wiki?curid=4750197", "title": "Marco da Montegallo", "text": "Biografia.\nNato a Fonditore di Montegallo, localit\u00e0 dell'Ascolano nota anche come Santa Maria di Montegallo, dal nobile e facoltoso Claro di Rainaldo \"de Marchio\", Marco studi\u00f2 dapprima ad Ascoli, in seguito pass\u00f2 alle Universit\u00e0 di Perugia e di Bologna, dove divenne dottore in legge e in medicina intorno agli anni 1444-45; ritornato ad Ascoli esercit\u00f2 per un certo tempo la professione di medico.\nNel 1451 per assecondare i desideri del padre spos\u00f2 Chiara de' Tibaldeschi ma, morto il padre l'anno successivo, gli sposi di comune accordo si separarono e, rinunciando agli agi e alle prerogative della loro condizione, decisero di consacrarsi alla vita religiosa, vestendo il medesimo abito, l'una nell'ordine delle Clarisse del convento di Santa Maria in Ascoli, l'altro quello dei Francescani Osservanti.\nMarco svolse il noviziato nell'eremo di Fabriano, poi fu superiore a San Severino, sotto la guida di Giacomo della Marca che, insieme con Bernardino da Siena e Giovanni da Capestrano era uno degli gli alfieri dell'evangelizzazione e della lotta contro i Fraticelli. Durante i primi anni di vita religiosa, anche Marco fu un animato predicatore che coinvolgeva la popolazione in pratiche devozionali e penitenziali.\nCome gli altri Osservanti, fu attivo contro le due principali piaghe del suo tempo: le discordie civili e l'usura; svolse un'intensa attivit\u00e0 dal 1458 al 1496, promuovendo la pace e il bene pubblico ad Ascoli, Camerino e Fabriano e soprattutto combatt\u00e9 l'usura, che condizionava pesantemente la vita delle famiglie, con l'istituzione dei Monti di Piet\u00e0 (detti anche Monti di Cristo, o degli Apostoli).\nSecondo le fonti agiografiche, nel 1458 costitu\u00ec ad Ascoli il \"Mons mutuationis\", un istituto di credito gratuito, di cui non si hanno notizie certe riguardo al reale funzionamento. \u00c8 comunque probabile che fra Marco fosse informato di questa istituzione cittadina e che la sua azione si orientasse verso quella che sarebbe stata in seguito la principale attivit\u00e0 della sua vita, la diffusione dei Monti di piet\u00e0.\nDella sua vita negli anni successivi non si hanno fonti attendibili e sicure: forse fu a Sansepolcro, a Camerino e a Cingoli, localit\u00e0 in cui sorgevano istituzioni simili a quella di Ascoli. Certamente era a Fabriano nel 1470 dove, in aprile, fu istituito il Monte, approvato dal Consiglio generale cittadino, dal podest\u00e0 e da \"frate Marco dal Monte de Sancta Maria in Gallo [\u2026] in quello medesimo loco predicante\". Fra Marco collabor\u00f2 fattivamente, anche nella redazione dello statuto, alla fondazione di questa istituzione concepita come un istituto di credito pignoratizio completamente gratuito, le cui spese di funzionamento dovevano essere sostenute da specifici introiti individuati dalle autorit\u00e0 locali.\nNegli anni successivi, tra il 1471 e il 1486, svolse la sua attivit\u00e0 di predicatore a Fano, a Fermo, a Ripatransone, a Roccacontrada (ora Arcevia), ad Ancona e in altre citt\u00e0 dell'Italia centro-settentrionale, dando impulso alla fondazione, alla regolamentazione o alla riorganizzazione dei Monti di piet\u00e0 locali. Nominato nel 1480 collettore delle decime per la crociata contro i Turchi indetta da papa Sisto IV in seguito all'assedio e alla conquista di Otranto, venne ricordato ad Ascoli, dove fu attivo probabilmente a tale scopo.\nInfine fond\u00f2 il Monte di piet\u00e0 di Vicenza, i cui statuti furono approvati nel 1486, il primo istituito nel territorio della Repubblica di Venezia, nel momento in cui si stava diffondendo un clima fortemente ostile nei confronti del prestito ebraico e della presenza ebraica in generale, e infatti coincise con l'allontanamento, che avvenne il 12 giugno 1486, degli ebrei di Vicenza.\nCome era avvenuto per tutti gli altri, anche il Monte di Vicenza fu concepito come gratuito e destinato a sovvenzionare, con prestiti pignoratizi della durata di sei mesi per un massimo di tre denari, le famiglie bisognose.\nMarco da Montegallo fece stampare a Venezia presso Niccol\u00f2 Balaguer due piccoli trattati a carattere devozionale: il \"Libro delli comandamenti di Dio del Testamento Vecchio\" e la \"Tabula della salute\": il primo, specificatamente concepito \"per leggersi per le scuole, botteghe e parochie\", fa parte della diffusa produzione di testi in lingua volgare volti a prescrivere a un pubblico laico e con rudimenti elementari regole e comportamenti necessari al raggiungimento della salvezza individuale; il secondo rientra nella categoria dei manuali devozionali e catechetici destinati a fornire precise regole di condotta morale. Entrambe le opere, furono in seguito ristampate anche a Firenze. \nProbabilmente ancora nel 1486 fu edito un altro componimento di Marco, la \"Corona de la gloriosa Vergene Madre Maria\", un volumetto a carattere devozionale che raccoglieva preghiere in onore della Vergine, ornato da numerose xilografie.\nDal 1486 al 1496 fra Marco dimor\u00f2 a Vicenza nel convento di San Biagio Vecchio, prestando opera di consiglio e di direzione nelle varie comunit\u00e0 religiose della citt\u00e0 e presso le terziarie francescane di San Marcello. Nel 1496 era di nuovo a Vicenza, dove mor\u00ec il 19 marzo nell'ospedale di San Marcello e fu sepolto nella chiesa di San Biagio Vecchio; le sue spoglie furono dapprima traslate nel 1522 quando i frati si trasferirono in San Biagio Nuovo, poi nel 1797 nella chiesa di San Giuliano, dove sono tuttora esposte al culto.\nCulto.\nMarco de Marchio \u00e8 stato proclamato beato, con l'approvazione del suo culto \"ab immemorabili\" il 20 settembre 1839 da papa Gregorio XVI."}
{"id": "4750202", "revid": "1543377", "url": "https://it.wikipedia.org/wiki?curid=4750202", "title": "Braid/Balance and Composure", "text": "Braid/Balance and Composure \u00e8 uno split tra Braid e Balance and Composure, pubblicato il 26 febbraio 2013 dalla No Sleep Records.\nL'album \u00e8 stato stampato in 3.100 copie su vinile."}
{"id": "4750203", "revid": "422900", "url": "https://it.wikipedia.org/wiki?curid=4750203", "title": "Yuldash Agzamov", "text": ""}
{"id": "4750208", "revid": "1431409", "url": "https://it.wikipedia.org/wiki?curid=4750208", "title": "Sjarhej \u010cernik", "text": "Carriera.\nClub.\nHa giocato in massima serie con la maglia del Neman, e successivamente con quella del BATE di Borisov.\nNazionale.\nHa esordito in Nazionale maggiore il 15 novembre 2013 nell'amichevole Albania-Bielorussia (0-0).\nStatistiche.\nPresenze e reti nei club.\n\"Statistiche aggiornate al 16 maggio 2016.\""}
{"id": "4750209", "revid": "288300", "url": "https://it.wikipedia.org/wiki?curid=4750209", "title": "Mihail Hardzeichuk", "text": ""}
{"id": "4750210", "revid": "1444886", "url": "https://it.wikipedia.org/wiki?curid=4750210", "title": "Scudo sardo", "text": "Lo scudo sardo \u00e8 stato la valuta in circolazione in Sardegna dalla sua annessione al Ducato di Savoia fino al 1816. Contemporaneamente in Piemonte era in uso lo scudo piemontese.\nStoria.\nEra suddiviso in 2\u00bd \"lire\", ognuna a sua volta suddivisa in 4 \"reali\" o 20 \"soldi\" o 120 \"cagliaresi\" o 240 \"denari\". I multipli erano la \"doppietta\" d'oro da due scudi ed il \"carlino sardo\" d'oro da 10 scudi o 25 lire. La Regia patente del 6 agosto 1816 introdusse in tutto il regno il sistema decimale e quindi lo scudo sardo e quello piemontese vennero sostituiti dalla lira sarda da 5 grammi di argento a 900/1000.\nMonete.\nLo \"scudo\" da 10 reali pesava 23,58 g di argento all'895/1000; furono coniate monete da \u00bc, \u00bd e 1 \"scudo\". Come divisionali nel XVIII secolo furono coniate dai Savoia monete da 1 e 3 \"cagliaresi\" in rame; in mistura erano coniate le monete da 1 \"soldo\" (2,235 g di mistura d'argento al 146/1000) e quelle da \u00bd \"reale\" (da 2,73 g di mistura d'argento al 292/1000) e da 1 \"reale\" (3,28 g di mistura d'argento al 500/1000). In oro 891/1000 furono battuti i multipli da 1 doppietta (3,21 g), il \u00bd e 1 carlino (8 g e 16 g rispettivamente) da 5 doppiette o 10 scudi."}
{"id": "4750214", "revid": "834", "url": "https://it.wikipedia.org/wiki?curid=4750214", "title": "Universit\u00e0 di Stato di Tbilisi", "text": ""}
{"id": "4750216", "revid": "767487", "url": "https://it.wikipedia.org/wiki?curid=4750216", "title": "Ramiro C\u00e1seres", "text": "Carriera.\nClub.\nV\u00e9lez Sarsfield e i vari prestiti.\nFa il suo esordio da professionista con il V\u00e9lez Sarsfield il 4 agosto 2012, in occasione della vittoria casalinga, per 3-0, contro l'Argentinos Juniors in una partita di campionato; C\u00e1seres subentra a Federico Ins\u00faa al minuto 80 con il risultato gi\u00e0 fisso sul 3-0 finale. Il 9 dicembre 2012 vince il suo primo titolo grazie alla vittoria del Torneo Inicial da parte del V\u00e9lez. La prima partita da titolare la disputa l'8 marzo 2013 quando scende in campo in occasione della sconfitta contro il Belgrano; Ramiro C\u00e1seres al minuto 59 lascia il posto all'esordiente Federico V\u00e1zquez, ma la partita verr\u00e0 poi persa 1-0 negli ultimi minuti di gioco. A fine stagione vince il suo secondo campionato poich\u00e9 il V\u00e9lez batte in finale il Newell's Old Boys per l'assegnazione del titolo tra i vincitori del Torneo Inicial e quello Final.\nIl 14 agosto 2013 fa il suo esordio anche in campo internazionale scendendo in campo nella partita di andata del turno preliminare di Coppa Sudamericana persa per 1-0 contro il Belgrano; subentra ad Ezequiel Rescaldani al minuto 57 e venendo poi ammonito al minuto 88.\nIl 7 settembre 2013 mette a segno i suoi primi gol in carriera, siglando una doppietta ai danni del Newell's Old Boys; prima apre le marcature il compagno di squadra Lucas Pratto su calcio di rigore ed infine lui chiude la partita con i suoi gol prima al minuto 71 ed infine al minuto 86. Il 17 novembre 2013 mette a segno la sua prima tripletta; sigla tre gol ai danni del Rosario Central e proprio queste tre reti permettono alla sua squadra di battere gli avversari 3-2. Il 1\u00ba febbraio 2014 vince la sua prima Supercopa Argentina, con la maglia del Velez, battendo l'Arsenal di Sarandi per 1-0.\nIl 17 luglio 2015 passa in prestito, per 6 mesi e senza opzione d'acquisto, al Gimnasia Jujuy. Esordisce il 26 luglio successivo in occasione della sconfitta esterna, per 1-0, contro il Douglas Haig.\nIl 25 gennaio 2016 passa in prestito, con la durata di un anno, al club peruviano dell'Universidad San Mart\u00edn. L'esordio arriva il 6 febbraio successivo in occasione della sconfitta casalinga, per 0-1, contro il Deportivo Municipal. Il 9 marzo invece arriva la prima rete in terra peruviana in occasione della vittoria casalinga, per 2-1, contro il Melgar dove mette a segno la rete che chiude la partita e permette ai suoi di conquistare i tre punti. Conclude la stagione con un bottino di 42 presenze e 5 reti.\nA gennaio 2018 conclude l'esperienza in Per\u00f9 facendo ritorno al V\u00e9lez. Dopo aver disputato ulteriori quattro partite viene ceduto, nuovamente in prestito, al . L'esordio arriva il 30 settembre 2018 in occasione della sconfitta interna, per 1-2, contro il .\nStatistiche.\nPresenze e reti nei club.\n\"Statistiche aggiornate al 13 marzo 2020.\""}
{"id": "4750220", "revid": "767487", "url": "https://it.wikipedia.org/wiki?curid=4750220", "title": "Ivan Ivanovi\u0107", "text": "Carriera.\nClub.\nHa giocato nella massima serie del campionato montenegrino con Bar e \u010celik Nik\u0161i\u0107; con quest'ultima squadra ha giocato anche partite in ambito internazionale.\nNazionale.\nHa esordito in Nazionale il 15 novembre 2013 in Lussemburgo-Montenegro (1-4)."}
{"id": "4750224", "revid": "599013", "url": "https://it.wikipedia.org/wiki?curid=4750224", "title": "Alfred Strange", "text": "Caratteristiche tecniche.\nEra un esterno destro."}
{"id": "4750225", "revid": "287204", "url": "https://it.wikipedia.org/wiki?curid=4750225", "title": "Darko Nikac", "text": ""}
{"id": "4750227", "revid": "767487", "url": "https://it.wikipedia.org/wiki?curid=4750227", "title": "Miroje Jovanovi\u0107", "text": "Carriera.\nClub.\nHa esordito nella massima serie montenegrina con il Mladost Podgorica. Dopo due stagioni al Kom, con la maglia del Rudar Pljevlja ha vinto un campionato e due coppe montenegrine, esordendo in ambito internazionale.\nNazionale.\nHa esordito in Nazionale il 15 novembre 2013 nell'amichevole contro il vinta per 4-1."}
{"id": "4750228", "revid": "767487", "url": "https://it.wikipedia.org/wiki?curid=4750228", "title": "Vic Woodley", "text": ""}
{"id": "4750229", "revid": "767487", "url": "https://it.wikipedia.org/wiki?curid=4750229", "title": "A Cry at Midnight", "text": "A Cry at Midnight \u00e8 un cortometraggio muto del 1916 diretto da Al Hall (Alexander Hall). La pellicola segna il debutto dietro alla macchina da presa di Hall che, in seguito, tra gli anni trenta e i quaranta, sarebbe diventato un noto regista hollywoodiano. Il film fu l'unico prodotto dalla Broadwell Productions, una piccola compagnia fondata dal regista Robert Broadwell.\nProduzione.\nIl film fu prodotto dalla Broadwell Productions.\nDistribuzione.\nDistribuito dalla Pioneer Film Corporation, il film - un cortometraggio di due bobine - usc\u00ec nelle sale cinematografiche USA nel 1916."}
{"id": "4750230", "revid": "287204", "url": "https://it.wikipedia.org/wiki?curid=4750230", "title": "Mercury Montclair", "text": "La Montclair \u00e8 un'autovettura full-size prodotta dalla Mercury dal 1955 al 1960 e dal 1964 al 1968.\nStoria.\nVenne basata sulla concept car Mercury XM-800 e fu collocata al top della gamma Mercury. Il nome \"Montclair\" derivava da Montclair, citt\u00e0 del New Jersey. Dal 1955 al 1956 le Montclair vennero dotate di abbondanti cromature e, su richiesta, di verniciatura bicolore. Nel 1956 la Ford introdusse un piano per rendere pi\u00f9 sicure le proprie vetture, e la Montclair venne pertanto dotata di un volante a calice che permetteva la protezione del guidatore in caso di urto, della chiusura di sicurezza delle portiere, di cinture di sicurezza e di un cruscotto imbottito. La Montclair era disponibile con un motore V8 da 6 L montato anteriormente. La trazione era invece posteriore. La Montclair \u00e8 stata offerta in versione berlina quattro porte, coup\u00e9 due porte e cabriolet due porte. \u00c8 stata assemblata a Lorain, nell'Ohio.\nLa gamma della Montclair includeva anche l'allestimento Sun Valley, che era dotato della parte anteriore del tettuccio in plexiglas. Questo modello venne prodotto dal 1956 al 1957 ma non ebbe il successo sperato, dato che fu commercializzato in soli 1.500 esemplari.\nNel 1957, in seguito all'introduzione della Turnpike Cruiser, la Montclair venne ricollocata nella gamma Mercury in una fascia pi\u00f9 bassa. Nel 1958 la Park Lane sostitu\u00ec la Turnpike Cruiser al top della gamma Mercury.\nNel 1961 la Montclair \u00e8 stata temporaneamente dai listini e venne sostituita dalla Meteor e dalla Monterey. La Montclair infatti venne reintrodotta nel 1964 per poi uscire definitivamente di produzione nel 1968."}
{"id": "4750231", "revid": "1149807", "url": "https://it.wikipedia.org/wiki?curid=4750231", "title": "Hello Kitty - Parallel Town", "text": " \u00e8 la terza serie anime della trilogia di \"Hello Kitty: Ringo no mori\" prodotta dalla Sanrio e trasmessa su TV Tokyo dal 2 ottobre 2007 fino al 25 marzo 2008 con episodi di 7 minuti.\nIn Italia l'anime \u00e8 stato distribuito dalla Dynit e trasmesso su Boomerang da gennaio 2010. In seguito la serie \u00e8 andata in replica su Boing da giugno 2010. \nTrama.\nKitty insegue Mimmy nella \"Foresta Attorcigliata\" e cade in un buco che la trasporta in un mondo parallelo identico nell'aspetto a quello in cui vive Kitty. Una volta giunta a casa Kitty scopre che questo mondo \u00e8 abitato da esseri umani con ali trasparenti e orecchie a punta stringe amicizia con Emily: una popolare top-model. Insieme si mettono alla ricerca di Mimmy, ma vengono ostacolate da Akuro: una gatta nera come la pece."}
{"id": "4750233", "revid": "599013", "url": "https://it.wikipedia.org/wiki?curid=4750233", "title": "Aleksandar Boljevi\u0107", "text": "Carriera.\nClub.\nCon la maglia dello Zeta Golubovci ha giocato nella massima serie del campionato montenegrino disputando 41 partite con 7 gol. Nell'estate del 2014 si trasferisce in Olanda al debuttando in prima squadra il 21 settembre nel corso del match vinto 4-0 contro il ; tuttavia, questa rimane l'unica presenza in stagione con la prima squadra con cui vince il campionato. Per il resto della stagione continua a giocare con la squadra delle riserve.\nNazionale.\nHa esordito in Nazionale il 15 novembre 2013 contro il Lussemburgo, match vinto dai montenegrini per 4-1."}
{"id": "4750234", "revid": "481666", "url": "https://it.wikipedia.org/wiki?curid=4750234", "title": "Al Hall", "text": ""}
{"id": "4750235", "revid": "74801", "url": "https://it.wikipedia.org/wiki?curid=4750235", "title": "Acoustic (Balance and Composure)", "text": "Acoustic \u00e8 un EP dei Balance and Composure, pubblicato il 24 aprile 2012 dalla No Sleep Records.\nSi tratta della versione acustica di tre canzoni presenti sull'album di debutto \"Separation\", uscito l'anno prima. L'EP \u00e8 stato stampato in copie su vinile."}
{"id": "4750236", "revid": "4175", "url": "https://it.wikipedia.org/wiki?curid=4750236", "title": "Coppa del Mondo di rugby a 13 2013", "text": "La Coppa del Mondo di rugby a 13 2013 \u00e8 stata la quattordicesima edizione della massima competizione mondiale di rugby a 13. Il torneo \u00e8 stato disputato in Gran Bretagna e alcune partite sono state giocate anche in Francia e Irlanda. Hanno partecipato alla competizione 14 squadre suddivise in due gruppi da quattro e due gruppi da tre, con una partita intergruppo tra ciascuna squadra dei gironi con meno squadre per garantire un uguale numero di partite giocate tra tutte coloro che hanno preso parte al torneo. Sono passate ai quarti di finale le prime tre classificate dei due gruppi da quattro e le due vincenti dei due gruppi da tre. In questa edizione hanno debuttato le nazionali di e .\nLa competizione rientra all'interno della \"Golden Decade of Sport\" del Regno Unito, ovvero una serie di principali eventi sportivi internazionali organizzati dalla Gran Bretagna durante il decennio degli anni 2010. La Coppa del Mondo \u00e8 stata disputata nel 2013 e non nel 2012, a distanza di cinque anni dalla precedente edizione, per evitare la concomitanza con i Giochi olimpici di Londra 2012. Dopo il 2013 la Coppa del Mondo sar\u00e0 disputata con cadenza quadriennale.\nL' ha vinto il suo decimo trofeo sconfiggendo in finale i campioni uscenti della 34-2 durante una partita dominata nettamente che secondo i media ha rappresentato una rivincita nei confronti dei \"Kiwis\" che nel 2008 trionfarono proprio sconfiggendo gli australiani. Nuovo record di pubblico con i 74.468 spettatori che hanno assistito alla finale giocata all'Old Trafford.\nSquadre partecipanti.\nDodici squadre si sono qualificate automaticamente, queste sono le dieci partecipanti della precedente edizione a cui si sono aggiunte (vincitore della Coppa d'Europa 2009) e (finalista nella pacific Cup 2009). Gli e l' si sono qualificate rispettivamente dopo avere vinto il gruppo atlantico di qualificazione e quello europeo.\nLe seguenti squadre si sono qualificate automaticamente:\nLe seguenti squadre si sono qualificate dopo avere disputato un torneo di qualificazione:\nStadi.\nLa fase a gironi \u00e8 stata disputata in varie sedi di Inghilterra, Galles, Irlanda e Francia. La cerimonia d'apertura si \u00e8 svolta al Millennium Stadium di Cardiff, mentre la Francia ha giocato due partite al Parc des Sports di Avignone e allo Stade Gilbert Brutus di Perpignano. Le semifinali si sono svolte al Wembley Stadium di Londra, la finale tra Australia e Nuova Zelanda \u00e8 stata giocata all'Old Trafford di Manchester registrando il tutto esaurito."}
{"id": "4750237", "revid": "1310927", "url": "https://it.wikipedia.org/wiki?curid=4750237", "title": "Vladimir Jovovi\u0107", "text": "Carriera.\nClub.\nCon la maglia del Sutjeska Nik\u0161i\u0107 ha giocato nella massima serie del campionato montenegrino e in ambito internazionale.\nNazionale.\nHa esordito in nazionale il 15 novembre 2013 in Lussemburgo-Montenegro (1-4)."}
{"id": "4750238", "revid": "481666", "url": "https://it.wikipedia.org/wiki?curid=4750238", "title": "Robert Burke Broadwell", "text": ""}
{"id": "4750239", "revid": "436907", "url": "https://it.wikipedia.org/wiki?curid=4750239", "title": "Retrospect - 10th Anniversary", "text": "Retrospect \u00e8 il secondo album video del gruppo musicale olandese Epica, pubblicato l'8 novembre 2013 dalla Nuclear Blast.\nDescrizione.\n\"Retrospect\" contiene il concerto tenuto dal gruppo il 24 aprile 2013 al Klokgebouw di Eindhoven per celebrare i dieci anni di carriera. Il concerto si \u00e8 svolto insieme a un'orchestra di settanta elementi (Extended Rem\u00e9nyi Ede Chamber Orchestra) e a un coro di quaranta (Coro del Teatro Nazionale di Miskolc), gli stessi presenti nel concerto immortalato nell'album dal vivo \"The Classical Conspiracy - Live in Miskolc, Hungary\". Hanno partecipato anche Floor Jansen, alcuni ex componenti degli Epica (Ad Sluijter, Yves Huts e Jeroen Simons) e delle tessutiste acrobatiche circensi durante \"Chasing the Dragon\".\nTrattandosi di un concerto celebrativo della carriera degli Epica, sono stati eseguiti brani provenienti da tutti gli album in studio pubblicati fino a quel momento. \u00c8 stato anche eseguito un brano inedito scritto appositamente per l'occasione, dal titolo \"Retrospect\". Per l'occasione \u00e8 stato eseguito anche un medley orchestrale, composto da \"Feint\", \"Fools of Damnation\", \"Mother of Light\", \"Kingdom of Heaven\", \"Run for a Fall\" e \"Deep Water Horizon\"; \"Battle of the Heroes &amp; Imperial March\" \u00e8 invece un medley di due brani tratti dalla saga di Star Wars. \"Stabat Mater Dolorosa\" \u00e8 una cover di \"Stabat Mater\" di Giovanni Battista Pergolesi e infine \"Presto\" \u00e8 tratto da \"Le quattro stagioni\" di Antonio Vivaldi.\nSono state inoltre eseguite per la prima volta dal vivo \"Twin Flames\" e, ovviamente, \"Retrospect\" , ma in una versione accorciata appositamente per l'occasione. Infine, \"The Phantom Agony\" \u00e8 stata riadattata con delle parti dance.\nPubblicazione.\nAnticipato dalla versione dal vivo di \"Unleashed\", pubblicato digitalmente il 25 ottobre 2013, l'album \u00e8 stato reso disponibile in edizione standard su doppio DVD o doppio BD e deluxe con l'aggiunta di tre CD, oltre a figurare un libro in hardcover di 32 pagine. Grazie a questa pubblicazione il gruppo ha ricevuto una candidatura al premio messicano \"Lunas del Auditorio\", nella categoria \"Best Alternative Live\". La sola versione audio \u00e8 stata successivamente resa disponibile anche per il download digitale e per lo streaming."}
{"id": "4750242", "revid": "785863", "url": "https://it.wikipedia.org/wiki?curid=4750242", "title": "Sh\u014dnen Jump", "text": ""}
{"id": "4750246", "revid": "785863", "url": "https://it.wikipedia.org/wiki?curid=4750246", "title": "V-Jump", "text": ""}
{"id": "4750248", "revid": "2033069", "url": "https://it.wikipedia.org/wiki?curid=4750248", "title": "Mixology", "text": "Mixology \u00e8 una serie televisiva statunitense creata da Jon Lucas e Scott Moore per ABC, trasmessa dal 26 febbraio 2014. La serie \u00e8 stata cancellata dopo una sola stagione prodotta.\nTrama.\nUna sera, in un bar di Manhattan chiamato \"Mix\", cinque donne e cinque uomini si incontrano per pi\u00f9 di una conversazione casuale e un drink. Gli episodi seguiranno, di volta in volta, due degli undici personaggi riuniti in quella folle sera. L'intera stagione racconta quella sola notte.\nProduzione.\nPrimo progetto televisivo degli sceneggiatori cinematografici Jon Lucas e Scoot Moore, nel mese di ottobre 2012 \"Mixology\" \u00e8 stata soggetta ad una lunga battaglia di offerte da parte dei vari network, il quale ha visto ABC vincitore. Sempre nello stesso mese il network ordin\u00f2 l'episodio pilota.\nIl 10 maggio 2013, durante gli Upfronts, ABC ha ordinato la prima stagione della serie.\nCasting.\nUno dei primi membri del cast a venir scritturato fu Mercedes Mas\u00f6hn ma, nel marzo 2013, l'attrice ha deciso di abbandonare il progetto per dedicarsi ad altro. Una settimana dopo all'attrice Ginger Gonzaga fu assegnato il ruolo lasciato libero dalla Mas\u00f6hn"}
{"id": "4750250", "revid": "1833437", "url": "https://it.wikipedia.org/wiki?curid=4750250", "title": "Fabbrica Durini", "text": "Fabbrica Durini (\"Fabbrica\" in dialetto brianzolo, : ) \u00e8 l'unica frazione geografica del comune italiano di Alzate Brianza: \u00e8 posta a sudest del centro abitato, verso Cremnago.\nStoria.\nFabbrica fu un antico comune del Milanese.\nRegistrato agli atti del 1751 come un villaggio di 325 abitanti incluso nella Pieve di Incino, nel 1786 entr\u00f2 per un quinquennio a far parte della Provincia di Como, per poi cambiare continuamente i riferimenti amministrativi nel 1791, nel 1797 e nel 1798, quando contava 445 residenti.\nPortato definitivamente sotto Como nel 1801, alla proclamazione del Regno d'Italia nel 1805 risultava avere 377 abitanti. Nel 1809 il municipio fu soppresso su risultanza di un regio decreto di Napoleone che lo un\u00ec ad Anzano, a cui era da sempre legata condividendo un\u2019unica parrocchia, ma il Comune di Fabbrica fu restaurato nel 1816 dagli austriaci dopo il loro ritorno. Nel 1853 risult\u00f2 essere popolato da 651 anime, salite a 699 nel 1871. Nel frattempo, nel 1863, il governo italiano aveva cambiato il nome della localit\u00e0 adottando quello attuale. Il censimento del 1921 registr\u00f2 775 residenti, ma nel 1928 il regime fascista decise la definitiva soppressione del municipio aggregandolo ad Alzate, nonostante i succitati legami storici con Anzano.\nMonumenti e luoghi d'interesse.\nArchitetture civili.\nNella frazione \u00e8 ubicato il Castello Durini, risalente al X secolo, di propriet\u00e0 dell'omonima famiglia."}
{"id": "4750251", "revid": "767487", "url": "https://it.wikipedia.org/wiki?curid=4750251", "title": "A King o' Make-Believe", "text": "A King o' Make-Believe \u00e8 un cortometraggio muto del 1916 diretto da Robert B. Broadwell.\nProduzione.\nIl film fu prodotto dalla Centaur Film Company.\nDistribuzione.\nDistribuito dalla Mutual Film, il film - un cortometraggio in due bobine - usc\u00ec nelle sale cinematografiche USA il 1\u00ba luglio 1916."}
{"id": "4750253", "revid": "767487", "url": "https://it.wikipedia.org/wiki?curid=4750253", "title": "Separation", "text": "Separation \u00e8 il primo album dei Balance and Composure, pubblicato il 10 maggio 2011 con etichetta No Sleep Records.\nL'album ha ricevuto un'ottima recensione da parte di AbsolutePunk (90%), Under the Gun Review (9/10), e Punknews (4,5/5). Buona anche la recensione di AllMusic (3,5/5). Il successo in ambito underground dell'album ha portato la No Sleep a ristamparlo cinque volte: alle prime 1.500 copie su vinile si \u00e8 poi aggiunto un numero totale di 5.500 esemplari."}
{"id": "4750260", "revid": "80598", "url": "https://it.wikipedia.org/wiki?curid=4750260", "title": "Leo di Sanfelice", "text": ""}
{"id": "4750263", "revid": "300067", "url": "https://it.wikipedia.org/wiki?curid=4750263", "title": "Joey Crawford", "text": "Professionista nella NBA dal 1977, Crawford, che veste la maglia numero diciassette, \u00e8 ritenuto uno degli arbitri pi\u00f9 rigorosi della lega.\n\u00c8 l'arbitro che ha preso parte a pi\u00f9 gare dei Playoff NBA (300) e delle NBA Finals (49) tra quelli ancora in attivit\u00e0; ha inoltre arbitrato ininterrottamente le Finals dal 1986 al 2006.\nVita privata.\nFamiglia.\nIl padre di Joe, Shag Crawford, \u00e8 stato un arbitro della MLB dal 1956 al 1975 e suo fratello, Jerry, \u00e8 stato anche lui un arbitro della stessa lega dal 1976 al 2010. Crawford vive a Newtown Square, Pennsylvania, \u00e8 sposato e ha tre figli. Ha inoltre frequentato lo stesso liceo di Tim Donaghy, un ex arbitro NBA.\nCarriera.\nGli inizi.\nCrawford ha arbitrato le partite liceali per otto anni, dal 1970 al 1977, e della Eastern Basketball Association (conosciuta poi come CBA) nel 1974 e nel 1977. In questo anno, a seguito del lavoro svolto per la CBA, Crawford venne assunto dalla NBA all'et\u00e0 di 26 anni.\nCarriera da arbitro NBA.\nPlay-off del 2003.\nDurante la seconda partita delle Western Conference Finals nel 2003, Crawford ha fischiato quattro falli tecnici nei primi dieci minuti, tra cui due e l'espulsione di Don Nelson, l'allora allenatore dei Dallas Mavericks, reo di aver contestato una decisione contro la sua squadra. Pi\u00f9 tardi venne espulso anche Del Harris, assistente di Nelson.\nPartita numero 2.000.\nCrawford arbitra la sua partita numero 2.000 l'11 novembre del 2005, cio\u00e8 Los Angeles Lakers contro Philadelphia 76ers. Diventa il sesto arbitro della storia NBA a raggiungere questo traguardo dopo Jake O'Donnell, Dick Bavetta, Earl Strom e Tommy Nunez.\nDiverbio con Tim Duncan.\nIl 15 aprile del 2007 Crawford espulse Tim Duncan, ala dei San Antonio Spurs. Il caraibico, secondo Crawford, stava ridendo di lui e lo stava insultando dalla panchina durante la gara contro i Dallas Mavericks. Duncan sostenne che Crawford lo avesse sfidato a passare alle mani. Il 17 aprile, a seguito del diverbio, Crawford venne sospeso per il resto della stagione e per i Playoff del 2007, mettendo fine alla striscia di ventuno presenze consecutive alle Finals. Duncan venne invece sospeso e multato di 25.000 dollari per aver insultato l'arbitro. Il 17 settembre Crawford venne reintegrato.\nCrawford ammise che l'incidente con Duncan fu uno dei pi\u00f9 grandi errori della sua carriera, dichiarando: \"Quello che \u00e8 successo con Duncan ha probabilmente cambiato la mia vita. Realizzi che forse non stavi facendo le cose come andavano fatte e che avevi bisogno di un momento per riorganizzarti, non solo in campo ma anche fuori. Avevo gi\u00e0 fatto ricorso ad uno psicologo sportivo prima di quel fatto ma dopo ci andai molto pi\u00f9 spesso. Mi ha dato una nuova prospettiva\".\nAltri collegamenti con gli Spurs.\nDurante i playoffs 2008, Crawford ha diretto gara-4 delle Western Conference Finals tra Los Angeles Lakers e San Antonio Spurs. Negli ultimi secondi del match, Crawford non ha fischiato un fallo di Derek Fisher sulla guardia degli Spurs Brent Barry, mancanza che ha pesato molto sul risultato finale. Successivamente, l'NBA ha riconosciuto l'errore e si \u00e8 scusata.\nCrawford ha arbitrato gara-2 e gara-6 delle NBA Finals 2013, nelle quali gli Spurs di Duncan hanno giocato contro i Miami Heat. La squadra della Florida ha vinto entrambe le gare e la serie.\nRitiro\nIl 2 gennaio 2015, Crawford annuncia che la stagione 2015-2016 sarebbe stata la sua ultima nella NBA. Un infortunio al ginocchio gli impedisce di prendere parte a gran parte della stagione.\nTorna ad arbitrare agli inizi di marzo 2016, tuttavia, non avendo completamente recuperato dall'infortunio, annuncia il suo ito ritiro il 10 dello stesso mese.\nIn 39 anni di carriera, Crawford ha diretto 2,561 gare di regular season, 374 gare di playoff (record di lega) e 50 gare di Finali NBA."}
{"id": "4750264", "revid": "767487", "url": "https://it.wikipedia.org/wiki?curid=4750264", "title": "Balance and Composure/Tigers Jaw", "text": "Balance and Composure/Tigers Jaw \u00e8 uno split tra Balance and Composure e Tigers Jaw, pubblicato l'11 maggio 2010 da Run for Cover Records, etichetta cui appartengono i Tigers Jaw, e No Sleep Records, base dei Balance and Composure.\nL'EP \u00e8 stato annunciato il 9 febbraio 2010."}
{"id": "4750266", "revid": "253269", "url": "https://it.wikipedia.org/wiki?curid=4750266", "title": "Crane Wilbur", "text": "Appartenente a una famiglia di attori, \u00e8 ricordato soprattutto per il ruolo di Harry Marvin in \"The Perils of Pauline\" (1914), dove affiancava la protagonista Pearl White con la quale, a inizio carriera, aveva fatto coppia fissa sullo schermo.\nBiografia.\nNato ad Athens, nello stato di New York, il 17 novembre 1886, era figlio di un costruttore navale che si era suicidato quando Wilbur era ancora giovane. Nipote di Tyrone Power Sr., noto attore teatrale e cinematografico, era cugino di Tyrone Power, la celebre star hollywoodiana."}
{"id": "4750267", "revid": "599013", "url": "https://it.wikipedia.org/wiki?curid=4750267", "title": "Brian Greenhoff", "text": "Biografia.\nAnche suo fratello Jimmy \u00e8 stato un calciatore professionista, e trascorse assieme a lui diversi anni nei \"Red Devils\".\nCaratteristiche tecniche.\nCalciatore versatile, comincia la carriera da centrocampista, terminandola come un difensore centrale di livello internazionale.\nCarriera.\nClub.\nManchester Utd.\nCresciuto nelle giovanili del , entra in prima squadra nel 1971, debuttando due anni dopo l'8 settembre 1973 contro l'. Durante gli anni forma una solida coppia difensiva assieme al centrale Martin Buchan. Arriva ai \"Red Devils\" come uno degli ultimi Busby Babes, scoperto da Joe Armstrong. A causa di qualche infortunio non riesce a debuttare nelle sue prime due stagioni a Manchester. Con l'arrivo dell'allenatore Tommy Docherty, che lo voleva in precedenza al , Greenhoff diviene un titolare inamovibile della difesa dei \"Red Devils\". Durante il suo periodo a Manchester, Docherty lo schiera in ogni ruolo del centrocampo e Greenhoff finisce anche in porta quando l'estremo difensore titolare Alex Stepney s'infortuna in una partita contro il . Il lungo cammino mancuniano nella Coppa d'Inghilterra 1975-1976 \u00e8 arrestato dal in finale, per 1-0. Greenhoff si rifa nella stagione seguente: nella finale giocata contro il suo fratello Jimmy sigla il definitivo 2-1 che regala il trofeo al Manchester Utd.\nConclude la sua esperienza a Manchester potendo vantare 17 reti in 271 incontri, totalizzati in tutte le competizioni.\nGli ultimi anni.\nNel 1979 parte per Leeds in cambio di 350.000 sterline. Nel non riesce a mantenersi in forma e quando la squadra retrocesse nel 1982 a Greenhoff viene concesso di svincolarsi dal club: liberatosi a parametro zero, fa una breve esperienza in Finlandia, ritornando in patria nel 1983 quando \u00e8 chiamato ad assumere il ruolo di allenatore-giocatore al posto di suo fratello nel . Quando, nel marzo del 1984, suo fratello viene licenziato, lascia anch'egli il club.\nNazionale.\nComincia ad esser convocato con la nazionale inglese quand'\u00e8 in forza al Manchester Utd, nel 1976: il suo primo incontro \u00e8 giocato l'8 maggio contro il a Cardiff (0-1). Totalizza 18 presenze tra il 1976 e il 1980."}
{"id": "4750268", "revid": "300067", "url": "https://it.wikipedia.org/wiki?curid=4750268", "title": "Albo d'oro della FA Cup", "text": "Albo d'oro.\nElenco dei vincitori delle edizioni della FA Cup disputate dal 1872 a oggi."}
{"id": "4750271", "revid": "123713048", "url": "https://it.wikipedia.org/wiki?curid=4750271", "title": "Chiesa di San Pietro (Los Angeles)", "text": "La chiesa di San Pietro \u00e8 una chiesa cattolica italiana di Los Angeles, California negli Stati Uniti d'America. Fu costruita nel 1946-47 come sede della Parrocchia omonima, costituita gi\u00e0 nel 1904 per servire alla comunit\u00e0 cattolica italiana locale e che fino ad allora aveva svolto le proprie attivit\u00e0 in altra sedi.\nStoria e descrizione.\nNel 1904 padre Tito Piacentini fu incaricato dal vescovo Thomas James Conaty di formare una parrocchia nazionale per la locale comunit\u00e0 italiana. Un locale fu preso in affitto dove la comunit\u00e0 si riun\u00ec per i primi anni. Nel 1915 la parrocchia acquis\u00ec una ex-cappella privata funeraria che era stata edificata nel 1885 su North Broadway. Per quasi 30 anni fu la casa della comunit\u00e0, finch\u00e9 non and\u00f2 completamente distrutta in un incendio il 13 giugno 1944.\nA questo punto divenne urgente mettere in atto i progetti di costruzione di una nuova chiesa. La pietra angolare del nuovo edificio fu posta il 21 luglio 1946, e la chiesa fu dedicata l'anno successivo, il 13 aprile 1947.\nI rapidi cambiamenti demografici dell'area circostante la chiesa fecero avanzare gi\u00e0 negli anni '50 l'idea di un ulteriore trasferimento. Ma nel momento in cui il futuro della chiesa appariva pi\u00f9 incerto, un evento ne cambi\u00f2 la sorte. Nel 1961 la chiesa fu affidata alla cura dei Padri scalabriniani, con un chiaro programma di rilancio basato sulla loro lunga esperienza di lavoro con gli immigrati. Padre Luigi Donanzan trasform\u00f2 la chiesa nel centro religioso e culturale dei cattolici italiani di Los Angeles, con l'inaugurazione il 13 febbraio 1972 della Casa Italiana di Los Angeles a fianco della chiesa.\nAncora oggi la parrocchia \u00e8 la chiesa nazionale degli italiani di Los Angeles.\nParroci.\nPreti diocesani\nPadri salesiani\nPadri claretiani\nPreti diocesani\nPadri scalabriniani"}
{"id": "4750272", "revid": "767487", "url": "https://it.wikipedia.org/wiki?curid=4750272", "title": "Jimmy Greenhoff", "text": "Biografia.\nAnche suo fratello Brian \u00e8 stato un calciatore professionista, con cui ha trascorso diversi anni nei \"Red Devils\".\nCarriera.\nGioca per Leeds, Birmingham City, Stoke City, Manchester United, Crewe Alexandra, Toronto Blizzard, Port Vale e Rochdale, dove svolge l'incarico di giocatore-allenatore. Nel marzo del 1984 viene esonerato. Vinse diversi titoli durante la sua carriera: in particolare fu protagonista della FA Cup 1977 realizzando il 2-1 che consent\u00ec ai \"Red Devils\" di battere il Liverpool in finale.\nTotalizza 746 presenze e 201 gol in tutte le competizioni."}
{"id": "4750289", "revid": "256896", "url": "https://it.wikipedia.org/wiki?curid=4750289", "title": "Corpo degli Ingegneri dell'Esercito", "text": ""}
{"id": "4750293", "revid": "466539", "url": "https://it.wikipedia.org/wiki?curid=4750293", "title": "Tonal\u00e1 (Chiapas)", "text": "Tonal\u00e1 \u00e8 una citt\u00e0 del Messico situata nel sud-est dello Stato di Chiapas, lungo le sponde dell'Oceano Pacifico. Nel 2010 possedeva una popolazione di 35.322 abitanti. La citt\u00e0 \u00e8 detta \"citt\u00e0 del sole\", poich\u00e9 \u00e8 una delle citt\u00e0 pi\u00f9 calde ed assolate di tutto lo Stato del Chiapas."}
{"id": "4750297", "revid": "599013", "url": "https://it.wikipedia.org/wiki?curid=4750297", "title": "Andy Linighan", "text": "Carriera.\nHa giocato 602 incontri di campionato realizzando 28 marcature."}
{"id": "4750298", "revid": "599013", "url": "https://it.wikipedia.org/wiki?curid=4750298", "title": "Jim Cannon", "text": "Difensore centrale, \u00e8 il primatista di presenze di ogni competizione (660), comprese quelle in campionato (571), del Crystal Palace, societ\u00e0 per la quale ha giocato durante quindici anni, vivendo due retrocessioni consecutive dalla prima alla terza divisione inglese nel biennio 1973-1974 e riuscendo a conquistare la promozione in prima divisione vincendo la Second Division del 1979."}
{"id": "4750302", "revid": "599013", "url": "https://it.wikipedia.org/wiki?curid=4750302", "title": "David Hirst", "text": "Biografia.\nAnche suo figlio George (nato il 15 febbraio 1999) \u00e8 un calciatore dello Sheffield Wednesday.\nGiocava come centravanti, ed era dotato di un tiro potente e preciso, a lui appartiene infatti uno dei tiri pi\u00f9 potenti della storia del calcio quando colp\u00ec una traversa con un tiro da 193 km/h, questo primato \u00e8 condiviso assieme all'irlandese Steven Reid, all'olandese Arjen Robben e al brasiliano Ronny\nJamie Vardy ha dichiarato di ispirarsi a lui, in quanto suo idolo fin da bambino e inoltre quando nel 2016 stava per diventare un giocatore dell'Arsenal ha rifiutato prendendo esempio proprio di Hirst, il quale durante la sua carriera \u00e8 stato continuamente corteggiato da grandi club Manchester United su tutti ma ha preferito di rimanere nella sua squadra per diventare un idolo dei tifosi, stessa decisione presa da Vardy"}
{"id": "4750305", "revid": "599013", "url": "https://it.wikipedia.org/wiki?curid=4750305", "title": "Allan Hunter", "text": ""}
{"id": "4750307", "revid": "716642", "url": "https://it.wikipedia.org/wiki?curid=4750307", "title": "Jim Magilton", "text": ""}
{"id": "4750309", "revid": "663330", "url": "https://it.wikipedia.org/wiki?curid=4750309", "title": "Software per PlayStation 4", "text": ""}
{"id": "4750318", "revid": "599013", "url": "https://it.wikipedia.org/wiki?curid=4750318", "title": "Joe Crawford", "text": ""}
{"id": "4750319", "revid": "2020096", "url": "https://it.wikipedia.org/wiki?curid=4750319", "title": "Autodromo di So\u010di", "text": "L'autodromo di So\u010di (in lingua russa \u0410\u0432\u0442\u043e\u0434\u0440\u043e\u043c \u0421\u043e\u0447\u0438), in precedenza \"Sochi International Street Circuit\" (in lingua russa \u0422\u0440\u0430\u0441\u0441\u0430 \u0432 \u041e\u043b\u0438\u043c\u043f\u0438\u0439\u0441\u043a\u043e\u043c \u043f\u0430\u0440\u043a\u0435) e \"Sochi Olympic Park Circuit\", \u00e8 un circuito cittadino semipermanente destinato alla Formula 1, situato nel distretto di Adler, situato a circa 30 km a sud-est del centro citt\u00e0 di So\u010di, sul Mar Nero, nel Territorio di Krasnodar in Russia. \u00c8 stato ricavato attorno al Sochi Olympic Park, un gruppo di impianti costruiti per lo svolgimento dei Giochi Olimpici invernali del 2014.\nLa costruzione del Sochi Olympic Park Circuit stabilisce la fine di una campagna trentennale volta a far svolgere il Gran Premio di Russia, dopo il progetto, non andato a buon fine, di un \"Gran Premio dell'Unione Sovietica\" programmato per la stagione di Formula 1 del 1983, abbandonato per \"questioni burocratiche\", e diversi tentativi falliti negli anni seguenti.\nStoria.\nNell'ottobre 2011 il governo russo stanzi\u00f2 195.4 millioni di dollari per la costruzione del circuito, che avrebbe dovuto ospitare il Gran Premio nel 2014. Prima che iniziassero i lavori, fu dato il potere al Comitato Olimpico Internazionale di ritardare il Gran Premio al 2015 se i preparativi per la gara avessero interferito con i Giochi Olimpici. I Giochi si svolsero comunque regolarmente e la gara fu tenuta in programma per il 2014, con la superficie della pista che fu costruita subito dopo la cerimonia di chiusura dei Giochi Olimpici. L'approvazione finale del tracciato da parte della FIA venne data nel mese di agosto 2014, appena due mesi prima del primo Gran Premio, che si svolse il 12 ottobre 2014 e che vide come vincitore Lewis Hamilton su Mercedes. Nel giugno 2021 Liberty Media annuncia che a partire dalla stagione 2023 il Gran Premio di Russia si disputer\u00e0 sul tracciato dell'Igora Drive, vicino a San Pietroburgo.\nCircuito.\nIl circuito, lungo 5 848 metri, \u00e8 il quinto in ordine di lunghezza del calendario di Formula 1, dopo il circuito di Spa-Francorchamps in Belgio, quello di Gedda in Arabia Saudita, quello di Baku in Azerbaigian e quello di Silverstone in Gran Bretagna. Progettato dall'architetto tedesco Hermann Tilke (noto per la progettazione di svariati circuiti di Formula 1), il tracciato si snoda attorno al Sochi Olympic Park, un complesso di strutture che hanno ospitato le gare di hockey su ghiaccio, pattinaggio su ghiaccio e le cerimonie di apertura e chiusura dei Giochi Olimpici 2014. \nIl circuito inizia sul bordo settentrionale del parco olimpico vicino alla stazione ferroviaria, per scendere poi verso Medals Plaza, luogo in cui si svolgeva la consegna delle medaglie olimpiche. Prosegue con il giro della piazza per dirigersi verso est al Bolshoy Ice Dome, dove si snoda in una serie di curve strette prima di girare a nord dove costeggia il bordo del parco olimpico, sopra il villaggio olimpico e la Adler Arena Skating Center. Passa poi il Sochi Olympic Skating Centre e l'Ice Cube Curling center, prima di passare dietro il paddock, verso la stazione ferroviaria, e completare il percorso con una curva a centottanta gradi. Circa 1 700 metri del circuito si snodano su strade pubbliche.\nIl record assoluto del circuito \u00e8 di 1'31\"304 stabilito da Lewis Hamilton su Mercedes nelle qualifiche del Gran Premio di Russia 2020."}
{"id": "4750320", "revid": "599013", "url": "https://it.wikipedia.org/wiki?curid=4750320", "title": "James Quinn (calciatore)", "text": "Era un'ala sinistra."}
{"id": "4750326", "revid": "752999", "url": "https://it.wikipedia.org/wiki?curid=4750326", "title": "Mundialito per club 1985", "text": ""}
{"id": "4750327", "revid": "729019", "url": "https://it.wikipedia.org/wiki?curid=4750327", "title": "Volo Tatarstan Airlines 363", "text": "Il volo Tatarstan Airlines 363 era un volo di linea della Tatarstan Airlines che collegava gli aeroporti di Mosca-Domodedovo e di Kazan'. Il 17 novembre 2013 l'aeromobile in servizio sulla tratta, un Boeing 737-500, si \u00e8 schiantato in fase di atterraggio all'aeroporto di destinazione uccidendo tutti i 50 presenti a bordo, 44 passeggeri e 6 membri dell'equipaggio. L'incidente ha comportato la chiusura temporanea dell'aeroporto.\nIl velivolo.\nIl velivolo andato distrutto nell'incidente era un Boeing 737-500 in servizio da 23 anni; di propriet\u00e0 della Ansett Worldwide Aviation Services, \u00e8 stato dapprima noleggiato alla Euralair (1990-1992 registrazione F-GGML), poi alla Air France (1992-1995), quindi alla Uganda Airlines (1995 -1999, 5X-USM), poi alla Rio Sul (2000-2005, PT-SSI), Blue Air (2005-2008, YR-BAB), Bulgaria Air (2008, LZ-BOY) e infine alla Tatarstan (2008-2013, VQ-BBN). Nella lunga storia dell'aeromobile, si segnalano due precedenti incidenti: nel dicembre 2001 quando, parte della flotta della Rio Sul Servi\u00e7os A\u00e9reos Regionais, il carrello principale si ruppe in fase di atterraggio all'aeroporto internazionale brasiliano Tancredo Neves di Belo Horizonte senza provocare nessuna vittima; un secondo problema si riscontr\u00f2 il 26 novembre 2012 a Kazan, quando l'equipaggio fu costretto ad eseguire un atterraggio di emergenza dovuto a problemi di pressurizzazione.\nL'incidente.\nIl Boeing era regolarmente decollato alle ore 18,20 locali di domenica 17 novembre dall'aeroporto di Mosca-Domodedovo per un volo di circa 700 chilometri diretto allo scalo di Kazan, nella Repubblica del Tatarstan, dove sarebbe dovuto atterrare verso le 19,30.\nIl pilota dopo avere tentato senza successo, a causa del maltempo, un primo tentativo di atterraggio sulla pista 11/29, effettuava una \"riattaccata\" a cui \u00e8 poi seguito il tentativo che \u00e8 risultato fatale: secondo alcuni testimoni, l'aereo avrebbe perso quota improvvisamente, si sarebbe poi schiantato al suolo e sarebbe esploso prendendo fuoco.\nDalle testimonianze emerse nelle ore successive alla tragedia si apprende che il comandante del Boeing, capitano Rustam Sulikhov, avrebbe segnalato alla torre di controllo che il velivolo era \"non configurato per la fase di atterraggio\" durante il primo approccio alla pista: presumibilmente la posizione dei flap o dei carrelli non era quella prevista e richiesta per quella fase del volo; il comandante segnalava quindi che avrebbe cercato di verificare il motivo della non-configurazione durante un \"go around\" prima di un secondo tentativo di atterraggio. Tuttavia, all'evidenza dei fatti, l'aereo sarebbe successivamente precipitato verticalmente al suolo come accade solitamente in situazioni di stallo determinate da una risalita troppo verticale dopo un tentativo fallito di atterraggio.\nFonti ufficiose rivelano che il comandante non avrebbe avuto sufficiente esperienza per una manovra come quella effettuata, nonostante il bagaglio di 2 500 ore di volo accumulate nella sua carriera.\nA bordo del velivolo risultavano presenti anche il figlio del Presidente del Tatarstan Rustam Minnikhanov, Irek, e il capo della sezione tatara dei Servizi federali per la sicurezza della Federazione russa, generale Alexander Antonov.\nInchiesta.\nL'Interstate Aviation Committee ha avviato un'inchiesta sull'accaduto inviando ispettori sul posto il 18 novembre. Entrambe le scatole nere sono state recuperate lo stesso giorno. La National Transportation Safety Board ha inviato un team di esperti per accertare le cause del disastro.\nCause dell'incidente.\nDa una prima valutazione del contenuto delle scatole nere effettuata il 19 novembre dagli specialisti della \"Interstate Aviation Committee\" russa si evincerebbe che:"}
{"id": "4750331", "revid": "767487", "url": "https://it.wikipedia.org/wiki?curid=4750331", "title": "Charlie Hurley", "text": ""}
{"id": "4750345", "revid": "1869172", "url": "https://it.wikipedia.org/wiki?curid=4750345", "title": "L'Artigiano in Fiera", "text": ""}
{"id": "4750348", "revid": "36426", "url": "https://it.wikipedia.org/wiki?curid=4750348", "title": "Marina Abramovich", "text": ""}
{"id": "4750351", "revid": "164044", "url": "https://it.wikipedia.org/wiki?curid=4750351", "title": "Thomas Gr\u00f8gaard", "text": "Carriera.\nClub.\nGr\u00f8gaard ha firmato il primo contratto professionistico con l'Odd nell'estate 2012. Ha esordito nell'Eliteserien il 17 agosto 2013, schierato titolare nel pareggio per 1-1 contro il Molde. In vista del campionato 2014, \u00e8 passato dal numero 26 al 5.\nIl 16 luglio 2018, il Brann ha annunciato l'ingaggio di Gr\u00f8gaard a parametro zero, a partire dal 1\u00ba gennaio 2019, alla scadenza dell'accordo in essere con l'Odd: il giocatore si \u00e8 legato al nuovo club con un contratto valido fino al 31 dicembre 2021. Il 14 agosto 2018, per\u00f2, le parti hanno trovato un accordo economico per anticipare il trasferimento, con il difensore che si \u00e8 aggregato immediatamente ai nuovi compagni.\nIl 31 agosto 2021 \u00e8 passato allo Str\u00f8msgodset, a cui si \u00e8 legato fino al 31 dicembre 2023.\nNazionale.\nGr\u00f8gaard \u00e8 stato convocato da Tor Ole Skullerud nella in vista delle sfide di qualificazioni al campionato europeo di categoria del 2015 contro Israele e Macedonia. Il 15 novembre 2013, cos\u00ec, \u00e8 stato schierato titolare nella sconfitta per 4-1 contro la formazione israeliana.\nIl 19 agosto 2014, \u00e8 stato convocato dal commissario tecnico Per-Mathias H\u00f8gmo in vista dell'amichevole che la Norvegia avrebbe disputato il successivo 27 agosto contro gli . \u00c8 subentrato a Per Egil Flo nel secondo tempo della partita, che \u00e8 terminata con un pareggio per 0-0.\nStatistiche.\nPresenze e reti nei club.\n\"Statistiche aggiornate al 31 agosto 2021.\""}
{"id": "4750353", "revid": "1543377", "url": "https://it.wikipedia.org/wiki?curid=4750353", "title": "Australia ai Giochi della XXVIII Olimpiade", "text": "L'Australia partecip\u00f2 ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 470 atleti impegnati in trentatr\u00e9 discipline."}
{"id": "4750354", "revid": "34392", "url": "https://it.wikipedia.org/wiki?curid=4750354", "title": "Biblioteca Civica di Mestre VEZ", "text": ""}
{"id": "4750356", "revid": "1543377", "url": "https://it.wikipedia.org/wiki?curid=4750356", "title": "Figi ai Giochi della XXVIII Olimpiade", "text": "Le Figi parteciparono ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 8 atleti impegnati in sei discipline."}
{"id": "4750360", "revid": "1543377", "url": "https://it.wikipedia.org/wiki?curid=4750360", "title": "Guam ai Giochi della XXVIII Olimpiade", "text": "Guam partecip\u00f2 ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 4 atleti impegnati in tre discipline."}
{"id": "4750362", "revid": "1543377", "url": "https://it.wikipedia.org/wiki?curid=4750362", "title": "Isole Cook ai Giochi della XXVIII Olimpiade", "text": "Le Isole Cook parteciparono ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 3 atleti impegnati in due discipline."}
{"id": "4750363", "revid": "1543377", "url": "https://it.wikipedia.org/wiki?curid=4750363", "title": "Isole Salomone ai Giochi della XXVIII Olimpiade", "text": "La Isole Salomone partecip\u00f2 ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 2 atleti impegnati in una disciplina."}
{"id": "4750366", "revid": "1543377", "url": "https://it.wikipedia.org/wiki?curid=4750366", "title": "Micronesia ai Giochi della XXVIII Olimpiade", "text": "La Micronesia partecip\u00f2 ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 5 atleti impegnati in tre discipline."}
{"id": "4750368", "revid": "1543377", "url": "https://it.wikipedia.org/wiki?curid=4750368", "title": "Nauru ai Giochi della XXVIII Olimpiade", "text": "Nauru partecip\u00f2 ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 3 atleti impegnati in una disciplina."}
{"id": "4750369", "revid": "212348", "url": "https://it.wikipedia.org/wiki?curid=4750369", "title": "Nuova Zelanda ai Giochi della XXVIII Olimpiade", "text": "La Nuova Zelanda partecip\u00f2 ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 148 atleti impegnati in diciotto discipline."}
{"id": "4750370", "revid": "1543377", "url": "https://it.wikipedia.org/wiki?curid=4750370", "title": "Palau ai Giochi della XXVIII Olimpiade", "text": "Palau partecip\u00f2 ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 4 atleti impegnati in tre discipline."}
{"id": "4750374", "revid": "1543377", "url": "https://it.wikipedia.org/wiki?curid=4750374", "title": "Papua Nuova Guinea ai Giochi della XXVIII Olimpiade", "text": "La Papua Nuova Guinea partecip\u00f2 ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 4 atleti impegnati in tre discipline."}
{"id": "4750377", "revid": "1543377", "url": "https://it.wikipedia.org/wiki?curid=4750377", "title": "Tonga ai Giochi della XXVIII Olimpiade", "text": "Tonga partecip\u00f2 ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 5 atleti impegnati in quattro discipline."}
{"id": "4750380", "revid": "1543377", "url": "https://it.wikipedia.org/wiki?curid=4750380", "title": "Samoa ai Giochi della XXVIII Olimpiade", "text": "Samoa partecip\u00f2 ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 3 atleti impegnati in due discipline."}
{"id": "4750383", "revid": "599013", "url": "https://it.wikipedia.org/wiki?curid=4750383", "title": "Robert Joyaut", "text": "Carriera.\nNazionale.\nHa collezionato quattro presenze con la propria Nazionale."}
{"id": "4750384", "revid": "1543377", "url": "https://it.wikipedia.org/wiki?curid=4750384", "title": "Samoa Americane ai Giochi della XXVIII Olimpiade", "text": "Le Samoa Americane parteciparono ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 3 atleti impegnati in due discipline."}
{"id": "4750385", "revid": "1543377", "url": "https://it.wikipedia.org/wiki?curid=4750385", "title": "Vanuatu ai Giochi della XXVIII Olimpiade", "text": "Vanuatu partecip\u00f2 ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 2 atleti impegnati in una disciplina."}
{"id": "4750386", "revid": "1543377", "url": "https://it.wikipedia.org/wiki?curid=4750386", "title": "Germania ai Giochi della XXVIII Olimpiade", "text": "La Germania partecip\u00f2 ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 441 atleti impegnati in ventinove discipline."}
{"id": "4750387", "revid": "1543377", "url": "https://it.wikipedia.org/wiki?curid=4750387", "title": "Gran Bretagna ai Giochi della XXVIII Olimpiade", "text": "La Gran Bretagna partecip\u00f2 ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 264 atleti impegnati in ventidue discipline."}
{"id": "4750388", "revid": "1543377", "url": "https://it.wikipedia.org/wiki?curid=4750388", "title": "Russia ai Giochi della XXVIII Olimpiade", "text": "La Russia partecip\u00f2 ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 446 atleti impegnati in ventinove discipline."}
{"id": "4750389", "revid": "1543377", "url": "https://it.wikipedia.org/wiki?curid=4750389", "title": "Grecia ai Giochi della XXVIII Olimpiade", "text": "La Grecia partecip\u00f2 ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 426 atleti impegnati in trentatr\u00e9 discipline."}
{"id": "4750390", "revid": "1543377", "url": "https://it.wikipedia.org/wiki?curid=4750390", "title": "Cina ai Giochi della XXVIII Olimpiade", "text": "La Cina partecip\u00f2 ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 384 atleti impegnati in trentuno discipline.\nMedaglie.\nLa Cina ottenne in totale 63 medaglie, 32 d'oro, 17 d'argento e 14 di bronzo."}
{"id": "4750391", "revid": "1543377", "url": "https://it.wikipedia.org/wiki?curid=4750391", "title": "Giappone ai Giochi della XXVIII Olimpiade", "text": "Il Giappone partecip\u00f2 ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 306 atleti impegnati in trentuno discipline."}
{"id": "4750393", "revid": "1543377", "url": "https://it.wikipedia.org/wiki?curid=4750393", "title": "Stati Uniti d'America ai Giochi della XXVIII Olimpiade", "text": "Gli Stati Uniti d'America parteciparono ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 533 atleti impegnati in trentuno discipline."}
{"id": "4750394", "revid": "767487", "url": "https://it.wikipedia.org/wiki?curid=4750394", "title": "Louis Bloquel", "text": "Carriera.\nNazionale.\nHa collezionato due presenze con la propria Nazionale."}
{"id": "4750398", "revid": "767487", "url": "https://it.wikipedia.org/wiki?curid=4750398", "title": "Sean McDermott (calciatore)", "text": "Biografia.\nMcDermott \u00e8 nato a Kristiansand, in Norvegia, da genitori irlandesi.\nCarriera.\nClub.\nMcDermott ha giocato, a livello giovanile, per il V\u00e5g. Ha sostenuto poi dei provini per Tottenham e Falkirk, prima di essere messo sotto contratto dall'Arsenal, a luglio 2009. \u00c8 stato aggregato alla formazione \"Academy\". Il 12 marzo 2012 \u00e8 passato in prestito al Leeds, per un mese. Non ha giocato alcun match ufficiale con questa maglia. Tornato ai \"Gunners\", \u00e8 rimasto svincolato al termine della stagione.\nIl 15 agosto 2012 ha firmato un contratto con il Sandnes Ulf. Ha debuttato nell'Eliteserien in data 19 ottobre 2012, schierato titolare nella sconfitta per 2-0 sul campo del Rosenborg. A fine stagione, la squadra ha raggiunto la salvezza attraverso le qualificazioni all'Eliteserien. L'anno seguente, in un'altra sfida contro il Rosenborg, \u00e8 stato accusato d'aver commesso un fallo sull'attaccante avversario Nicki Bille Nielsen, ma l'arbitro Tore Hansen ha fischiato invece un calcio di punizione a suo favore. Questa decisione ha fatto esplodere la rabbia di Nielsen, che si \u00e8 strappato la maglietta per la frustrazione ed \u00e8 stato cos\u00ec espulso dal direttore di gara. Il Sandnes Ulf ha vinto la partita per 0-1.\nIl 15 luglio 2015 \u00e8 stato coinvolto in uno scambio di portieri con lo Start, che lo ha portato a Kristiansand mentre Ingvar J\u00f3nsson \u00e8 passato al Sandnes Ulf: l'accordo sarebbe stato valido a partire dal 22 luglio, data di riapertura del calciomercato locale. McDermott ha firmato un contratto valido per un anno e mezzo, mentre J\u00f3nsson si \u00e8 trasferito con la formula del prestito. Non ha giocato alcuna partita ufficiale nel corso di quella stagione, effettuando cos\u00ec il proprio esordio il 14 aprile 2016, schierato titolare nella vittoria per 0-8 sul campo del Donn, in una sfida valida per il primo turno del Norgesmesterskapet. Rimasto in squadra fino ad agosto 2016, ha disputato 2 partite in squadra, entrambe nella coppa nazionale.\nL'11 agosto 2016, l'Ullensaker/Kisa ha confermato d'aver ingaggiato McDermott con un contratto valido fino al termine della stagione in corso. Ha esordito in squadra il 14 agosto, schierato titolare nella sconfitta per 5-1 sul campo del Fredrikstad. Con 11 presenze in squadra e 23 reti subite, ha contribuito alla salvezza della squadra.\nIl 13 dicembre 2016, il Kristiansund ha ufficializzato l'ingaggio di McDermott, che si \u00e8 legato al nuovo club con un contratto annuale valido a partire dal 1\u00ba gennaio 2017, con opzione per il rinnovo di un'ulteriore stagione. Ha esordito in squadra il 1\u00ba aprile, schierato titolare nella sconfitta interna per 0-1 subita contro il Molde. Ha chiuso l'annata a quota 30 presenze, tra campionato e coppa, subendo 39 reti. In virt\u00f9 delle sue prestazioni stagionali, \u00e8 stato votato come calciatore preferito dai tifosi norvegesi alla Fotballfesten 2017.\nIl 27 dicembre 2017 ha prolungato il contratto con il Kristiansund fino al 31 dicembre 2018.\nIl 18 gennaio 2019 \u00e8 passato ai rumeni della Dinamo Bucarest. Ha scelto di vestire la maglia numero 55. Dopo circa un mese e mezzo in forza al club, ha rescisso il contratto che lo legava alla Dinamo Bucarest.\nIl 1\u00ba marzo 2019 ha quindi firmato un nuovo contratto con il Kristiansund, legandosi al club per tre stagioni.\nNazionale.\nMcDermott ha rappresentato l'Irlanda a livello Under-17 e Under-19. A novembre 2012, non ha escluso di poter accettare la convocazione da parte della , nel caso in cui fosse stato chiamato. Successivamente, per\u00f2, ha giocato per l'. Il 15 novembre 2013, cos\u00ec, ha disputato la prima partita nelle qualificazioni al campionato europeo di categoria del 2015, difendendo i pali della porta irlandese nella vittoria per 5-2 sulle F\u00e6r \u00d8er.\nStatistiche.\nPresenze e reti nei club.\n\"Statistiche aggiornate al 15 gennaio 2021.\""}
{"id": "4750400", "revid": "486946", "url": "https://it.wikipedia.org/wiki?curid=4750400", "title": "Fiera dell'Artigianato", "text": ""}
{"id": "4750402", "revid": "767487", "url": "https://it.wikipedia.org/wiki?curid=4750402", "title": "Static (film 2012)", "text": "Static \u00e8 un film del 2012 diretto da Todd Levin.\nTrama.\nIl film \u00e8 ambientato in una casa grande e lussuosa abitata da Jonathan Dade, sua moglie Addie e dal loro unico figlio Thomas. La loro \u00e8 una famiglia tranquilla che abita ai margini di un bosco e ama la classica campagna americana.\nUna notte mentre la famiglia si reca nei loro letti, arriva una ragazza di nome Rachel che dice di fuggire da un gruppo di uomini misteriosi che vogliono ucciderla. Da quel momento la vita della famiglia \u00e8 sconvolta e comincia una lotta per sopravvivere.\nProduzione.\nLa selezione del cast \u00e8 incominciata nel novembre del 2011 i primi ad accettare sono stati Milo Ventimiglia e Sarah Shahi mentre Jessica Stroup \u00e8 stata sostituita da Sara Paxton.\nDistribuzione.\nIl film \u00e8 uscito nel febbraio del 2012 nei cinema in Canada e negli Stati Uniti d'America,il film \u00e8 uscito in home video in altri stati."}
{"id": "4750404", "revid": "767487", "url": "https://it.wikipedia.org/wiki?curid=4750404", "title": "Today Is the Day", "text": "Today Is the Day \u00e8 un gruppo musicale statunitense noise rock e grindcore originario di Nashville e attivo dal 1992.\nStoria.\nSteve Austin, nato nel Michigan nel 1966 da due operai della Chrysler, si trasferisce a Nashville (Tennessee) dove suona in diversi gruppi (Conspiracy, Dorian Grey) e ne fonda a sua volta di altri (Alien in the Land of Our Birth, Mind's Eye), fino a formare i Today Is the Day nel 1992 insieme a Brad Elrod (ex Alien in the Land of Our Birth). Austin \u00e8 cantante e chitarrista, mentre Elrod \u00e8 batterista. Nei primi tempi la band pubblica demo autoprodotti. Il gruppo pubblica l'EP di debutto, intitolato \"How to Win Friends and Influence People\" nello stesso anno.\nSuccessivamente viene notato dalla Amphetamine Reptile Records (AmRep), che ingaggia la band, che nel frattempo si \u00e8 allargata con l'ingresso di Mike Herrell al basso.\nVerso la fine del 1993 il gruppo pubblica il primo album, ossia \"Supernova\".\nNel settembre 1994 il gruppo incrementa la propria popolarit\u00e0 nel circuito underground metal con la pubblicazione del secondo LP, \"Willpower\". Nello stesso anno questo disco \u00e8 seguito dallo split \"Clusterfuck '94\", realizzato con i Chokebore e i Guzzard.\nNel marzo 1996 esce il \"self titled\" \"Today Is the Day\", che \u00e8 il primo album registrato nello studio di Austin a Nashville. Vi partecipa anche un altro musicista, il tastierista Scott Wexton. Con questo disco, inoltre, si chiudono le pubblicazioni distribuite per la AmRep.\nNel 1997 il gruppo firma per la label di Philpadelphia Relapse Records e pubblica \"Temple of the Morning Star\" nel mese di settembre. Per questa registrazione, la line-up del gruppo cambia sensibilmente: si aggiungono Christopher Reeser (tastiere, basso) e Mike Hyde (batteria). Inoltre il gruppo contribuisce alla compilation \"In These Black Days\".\nNell'agosto 1999 \u00e8 la volta di \"In the Eyes of God\". In questo album Reeser e Hyde sono sostituiti da Bill Kelliher (basso) e Brann Dailor (batteria), gi\u00e0 membri di Lethargy e Mastodon. La nuova formazione esordisce dal vivo al New England Metal and Hardcore Festival. Nel frattempo il gruppo si sposta a Clinton (Massachusetts), dove registra il nuovo materiale.\nNell'agosto 2000 la band pubblica \"Live Till You Die\", che include tracce registrate dal vivo durante i tour di promozione dei precedenti dischi, cover e rarit\u00e0. Nel 2001 realizzano due split con Metatron e 16.\nNel 2002 pubblicano un doppio album intitolato \"Sadness Will Prevail\", in cui Kelliher e Dailor sono sostituiti rispettivamente da Chris Debari e Marshall Kilpatric. Inoltre pubblicano nello stesso anno un altro album live, ossia \"Blue Blood\".\nNel giugno 2004 il gruppo ritorna con un nuovo album dal titolo \"Kiss the Pig\", che segna l'ingresso del batterista Mike Rosswog (Circle of Dead Children), il quale rimpizza John Gillis, subentrato temporaneamente. L'album \"Kiss the Pig\" \u00e8 l'ultimo pubblicato per la Relapse Records.\nNel 2006 Austin annuncia la creazione di una label autonoma, la SuperNova Records, fondata per pubblicare il materiale del suo gruppo. \nNel dicembre 2006 il gruppo annuncia che sono entrati a far parte della line-up l'ex Hate Eternal Derek Roddy. Nell'aprile 2007 la SuperNova distribuisce un DVD contenente alcune performance live risalenti al periodo 1995-96 e una reissue di \"Willpower\". Nel settembre 2007 pubblicano \"Axis of Eden\" (SuperNova).\nNel luglio 2010 la Black Market Activities Records annuncia la firma di un contratto con i Today Is the Day. Il nono album del gruppo viene pubblicato nel 2011 e si intitola \"Pain Is a Warning\". Questo disco segna il debutto in formazione di Curran Reynolds e Ryan Jones ed \u00e8 prodotto da Kurt Ballou (ex Converge).\nStile.\nLo stile musicale del gruppo unisce alt rock, grindcore, avant-garde e rock progressivo. I testi riguardano temi crudi come la violenza, i tormenti personali, l'alcolismo, la guerra, la depressione, problemi mentali come la psicosi."}
{"id": "4750408", "revid": "62531035", "url": "https://it.wikipedia.org/wiki?curid=4750408", "title": "AC Spezia", "text": ""}
{"id": "4750412", "revid": "767487", "url": "https://it.wikipedia.org/wiki?curid=4750412", "title": "Enter Nowhere", "text": "Enter Nowhere \u00e8 un film del 2011 diretto da Jack Heller. Le riprese del film cominciarono nel marzo del 2011. Il cast principale \u00e8 composto da Sara Paxton, Scott Eastwood e Katherine Waterston.\nIl film venne presentato negli Stati Uniti il 22 ottobre 2011 allo Screamfest Horror Film Festival.\nTrama.\nQuattro persone giungono misteriosamente in una baita abbandonata all'interno di una misteriosa, cupa e isolata foresta. Si trovano l\u00ec per una ragione ben precisa, che poi scopriranno, ma per salvarsi dovranno fidarsi l'uno dell'altro."}
{"id": "4750415", "revid": "92723", "url": "https://it.wikipedia.org/wiki?curid=4750415", "title": "Chiesa di San Giovanni Evangelista (Alessandria)", "text": "La chiesa di San Giovanni Evangelista \u00e8, in ordine cronologico, il primo luogo di culto cattolico del quartiere \"Cristo\" di Alessandria.\nStoria.\nFondazione della parrocchia.\nIn seguito alla demolizione di numerose abitazioni in citt\u00e0 per ordine di Napoleone, presso il quartiere Cristo si verific\u00f2 un aumento di popolazione. Pertanto Mons. D'Angennes, vescovo di Alessandria, istitu\u00ec, con decreto del 12 febbraio 1825, la nuova parrocchia di san Giovanni Evangelista. In attesa della costruzione di una nuova chiesa, in posizione pi\u00f9 consona alle esigenze pastorali, la nuova parrocchia trov\u00f2 la sede provvisoria nella chiesa della confraternita del SS. Crocifisso (San Giovannino), in corso Roma. Nel 1826 vennero definiti i confini della parrocchia con quelli di Cantalupo e Casalbagliano.\nCostruzione della chiesa.\nAl parroco don Giovanni Barisone va il merito di aver attuato la costruzione della nuova chiesa, superando tutti i vincoli e divieti burocratici esistenti, determinati specialmente dagli impedimenti da parte dell'autorit\u00e0 militare. Dopo aver acquistato il terreno adatto, fece la domanda per ottenere le autorizzazioni necessarie per ben 3 volte con esito negativo. Una quarta domanda venne inoltrata nel maggio del 1895 ma l'autorizzazione giunse solo nel 1900 dopo l'approvazione della legge del 10 dicembre 1899 che regolava l'intera materia delle servit\u00f9 militari. Ultimata la canonica e la navata destra, nella primavera del 1904, don Barisone vi si trasfer\u00ec cominciando ad officiare, lasciando nella chiesa di San Giovannino il viceparroco don Giovanni Gamalero. Nell'ottobre del 1905 il vescovo Mons. Giuseppe Capecchi consacr\u00f2 la chiesa.\nCompletamento.\nUltimata la costruzione con la sistemazione del pavimento e delle ultime opere murarie, la nuova chiesa necessitava degli arredi sacri e delle suppellettili. Nel 1925 il prevosto don Ferrarsi promosse iniziative per la costruzione dell'attuale campanile. Nel marzo 1929 vennero iniziati i lavori preparatori delle fondamenta e il 26 maggio il vescovo Mons. Milone benediceva la prima pietra. Il 14 settembre 1930 fu inaugurato con una solenne processione per le vie del rione. La popolazione don\u00f2, per voto, il trono della Madonna del Rosario inaugurato nella solenne processione del 15 maggio 1938 alla presenza del vescovo, svolta anche con carattere propiziatorio contro la siccit\u00e0 che colpiva le campagne circostanti. Durante il bombardamento del 30 aprile 1944, un ordigno esplose a lato della casa del sacrestano lesionandola e rompendo tutti i vetri della chiesa e della canonica, apr\u00ec, inoltre, alcune crepe nella cappella di San Giuseppe e alcune schegge colpirono anche il campanile, nelle vicinanze della cella campanaria. Il 13 giugno 1948 vi fu l'inaugurazione delle decorazioni nel presbiterio e nelle due cappelle laterali, opera dei pittori Piero Vignoli e Vittorio Bruno. Nel marzo del 1950 il presbiterio e l'abside si arricchirono di tre grandi affreschi relativi ai momenti della vita di San Giovanni evangelista e del dipinto del soffitto del transetto. Nella parte terminale dell'abside vi \u00e8 l'affresco raffigurante il momento pi\u00f9 importante della vita di San Giovanni evangelista quando, sotto la croce, Cristo gli affid\u00f2 come madre la Madonna. Nelle cappelle laterali si trovano gli affreschi dell'Annunciazione e della Nativit\u00e0, mentre al centro del soffitto prospiciente alla cappella della Madonna del Rosario, contornato da due angeli, si vede il cuore di Maria trafitto da una spada, a richiamo della profezia di Simeone. L'aspetto mariano si completa con la nicchia che contiene la bella statua della Madonna del Santo Rosario protettrice del rione. I lavori si conclusero nel 1953 con il grandioso affresco del Redentore tra la popolazione e i lavoratori del rione, sopra la bussola della porta principale e con le decorazioni, tipo mosaico, poste nelle lunette soprastanti le tre porte d'ingresso. Tute le decorazioni furono eseguite dal Vignoli. Nel 1954 venne realizzato il nuovo battistero in marmo. Nello stesso anno vennero donate dal pittore Bruno Martinetti i dipinti di Santa Rita e di Sant\u2019Antonio che sostituirono le statuette degli stessi santi poste in nicchie. Le opere di abbellimento si conclusero con il rifacimento del presbiterio, dell'altare maggiore, della balaustra in marmo e con l'installazione di un moderno organo Carlo Vegezzi Bossi. Il disegno del nuovo altare, in stile moderno, era gi\u00e0 stato pi\u00f9 volte contrastato dalla commissione per l'arte sacra e la sua realizzazione fu resa possibile grazie al contributo di Mons. Giovanni Ferrofino. Nell'ottobre del 1960 vi \u00e8 la posa del nuovo pavimento in marmelle rosso Levanto. Infine, nell'aprile del 1961 vennero posate due acquasantiere in botticino. Nel 2000 una forte scossa di terremoto colp\u00ec il Piemonte provocando alla chiesa danni consistenti. Due anni dopo furono eseguiti lavori di consolidamento con l'installazione di tiranti. Sempre nel 2002, il 17 maggio, alla presenza di Mons. Fernando Charrier, su sagrato della chiesa venne inaugurata la statua del Cristo risorto: opera dello scultore Fiorenzo Bacci di Todi, \u00e8 posta sul basamento di una fontana con zampilli d'acqua. Presenta il Cristo redentore che si innalza al cielo mentre ai suoi piedi San Giovanni scrive il quarto vangelo. Nel 2010, in seguito alla conclusione dei lavori di restauro degli affreschi, per volont\u00e0 di don Claudio Moschini venne installato il nuovo grande organo. L'opera, realizzata dalla casa organaria Mascioni, consta di circa 3200 canne. Fu inaugurato il 2 giugno 2010 dopo la benedizione del Card. Giuseppe Versaldi. Continuando i lavori di restauro della chiesa, nel 2011 si decise di ampliare il concerto di campane presenti in cella. Nel 2012 sono state installate le nuove vetrate istoriate. L'opera, effettuata dalla ditta \u201cArte Poli\u201d di Verona, rappresenta gli episodi narrati nel Vangelo di San Giovanni. Il 2 giugno 2012, durante la Santa Messa Solenne, il Card. Versaldi ha benedetto quest'ultima opera d'arte, concludendo il lungo ciclo di lavori di abbellimento della Chiesa.\nDescrizione.\nLa chiesa \u00e8 a forma di croce latina in stile neoromanico, con tre navate. Le navate laterali hanno altezza inferiore a quella centrale, dalla quale differiscono anche nella forma. La navata centrale \u00e8 costituita da un unicoarco in tutta la sua lunghezza, mentre quelle laterali sono formate ciascuna da quattro vele. Entrambe le navate laterali sono separate da quella centrale da quattro archi poggianti su pilastri. Le tre navate confluiscono nel transetto, delle stesse dimensioni di quella centrale. Il transetto \u00e8 al centro a forma di vela, mentre le due parti laterali sono ad arco completo fino alle pareti perimetrali. Il presbiterio e l'abside conseguente continuano la struttura ad arco della navata centrale.\nOrgani a canne.\nIl grande organo a canne della chiesa, costruito nel 2010 dalla ditta organaria Mascioni, \u00e8 collocato nel transetto sinistro. A trasmissione meccanica, per le tastiere e il Pedale, con servoassistenza elettronica per i registri. Ha tre tastiere di 61 note ciascuna ed una pedaliera diritta di 32. Consta di circa 3200 canne. Fu inaugurato il 2 giugno 2010, dopo la benedizione del Card. Giuseppe Versaldi, con un concerto tenuto dal M\u00b0 Massimo Nosetti.\nNell'abside \u00e8 presente un altro organo, di dimensioni pi\u00f9 modeste, della met\u00e0 del XX secolo, della ditta Balbiani Vegezzi-Bossi.\nCampanile.\nProgettato dall'architetto Giuseppe Mina di Mede, il campanile \u00e8 alto 46 metri alla guglia, a cui si deve aggiungere la croce che termina con la punta del parafulmine a 50 metri. La cella campanaria \u00e8 posta a 32 metri. Ultimata la costruzione, nel 1932 vennero installate cinque campane, fuse il 25 agosto dalla ditta Achille Mazzola di Valduggia, collaudate il 7 settembre e benedette dal vescovo Milone l'11 settembre 1932. Nel 2011 venne ampliato il concerto, portandolo a quota 12 elementi. La ditta \u201cELTEC\u201d fu incaricata di installare le nuove sette campane, fuse dalla ditta \u201cAllanconi\u201d di Crema."}
{"id": "4750419", "revid": "198277", "url": "https://it.wikipedia.org/wiki?curid=4750419", "title": "Rivalit\u00e0 calcistica Germania-Italia", "text": "La rivalit\u00e0 calcistica Germania-Italia identifica gli incontri tra le due rispettive nazionali, tra le pi\u00f9 titolate in campo europeo e mondiale, che hanno dato vita a contese agonistiche che si protraggono da decenni.\nNel periodo tra il 1949 e il 1990 la rivalit\u00e0 era tra la e l' e ha conosciuto il proprio apice nella cosiddetta \"partita del secolo\" e nella finale del campionato mondiale di calcio 1982.\nStoria.\nComplessivamente, le due squadre vantano un totale di quattordici presenze nelle finali dei mondiali (otto volte la Germania e sei volte l'Italia), vale a dire due presenze in pi\u00f9 di tutte le altre nazionali europee messe insieme. Queste quattordici finali mondiali hanno portato alla conquista di otto titoli (quattro per ciascuna nazione). Anche per questo motivo le loro sfide sono molto sentite, in campo e fuori, tanto che alcuni addetti ai lavori e rappresentanti dei media hanno cominciato a definirlo come il \"derby d'Europa\".\nLe partite che contrappongono queste due nazionali hanno decisamente contrassegnato la storia dei tornei mondiali ed europei. In particolare, la semifinale del mondiale del 1970 giocata allo stadio Azteca di Citt\u00e0 del Messico \u00e8 stata definita la \"partita del secolo\" (\"Jahrhundertspiel\", \"Game of the Century\", \"El partido del siglo\") ed \u00e8 commemorata con una targa posta all'ingresso dell'Azteca.\n Se il gioco dell'Italia sembra contenere aspetti di brillante improvvisazione, quello della Germania emerge come disciplinato e metodico. Questi stereotipi non sono naturalmente confermati in tutte le partite, ma in alcuni incontri, come la finale dei mondiali del 1982 vinta dall'Italia per 3-1 grazie al talento tecnico dei suoi giocatori e a un devastante contrattacco, sono risultati particolarmente evidenti.\nL'Italia \u00e8 largamente in vantaggio negli scontri diretti, avendo battuto la Germania 15 volte in 35 partite, con 12 pareggi (compresa la sfida di terminata ai tiri di rigore) e 8 sconfitte. La Germania non \u00e8 mai riuscita a battere l'Italia nella fase finale di mondiali ed europei nei tempi regolamentari e supplementari: nei quarti di finale del , la nazionale tedesca ha estromesso gli azzurri per la prima volta, ma solo ai tiri di rigore, dopo che la partita si \u00e8 conclusa con un pareggio al 120'. Il successo della \"Mannschaft\" del 2016 contro gli azzurri fu un evento calcistico molto sentito in Germania, tanto che questa statistica negativa fa s\u00ec che l'Italia sia definita \"il pi\u00f9 grande incubo calcistico\" della Germania; a tal proposito, l'ex presidente della Federazione calcistica della Germania (DFB) Wolfgang Niersbach afferm\u00f2 che un incontro con l'Italia, anche se amichevole, non debba essere considerato soltanto una partita, ma una competizione per \"il prestigio e l'onore\".\nLista degli incontri.\nIl grassetto indica la squadra vincente.\nConfronto delle prestazioni delle due squadre nei due pi\u00f9 grandi tornei.\n Indica quale squadra ha un risultato migliore nel torneo.\nStatistiche.\nLa Germania non ha mai vinto contro l'Italia in una competizione ufficiale. Su 9 partite, comprensive delle gare terminate ai tiri di rigore (che ai fini statistici sono conteggiate come pareggi), il bilancio \u00e8 di 4 vittorie per l'Italia e 5 pareggi. Considerando anche le amichevoli, il bilancio totale \u00e8 di 35 partite con 12 pareggi, 15 vittorie italiane e 8 tedesche.\n\"Inclusi gli incontri contro la Germania Ovest.\"\nGermania Est-Italia (prima del 1990).\nDal 1969 al 1982, in quattro occasioni si sono trovate di fronte le nazionali di \u2013 scioltasi nel 1990, con l'avvenuta riunificazione tedesca \u2013 e Italia. Il primo incontro tra le due rappresentative, avvenuto nel marzo del 1969 nell'allora Repubblica Democratica Tedesca, ebbe luogo in un particolare contesto ambientale dato che il governo italiano, cos\u00ec come gli altri Paesi membri dell'allora Comunit\u00e0 economica europea, ancora non riconosceva ufficialmente l'esistenza della DDR, non intrattenendo pertanto con essa rapporti diplomatici e commerciali; tale situazione persister\u00e0 sino al 1973. In quattro incontri tre le due nazionali (i primi due valevoli per le eliminatorie del mondiale di , i restanti due amichevoli) si sono registrati una vittoria per parte e due pareggi.\nCompetizioni ufficiali.\nPer oltre trent'anni le due formazioni non si sono mai affrontate ai mondiali n\u00e9 agli europei. Si dovette attendere il primo turno del campionato mondiale del 1962 perch\u00e9 le due compagini si affrontassero per la prima volta in un mondiale.\nCampionato mondiale 1962.\nAl campionato del mondo giocato in Cile nel 1962 la sfida non fu emozionante e termin\u00f2 con un pareggio a reti inviolate, che giovava ad entrambe le squadre, poich\u00e9 le altre avversarie del girone non parevano inarrestabili. La Germania Ovest vinse poi la partita successiva e super\u00f2 il turno, mentre l'Italia perse contro la squadra di casa, il Cile, nella famosa \"battaglia di Santiago\", subendo l'eliminazione. Tuttavia, anche in una partita in cui il pareggio sembrava soddisfare entrambe, le due squadre mostrarono le proprie caratteristiche, con gli azzurri in difesa sicura e i tedeschi in un attacco svolto con schemi quantomai prevedibili per l'intero match.\nCampionato mondiale 1970.\nLe due squadre si ritrovano di fronte in un'occasione ben pi\u00f9 importante otto anni dopo, per la semifinale del campionato mondiale del 1970, dando vita alla cosiddetta \"partita del secolo\", che vide l'Italia qualificarsi per la finale, dopo un emozionante 4-3 in suo favore ai tempi supplementari. Questa \u00e8 la partita che ha avuto un seminale ruolo mitopoietico e simbolico nella rivalit\u00e0 tra le due scuole calcistiche, poich\u00e9 in essa si ritrovano tutte le tattiche e gli stereotipi tradizionali che segnano le competizioni tra Italia e Germania (in questi decenni, dell'Ovest). L'Italia trova il gol con Boninsegna dopo 8 minuti di gioco e trascorre il resto dei due tempi regolamentari a contenere il gioco, con la Germania Ovest in un attacco che viene sempre neutralizzato da una difesa azzurra attenta e efficace. I tedeschi, tuttavia, riescono a trovare il pareggio nell'ultimo minuto di recupero con Schnellinger, alla sua prima e unica rete in 47 partite in nazionale.\nNei supplementari avviene una \"caccia al gol\" che esalta la capacit\u00e0 degli italiani di far fronte all'emergenza e mostra la capacit\u00e0 di attacco e di resistenza di una Germania Ovest che non si arrende fino all'ultimo secondo. All'inizio dell\"overtime\" gli azzurri, che avevano condotto la gara per i due tempi regolamentari, sembrano sotto shock e M\u00fcller porta subito in vantaggio i tedeschi occidentali. Sembra finita per l'Italia, ma Burgnich rimette le sorti della gara in parit\u00e0. Quindi Riva porta nuovamente in vantaggio gli azzurri, raggiunti ancora da M\u00fcller. L'ultimo, definitivo, gol che chiude la sfida \u00e8 segnato da Rivera, al 111\u00ba minuto di gioco, con un tocco di piatto per superare il portiere Maier. La Germania Ovest chiuder\u00e0 il mondiale al terzo posto (battendo nella finale di consolazione l'Uruguay per 1-0), mentre l'Italia al secondo, venendo battuta in finale dal per 4-1.\nCampionato mondiale 1978.\nAl campionato mondiale del 1978 le due squadre si affrontano nel girone di semifinale. L'Italia domina il gioco, ma i tedeschi riescono a non subire gol; la partita termina con uno 0-0 che si traduce in una eliminazione per i tedeschi occidentali campioni in carica (dopo la sconfitta nella successiva partita contro l') e l'accesso, per l'Italia, dopo la sconfitta con i , alla finale per il terzo posto contro il , persa dagli azzurri per 2-1. Questa sfida fu giocata in controtendenza rispetto agli usuali stereotipi di gioco delle due nazionali, poich\u00e9 gli azzurri attaccarono brillantemente per settanta minuti su novanta, senza tuttavia riuscire a raccogliere l'intera posta in palio.\nCampionato mondiale 1982.\nGli azzurri trionfano al campionato mondiale del 1982 in Spagna, vincendo la finale grazie al gioco talentuoso e creativo di campioni come Conti, Tardelli e Rossi, che sovrastano l'attacco ragionato e metodico, quanto poco incisivo, della Germania Ovest. L'Italia diventa campione del mondo imponendosi nettamente sui tedeschi per 3-1 a Madrid, in una partita che, nel proprio svolgersi, si rivela come l'epitome della differenza filosofica tra le due scuole calcistiche. Dopo pochi minuti dall'inizio, Cabrini sbaglia un calcio di rigore. L'Italia non ne risente e controlla la partita con una certa facilit\u00e0. Al 57\u00ba minuto Rossi porta in vantaggio la squadra azzurra con un colpo di testa, quindi Tardelli raddoppia ed esultando si lascia andare a un urlo divenuto leggendario. Altobelli porta gli azzurri sul 3-0 e all'83\u00ba arriva il gol della bandiera per i tedeschi occidentali, siglato da Breitner. Nel 1984 venne organizzata una \u00abrivincita\u00bb in forma di amichevole, con il trionfo della Germania Ovest.\nCampionato europeo 1988.\nIl primo incontro ufficiale tra Italia e Germania (in questo caso, Ovest) in un campionato europeo avviene nel 1988, durante la prima fase dell'europeo, organizzato proprio in Germania Ovest. Le squadre danno vita a una sfida che finisce 1-1 e accontenta entrambe le tifoserie; alla fine la Germania Ovest vincer\u00e0 il girone per differenza reti e l'Italia sar\u00e0 seconda, ma entrambe saranno eliminate in semifinale, rispettivamente da Paesi Bassi e .\nCampionato europeo 1996.\nAll'europeo del 1996 in Inghilterra, l'Italia e l'ormai riunificata Germania sono inserite nello stesso girone. I tedeschi non perdono colpi e sconfiggono nettamente e , mentre gli azzurri battono i russi, ma cadono inaspettatamente contro i cechi; l'Italia si presenta cos\u00ec al decisivo scontro diretto con la necessit\u00e0 di dover vincere, mentre i tedeschi sono gi\u00e0 qualificati. Per di pi\u00f9 nella squadra azzurra si sta svolgendo una specie di rivoluzione culturale in seguito alla gestione di Arrigo Sacchi, che privilegia un gioco d'attacco e il possesso palla. La partita viene cos\u00ec giocata in maniera contraria agli stereotipi e l'Italia attacca fin dall'inizio per cercare il gol-qualificazione. I tedeschi riescono, per\u00f2, a contenere la spinta italiana e la partita finisce 0-0 (con Zola che fallisce un calcio di rigore nei primi minuti). L'Italia \u00e8 pertanto eliminata, mentre la Germania andr\u00e0 a vincere il titolo battendo in finale la Repubblica Ceca al golden goal.\nCampionato mondiale 2006.\nLa semifinale del campionato mondiale del 2006, organizzato dalla Germania, \u00e8 giocata al Westfalenstadion di Dortmund il 4 luglio del 2006, davanti a 65 000 spettatori. L'Italia vince con due gol segnati alla fine del secondo tempo supplementare da Grosso e Del Piero; Pirlo, autore dell'assist che permette a Grosso di sbloccare la gara, viene nominato uomo-partita. La Germania non aveva mai perso un incontro al Westfalenstadion prima di questa sfida. Nella scia del successo contro i tedeschi, gli azzurri andranno a vincere il titolo mondiale contro la Francia. La nazionale italiana gioca bene, manovra e nei tempi supplementari colpisce anche due legni (un palo con Gilardino e una traversa con Zambrotta).\nCampionato europeo 2012.\nItalia e Germania si rincontrano nella semifinale del campionato europeo del 2012, la sera del 28 giugno 2012, allo stadio Nazionale di Varsavia. Prima di questo match i tedeschi avevano stabilito uno storico record di 15 vittorie consecutive, inclusi tutti i match dell'europeo e quelli delle qualificazioni. A dispetto dei pronostici, l'Italia vince l'incontro per 2-1 con una prestazione brillante fatta di manovre veloci, fuori dal tradizionale binomio \"difesa e contrattacco creativo\", grazie a una doppietta di Balotelli nel primo tempo; solo allo scadere la Germania accorcia le distanze con un rigore trasformato da \u00d6zil. L'Italia perder\u00e0 poi la finale dell'europeo contro la Spagna per 4-0.\nCampionato europeo 2016.\nItalia e Germania si incontrano di nuovo in partite ufficiali il 2 luglio 2016, in occasione dei quarti di finale del campionato europeo del 2016 in Francia, al Nouveau Stade di Bordeaux, in virt\u00f9 delle vittorie ottenute nel turno precedente, rispettivamente contro e . La partita si conclude con un pareggio per 1-1 dopo i tempi supplementari, dopodich\u00e9 sono necessari 18 tiri di rigore perch\u00e9 sia decretato un vincitore: hanno la meglio i tedeschi, che si impongono per 6-5 e approdano in semifinale a spese degli azzurri. Secondo le statistiche FIFA si tratta di un pareggio, ma per la prima volta la nazionale tedesca elimina la nazionale italiana in un torneo tra nazionali maggiori."}
{"id": "4750441", "revid": "599013", "url": "https://it.wikipedia.org/wiki?curid=4750441", "title": "Ren\u00e9 Dedieu", "text": "Carriera.\nCalciatore.\nClub.\nHa iniziato la sua carriera nel e nel , alternando le militanze nei due club in due periodi distinti. Approdato nel 1926 al , dal 1927 ha interpretato il doppio ruolo di allenatore e giocatore, portando a casa una Coppa di Francia nel 1928-1929. Con lo stesso ruolo ha militato dal 1933 nel , club con cui ha vinto immediatamente il campionato, ritirandosi a fine stagione.\nNazionale.\nHa collezionato sei presenze con la propria Nazionale, tutte in gare amichevoli, senza mettere a segno reti. Il suo esordio \u00e8 avvenuto contro il l'11 novembre 1924.\nAllenatore.\nNella prima stagione dopo il ritiro dal calcio giocato ha continuato ad allenare il , mentre nella stagione successiva ha fatto brevemente ritorno al . L'anno successivo ha allenato l'.\nTra il 1937 e il 1945 \u00e8 stato alla guida dell'. Dopo una stagione al , ha allenato per 5 anni l'.\nIn seguito \u00e8 stato alla guida di e . Tra il 1953 e il 1959 \u00e8 tornato alla guida dell'. L'ultima esperienza in panchina \u00e8 avvenuta per lui nella stagione 1959-1960, di nuovo alla guida del ."}
{"id": "4750442", "revid": "399", "url": "https://it.wikipedia.org/wiki?curid=4750442", "title": "Chiesa di San Giovanni Evangelista a Montemagno", "text": ""}
{"id": "4750444", "revid": "767487", "url": "https://it.wikipedia.org/wiki?curid=4750444", "title": "Toy (gruppo musicale)", "text": "I Toy sono un gruppo musicale britannico di musica psichedelica attivo dal 2010. Tre componenti del gruppo facevano parte precedentemente dei Joe Lean &amp; the Jing Jang Jong.\nStoria.\nDopo l'esperienza dei Joe Lean &amp; the Jing Jang Jong (attivi dal 2007 al 2009 e con in repertorio solo un album), il chitarrista e cantante londinese Tom Dougall (fratello di Rose delle The Pipettes), il chitarrista Dominic O'Dair e il bassista Maxim \"Panda\" Barron formano il gruppo insieme a Charlie Salvidge (batteria) e alla spagnola Alejandra Diaz (tastiere).\nIl debutto dal vivo della band avviene insieme ai The Heartbreaks a Londra nel dicembre 2010. La band inoltre suona nel 2011 con i The Horrors e S.C.U.M.\nIl singolo di debutto del gruppo \u00e8 \"Left Myself Behind\", distribuito nel 2011 dalla Heavenly Records. Il singolo ottiene ottime recensioni e permette al gruppo di essere accostato come genere a Stereolab, Felt e Pulp.\nIl disco d'esordio del gruppo, \"TOY\", viene pubblicato nel settembre 2012. L'album \u00e8 stato prodotto da Dan Carey e distribuito dalla Heavenly. Il gruppo supporta The Vaccines nel maggio 2013.\nIl 14 ottobre 2013 la band annuncia la pubblicazione del secondo album e il 20 dello stesso mese pubblica il singolo \"Join the Dots\". Il 9 dicembre 2013 esce il secondo disco della band, intitolato \"Join the Dots\". Anche questo \u00e8 stato prodotto da Dan Carey e pubblicato dalla Heavenly.\nIl 28 ottobre 2016 esce il loro terzo disco \"Clear Shot\", subito dopo viene annunciato un tour europeo che toccher\u00e0 anche l'Italia nel febbraio 2017.\nStile musicale.\nLo stile del gruppo pu\u00f2 essere descritto come una combinazione di rock psichedelico, krautrock e post punk."}
{"id": "4750445", "revid": "15756", "url": "https://it.wikipedia.org/wiki?curid=4750445", "title": "Jagged Alliance", "text": "Jagged Alliance \u00e8 un videogioco di ruolo strategico sviluppato da Madlab Software e pubblicato da Sir-tech Software, Inc nel 1994 per PC. Disponibile solo per MS-DOS, nel 2009 ne venne realizzata una versione per Nintendo DS.\nIl gioco fu il primo capitolo di una omonima serie, infatti ad esso seguirono \"\" (1995) e \"Jagged Alliance 2\" (1999). Il gioco venne distribuito sia in versione floppy disk che CD-ROM; quest'ultima contiene alcune scene animate e il parlato digitale dei personaggi.\nTrama.\nIl gioco - ambientato nell'epoca contemporanea - si svolge sull'isola immaginaria di \"Metavira\", un ex sito utilizzato per test nucleari negli anni cinquanta del XX secolo. I test modificarono geneticamente alcuni alberi sull'isola, e alcuni anni pi\u00f9 tardi uno scienziato, Brenda Richards, durante una missione scientifica sul posto, scopr\u00ec che tali alberi - noti come \"alberi paglierini\" - producono una linfa unica che si dimostra essere una grande risorsa medica.\nTuttavia, Brenda ha anche scoperto che gli alberi non possono riprodursi. Il suo assistente, Lucas Santino, resosi conto del potenziale profitto generato dalla sostanza prodotta dagli alberi, riesce a convincere Jack Richards, capo della missione scientifica e padre di Brenda, che sarebbe utile avere due squadre scientifiche indipendenti, al fine di accelerare la ricerca. Santino stabilisce cos\u00ec una nuova base sull'altro lato dell'isola, iniziando a reclutare guardie ed assumendo gradualmente il controllo l'isola con la forza.\nAll'inizio del gioco, il giocatore viene contattato da Jack Richards e invitato sull'isola. L\u00ec, Brenda e Jack chiedono al giocatore di ingaggiare dei mercenari attraverso l\"'Associazione Internazionale di Mercenari \"(A.I.M.) per conquistare la zona dell'isola occupata dal malvagio Santino.\nModalit\u00e0 di gioco.\nIl giocatore inizia la partita nel suo alloggio. Il tempo \u00e8 scandito da giornate, che iniziano alle 07:00 e terminano alle 19:00. Nella sua stanza, il giocatore pu\u00f2 caricare e salvare il gioco, modificare le impostazioni, contattare l'A.I.M. per assumere nuovi mercenari e infine andare a letto, avanzando il giorno dopo. Il gioco termina solo che dopo tutti i settori sono stati conquistati, o dal giocatore o da Santino.\nOgni mercenario a disposizione ha una personalit\u00e0 unica; ci sono diversi personaggi che amano lavorare con alcuni e detestano altri, per tale motivo essi possono rifiutarsi di entrare nella squadra del giocatore. Alcuni mercenari, dopo che siano stati assunti, potrebbero in seguito lamentarsi di lavorare insieme ad altri. In ogni caso essi potranno anche disertare l'incarico, durante la notte, e fuggire da Metavia. Inoltre alcuni potrebbero rifiutarsi di compiere determinate azioni sul campo di battaglia; ci\u00f2 pu\u00f2 essere imputato a vari fattori, come ad esempio basso morale. Ognuno di essi ha poi quattro attributi - salute, agilit\u00e0, destrezza, saggezza - e quattro le abilit\u00e0: medicina, esplosivi, meccanica e mira. La salute determina il danno importo un mercenario pu\u00f2 prendere e, insieme con agilit\u00e0, determina quanti punti d'azione a disposizione, la destrezza influenza l'esito delle azioni nell'utilizzo di armi e altri oggetti, la saggezza permette un maggiore aumento dell'esperienza e l'interpretazione di alcune situazioni sul campo, l'abilit\u00e0 medica indica l'abilit\u00e0 e la velocit\u00e0 nel curare le ferite, quella degli esplosivi indica il grado di perizia nel maneggiare gli stessi, infine quella meccanica indica l'abilit\u00e0 nel riparare oggetti, nel combinarli, e nello scassinare serrature.\nA seconda delle frequenza di certe azioni compiute, i mercenari possono diventare pi\u00f9 abili in certe attivit\u00e0 (un mercenario effettui spesso attivit\u00e0 di pronto soccorso potrebbe migliorare la sua abilit\u00e0 medica), cos\u00ec come pure se feriti possono vedere compromesse alcune capacit\u00e0 fisiche (ad esempio una ferita ad un braccio pu\u00f2 comportare la perdita di punti destrezza).\nOgni mercanario ha infine un livello di esperienza che influenza l'abilit\u00e0 generale e il suo salario, ad un aumento di livello equivale un aumento del salario, anche in proporzione alle varie abilit\u00e0. Altri valori che determinano le prestazioni del mercenario sono, oltre la salute (rappresentata da una barra rossa), il morale (rappresentato da una barra verde) e l'energia (rappresentata da una barra blu). La prima tende a diminuire quando un mercenario viene ferito: queste vengono rappresentate dal colore giallo di cui si tinge la barra della salute, in proporzione al danno. Le ferite curate vengono rappresentate con il colore rosa. La barra si rigenerer\u00e0, ridiventando del colore rosso col passare dei giorni, pi\u00f9 velocemente se il mercenario viene lasciato a riposo.\nSchermata strategica.\nQuando il giocatore inizia una nuova giornata viene trasferito ad uno schermo che visualizza Metavira su una griglia quadrata. La mappa include informazioni quali il numero di alberi a riposo in ogni settore, se il settore \u00e8 controllato dal nemico o dal giocatore, quante guardie e battitori ci sono in ogni settore. e le informazioni sul terreno. Il giocatore pu\u00f2 anche decidere quali mercenari e quali attrezzature prendere e da quale settore di sua propriet\u00e0 partire.\nMercenari, guardie e gli estrattori di linfa (gli unici che possono estrarre la sostanza degli alberi garantendo cos\u00ec i profitti necessari al giocatore) devono essere pagati e, se necessario, il giocatore pu\u00f2 alzare il loro stipendio per renderli pi\u00f9 felici e garantendosi una maggiore fedelt\u00e0 e disponibilit\u00e0 degli stessi; ci\u00f2 potenzialmente costituisce un buon deterrente alla loro diserzione che pu\u00f2 verificarsi a seconda dell'andamento della partita. I mercenari possono essere lasciati alla base a riposo, per allenarsi nel migliorare le proprie abilit\u00e0, ad effettuare riparazioni su armi o equipaggiamento o a curare altri mercenari feriti.\nDi tanto in tanto, Jack o Brenda Richards possono contattare il giocatore e lo informano di un obiettivo importante, come ad esempio mettere in sicurezza una fonte di acqua pulita. Queste richieste possono essere ignorate, ma di solito fare ci\u00f2 causa qualche tipo di ostacolo per il giocatore in un momento successivo.\nSchermata tattica.\nDopo che il giocatore ha scelto i mercenari e l'equipaggiamento per prendere intraprendere una missione, l'azione si sposta nel settore prescelto per la partenza, ponendo una visuale dall'alto. Il giocatore pu\u00f2 ora comandare direttamente i suoi mercenari sul campo e gli ordini di movimento, in tempo reale, entrando materialmente in un settore occupato dal nemico o spostarsi in un altro gi\u00e0 liberato. Il giocatore pu\u00f2 muovere i mercenari solo in un settore adiacente, ed ha a disposizione un singolo slot di salvataggio, durante il giorno.\nQuando si entra in un settore occupato, il gioco passa in modalit\u00e0 a turni. Entrambe le parti effettuano le proprie mosse a turno; effettuando varie azioni per le quali si hanno a disposizione dei punti-azione, fino ad un massimo di 25. Il numero di punti azione \u00e8 determinato da attributi del personaggio, soprattutto dall'agilit\u00e0 e dalla salute. A seconda dell'azione che si vuol compiere (muoversi, sparare, ecc.) si consumeranno un certo numero di punti Spostarsi su terreni pi\u00f9 accidentati consumer\u00e0 un maggior numero di punti azione, cos\u00ec come prendere la mira per sparare. I mercenari possono inoltre accovacciarsi per ripararsi, inoltre \u00e8 anche possibile camminare all'indietro. La possibilit\u00e0 di colpire un avversario \u00e8 influenzata da una serie di fattori, come le abilit\u00e0 del mercenario e dalla quantit\u00e0 di punti-azione spesi per un determinato atto. Il giocatore, durante le sue esplorazioni sull'isola dovr\u00e0 fare i contro con diverse insidie, come campi minati e trappole esplosive di vario tipo, inoltre attraversando dei fiumi potr\u00e0 essere aggredito da bisce d'acqua, che stritoleranno i personaggi, a meno che essi non riescano a liberarsi.\nUn settore \u00e8 conquistato quando tutti i nemici vengono uccisi o si perde quando tutti i mercenari del giocatore e/o le guardie e gli estrattori di linfa vengono uccisi o disertano. Prima della fine di una giornata, ossia le 19:00 il giocatore dovr\u00e0 ritirarsi in uno dei settori sotto il proprio controllo, altrimenti l'azione sul campo si interromper\u00e0 ed il gioco avviser\u00e0 che i propri mercenari si stanno ritirando, tuttavia in tal caso ci sono grandi possibilit\u00e0 che i mercenari vengano feriti e/o uccisi.\nEquipaggiamento.\nC'\u00e8 una grande variet\u00e0 di oggetti nel gioco - alcuni di loro giocano un ruolo significativo nella trama - mentre altri si prestano ad uso diretto, altri ancora posso risultare utili se combinati con altri oggetti.\nTra gli oggetti a disposizione abbiamo giubbotti con un numero variabile di tasche (da 2 a 5) che consentono la capacit\u00e0 di trasporto sul campo, gil\u00e8 antiproiettile ed elmetti in kevlar, occhiali da sole (utili per vedere ad una maggiore distanza), borracce (utili per rigenerare energia durante le faticose escursioni sotto il sole), kit di mimetizzazione, silenziatori e circa una decina di armi, tra cui varie pistole (Smith &amp; Wesson modello 38, Colt .45, Beretta 92FS), un paio di fucili a pompa calibro 12, un paio di fucili d'assalto (M14 ed M16), vari tipi di esplosivi (dinamite, C-4, bombe a mano, mine) e anche mortai.\n\u00c8 infine possibile creare bombe molotov (che potranno essere fabbricate dal giocatore combinando quattro elementi: benzina, olio combustibile, recipienti di vetro e stracci). Inoltre alcune armi potranno essere modificate per avere una gittata maggiore o per migliorarne alcune caratteristiche. Nell'inventario alla base si possono avere una quantit\u00e0 illimitata di oggetti, ma il giocatore per poterli immagazzinare dovr\u00e0 farli portare ai mercenari nei settori da lui occupati.\nPersonaggi.\nI personaggi principali del gioco sono i mercenari, oltre alcuni personaggi non giocanti, Jack e Brenda Richards, e il principale antagonista, Lucas Santino, oltre ad un paio di nativi, che si potrebbero unire nel corso del gioco.\nMercenari.\nCi sono 60 mercenari tra cui scegliere, e il giocatore pu\u00f2 reclutare ed utilizzare fino a otto mercenari alla volta. Alcuni mercenari possono rifiutarsi di lavorare per il giocatore se questi ha assunto altri con cui essi vadano in disaccordo, oppure aspettare l'andamento degli eventi valutando le prestazioni del giocatore; ognuno esperto in determinati campi.\nNativi.\nNel corso del gioco verranno anche offerti i servigi di due nativi, \"Helio\" e \"Hamous\", ognuno con differenti abilit\u00e0.\nLa versione per Nintendo DS.\nIl 26 agosto 2008, la Empire Interactive annunci\u00f2 lo sviluppo per una versioni per Nintendo DS, da parte di Strategy First e Cypron Studios.\nIl gioco, inizialmente annunciato per 17 febbraio 2009, venne poi rinviato al 5 maggio 2009 negli Stati Uniti d'America, e il 26 giugno 2009 in Europa.\nIl gioco si differenzia in molti aspetti, soprattutto grafici, dalla versione di MS-DOS. Gli oggetti sono resi in una scala grafica minore, e appaiono in quantit\u00e0 e in posti diversi rispetto alla mappa della versione originale. Presenta inoltre nuove tracce musicali e scene di intermezzo cinematografiche qualitativamente migliori dal punto di vista grafico. Tuttavia alcune caratteristiche sono state rimosse come la possibilit\u00e0 di camminare all'indietro, e gli agguati mortali dei serpenti acquatici."}
{"id": "4750448", "revid": "62531558", "url": "https://it.wikipedia.org/wiki?curid=4750448", "title": "Metropolitana di Bonn", "text": ""}
{"id": "4750451", "revid": "767487", "url": "https://it.wikipedia.org/wiki?curid=4750451", "title": "Bernard Lenoble", "text": "Carriera.\nNazionale.\nHa collezionato due presenze con la propria Nazionale."}
{"id": "4750455", "revid": "767487", "url": "https://it.wikipedia.org/wiki?curid=4750455", "title": "Panama/Vale", "text": "Panama/Vale \u00e8 il primo singolo di Marina Barone, pubblicato con lo pseudonimo Beba Barone, del 1983, pubblicato in formato 7\", con numero di catalogo GRN62009, da CGD - Messaggerie Musicali e prodotto dall'etichetta discografica milanese Green Record/Duck Record."}
{"id": "4750457", "revid": "599013", "url": "https://it.wikipedia.org/wiki?curid=4750457", "title": "Frascati Superiore DOCG", "text": " Frascati Superiore \u00e8 la denominazione relativa al disciplinare di alcuni vini a DOCG prodotti in alcuni comuni della provincia di Roma\nZona di produzione.\nLa zona di produzione della DOCG \u201cFrascati Superiore\u201d comprende per intero il territorio dei comuni di Frascati, Grottaferrata, Monte Porzio Catone, ed in parte quelli di Roma e Monte Compatri.\nInformazioni sulla zona geografica.\nLa zona della DOCG \u201cFrascati Superiore\u201d si estende per ettari sul versante settentrionale dei Colli Albani.\nSi tratta di terreni di origine vulcanica (ad iniziare da anni fa, la zona \u00e8 stata interessata dall'attivit\u00e0 del cosiddetto \u201cVulcano Laziale\u201d) costituiti da ceneri e lapilli sedimentati in strati di notevole spessore pi\u00f9 o meno cementati.\nSono presenti:\nLa loro altitudine \u00e8 compresa tra i 70 e i 500\u00a0m s.l.m., con pendenza variabile ed esposizione ad ovest e a nordovest.\nIl loro clima \u00e8 di tipo mediterraneo di transizione con precipitazioni medie annue di 920\u00a0mm, moderata aridit\u00e0 estiva (pioggia 120\u00a0mm). Temperatura media di 14,6\u00a0\u00b0C, con temperatura media inferiore ai 10\u00a0\u00b0C per 3-4 mesi (minima di 3,4-4,0\u00a0\u00b0C) e una temperatura relativamente elevata e ottima insolazione nei mesi di settembre ed ottobre (in qualche anno anche fino al mese di novembre).\nStoria.\nLa presenza della viticoltura nella zona del \"Frascati\" (l'antico Tusculum) \u00e8 attestata fin dall'epoca romana da un affresco in cui si vedono due caproni che si affrontano sotto un tralcio di vite carico di grappoli. Ci sono inoltre le testimonianze in molti scritti dei georgici primo fra tutti Marco Porcio Catone detto il Censore, che tratta di vitivinicoltura nel suo trattato De agri cultura.\nMarco Terenzio Varrone ci ricorda che, per legge, a Tuscolo nessuno poteva mandare il vino nuovo a Roma prima che fossero celebrate le \"Vinalia\" (feste del vino).\nAmbrogio Teodosio Macrobio scrive che Quinto Ortensio Ortalo innaffiava i suoi platani a Tuscolo con il vino l\u00ec prodotto per farli crescere pi\u00f9 rigogliosi.\nLe vigne sotto Frascati sono poi citate in una bolla di Papa Sergio I (687-701) e, ancora dopo (1515), negli statuti concessi da Marcantonio Colonna, che fra l'altro regolamentavano la coltivazione dei vigneti e la produzione del vino.\nSante Lacerio, bottigliere di Papa Paolo III (1534-1549), cita il vino di Frascati, di Marino e di Grottaferrata quali i migliori dell'epoca.\nUn anonimo cronista al seguito del cardinale Scipione Borghese (1734-1782), riferendosi a Frascati: \u00abdella bont\u00e0 del sito non mi \u00e8 necessario dirlo, perch\u00e9 la virt\u00f9 et la variet\u00e0 et la opportunit\u00e0 del terreno si mostra pur anco hoggid\u00ec, quando le sue vigne producono frutti et liquori di tale squisitezza, che io non intendo in quale parte si trovino migliori\u00bb.\nIn Monumenti dello Stato pontificio e relazione topografica di ogni paese (1835) di Giuseppe Marocco, si legge:\nNel trattato \"Storia della vite e del vino in Italia\" (1931-37) di Giovanni Dalmasso, si cita Andrea Bacci (1524-1600) (medico di Sisto V ed autore del trattato \u201cDe naturali vinorum historia\u201d) che aveva scritto di Frascati \u00abluogo di delizie, generoso di uve e di vari frutti\u2026 \u2026quegli industri coltivatori avevano propagato nelle loro vigne le viti pi\u00f9 elette d'Italia\u2026 (e producevano vini che venivano forniti) \u2026ai conviti principeschi, nonch\u00e9 alle mense borghesi di Roma\u00bb.\nIl 23 maggio 1949, 18 produttori sottoscrivono la nascita del \"Consorzio del Frascati\" allo scopo di tutelare il vino Frascati dalle falsificazioni, valorizzarlo e propagandarlo.\nPrecedentemente all'attuale disciplinare questa DOCG era stata:"}
{"id": "4750459", "revid": "297059", "url": "https://it.wikipedia.org/wiki?curid=4750459", "title": "Prevalenza (epidemiologia)", "text": ""}
{"id": "4750460", "revid": "1226", "url": "https://it.wikipedia.org/wiki?curid=4750460", "title": "Marco di Montegallo", "text": ""}
{"id": "4750461", "revid": "1714743", "url": "https://it.wikipedia.org/wiki?curid=4750461", "title": "Uberto di Prussia", "text": "Biografia.\nSi un\u00ec all'esercito nel 1934 e partecip\u00f2 all'Invasione della Polonia nel 1939. Un anno dopo fu congedato dall'esercito dal Prinzenerlass di Hitler, in seguito alla morte del fratello maggiore il Principe Guglielmo di Prussia.\nMatrimonio e figli.\nIl 29 dicembre 1941, spos\u00f2 la Baronessa Maria von Humboldt-Dachroeden (1916-2003) a Oels in Slesia. Divorziarono due anni dopo, nel 1943 e il 5 giugno di quell'anno, si spos\u00f2 nuovamente con la Principessa Maddalena Reuss di K\u00f6stritz (1920\u20132009). Ebbero due figlie femmine:\nIl Principe Uberto \u00e8 morto di appendicite l'8 aprile 1950 a Windhoek nell'Africa Sud Occidentale.\n\u00c8 sepolto nel Castello di Hohenzollern."}
{"id": "4750463", "revid": "1543377", "url": "https://it.wikipedia.org/wiki?curid=4750463", "title": "Porto di Tel Aviv", "text": "Porto di Tel Aviv era un vecchio porto di Tel Aviv, Israele. \u00c8 stato utilizzato tra gli anni 1938 e 1965. \u00c8 stato vicino alla foce del fiume Yarkon. Dopo la sua chiusura nel 1965, \u00e8 stato spostato al porto di Ashdod e divenne una zona magazzino. Nel 2000, \u00e8 stato ristrutturato ed \u00e8 diventato una zona commerciale e ricreativa. Programmi di ricostruzione e di riabilitazione sono in corso dopo pi\u00f9 di dieci anni. il porto di Tel Aviv era una parte di una grande area di sviluppo denominata: \"la Penisola Yarkon River\" perch\u00e9 \u00e8 stato costruito accanto alla Fiera Oriente che sembra una penisola dall'alto. La zona intorno al porto \u00e8 stato costruito nel 1930."}
{"id": "4750466", "revid": "767487", "url": "https://it.wikipedia.org/wiki?curid=4750466", "title": "Raymond Sentub\u00e9ry", "text": "Carriera.\nNazionale.\nHa collezionato tre presenze con la propria Nazionale."}
{"id": "4750469", "revid": "767487", "url": "https://it.wikipedia.org/wiki?curid=4750469", "title": "Taco (cantante)", "text": "In carriera ha pubblicato una decina di album, il primo dei quali fu \"After Eight\" del 1982.\nIl suo singolo di maggiore successo fu \"Puttin' on the Ritz\" del 1982, cover di un brano di Irving Berlin, che raggiunse i primi posti delle classifiche in vari Paesi.\nHa fatto anche parte - assieme a Geff Harrison e Ronald David - del gruppo musicale The Soul Brothers.\nBiografia.\nNato in Indonesia da genitori di origine olandese, ha vissuto la giovinezza tra Olanda e Singapore, dove ha studiato alla International School of America diplomandosi nel 1973. Successivamente si \u00e8 trasferito con la famiglia ad Amburgo, dove ha frequentato una scuola di recitazione e una di danza, ottenendo un ruolo nel musical \"Sweet Charity\".\nGrazie ad alcuni contatti con musicisti e membri dell'industria discografica, ha registrato alcuni demo, venendo infine messo sotto contratto dalla Polydor. Dopo avere inciso alcuni singoli di genere schlager e una cover del brano di Elton John \"Nobody Wins\", amareggiato dal dover interpretare un tipo di musica che non amava, ha rotto il contratto con la casa discografica nel 1981. Insieme ai produttori David Parker e Werner Lang ha concepito l'idea di una cover con un arrangiamento elettronico del classico di Irving Berlin \"Puttin' on the Ritz\". Il singolo, uscito nel 1982, anche per una mancanza di promozione della casa discografica \u00e8 stato inizialmente ignorato dal pubblico, eccetto che in Svezia, dove \u00e8 arrivato al primo posto in classifica ed \u00e8 stato certificato disco d'oro. Sulla spinta del successo scandinavo il brano \u00e8 successivamente diventato un successo internazionale, prima in Germania, poi in Europa, e infine negli Stati Uniti, dove ha venduto oltre un milione di copie.\nDopo il successo di \"Puttin' on the Ritz\" furono estratti altri singoli dall'album di debutto \"After Eight\", ma nessun brano ha raggiunto un successo paragonabile al predecessore. L'album successivo, \"Let\u2019s Face the Music\", \u00e8 stato un parziale insuccesso, e ha portato Taco alla rottura con la RCA. Tra il 1984 e l'inizio degli anni '90 ha inciso un buon numero di singoli e album per diverse case discografiche, confrontandosi con i generi pi\u00f9 diversi, dalle cover di Glenn Miller al pop pi\u00f9 tradizionale fino alla dance. Negli anni '90, pur continuando a produrre musica, ha ripreso a recitare a teatro in vari musical."}
{"id": "4750471", "revid": "297059", "url": "https://it.wikipedia.org/wiki?curid=4750471", "title": "Adenomi ipofisari", "text": ""}
{"id": "4750472", "revid": "1226", "url": "https://it.wikipedia.org/wiki?curid=4750472", "title": "Casa Tosi", "text": "Casa Tosi alias Palazzo Baratti \u00e8 un palazzo novecentesco di Milano in stile liberty situato in \"via Senato\" n. 28.\nStoria e descrizione.\nIl palazzo fu realizzato dall'architetto Alfredo Campanini nel 1909 come residenza privata. Lo stile del palazzo pu\u00f2 essere classificato come liberty, tuttavia si notano pesanti influssi di neorococ\u00f2, pi\u00f9 nel particolare ispirato al barocco lombardo.\nIl portale \u00e8 centrato sulla facciata, ed \u00e8 sormontato dal balcone decorato con figure di foglie e ferro battuto tipiche del liberty, con curvature che ricordano il barocco. Se al primo piano, il balcone principale \u00e8 affiancato da altri due balconi, ai piani superiori le finestre sono tutte munite di balconcini. Varcato il cancello in ferro battuto, all'interno si pu\u00f2 osservare l'ascensore chiuso in una gabbia di ferro battuto a motivi floreali."}
{"id": "4750474", "revid": "599013", "url": "https://it.wikipedia.org/wiki?curid=4750474", "title": "Frascati Superiore riserva", "text": "Il Frascati Superiore riserva \u00e8 un vino DOCG la cui produzione \u00e8 consentita nella provincia di Roma\nZona di produzione.\nVedi: Frascati Superiore DOCG\nInformazioni sulla zona geografica.\nVedi: Frascati Superiore\nStoria.\nVedi: Frascati Superiore\nPrecedentemente all'attuale disciplinare questa DOCG era stata:\nIl precedente disciplinare del 1966 prevedeva:\nIl precedente disciplinare del 20.09.2011 non si discostava sostanzialmente da quello attuale del 30.11.2011\nProduzione.\n\"Provincia, stagione, volume in ettolitri\""}
{"id": "4750476", "revid": "736476", "url": "https://it.wikipedia.org/wiki?curid=4750476", "title": "Taco Ockerse", "text": ""}
{"id": "4750480", "revid": "54354", "url": "https://it.wikipedia.org/wiki?curid=4750480", "title": "Curl Curl", "text": "Curl Curl \u00e8 un sobborgo di nord Sydney, nello Stato del Nuovo Galles del Sud in Australia.\nCurl Curl si trova a 16\u00a0km a nord-est del Distretto affaristico centrale di Sydney, nell'area governativa locale della Municipalit\u00e0 di Warringah.\nLa laguna Curl Curl e il Greendale Creek, separano Curl Curl da Curl Curl Nord. I sobborghi limitrofi sono: Freshwater, Brookvale and Dee Why.\nWingala \u00e8 una localit\u00e0 adiacente. La spaiggia di Curl Curl scorre lungo il confine orientale e si estende fino alla spiaggia di Curl Curl Nord.\nCurl Curl \u00e8 conosciuta per essere una delle migliori spiagge per surfare nella regione di Sydney di Northern Beaches.\nStoria.\nIl nome Curl Curl sembra essere di origine aborigena attribuito all'area di Manly Vale, Freshwater, Queenscliff. Potrebbe derivare dalla frase: \"curial curial\", che significa: \"fiume della vita\".\nLa laguna acquis\u00ec il suo nome negli anni ottanta del XX secolo; prima si chiamava Harbord Lagoon.\nPopolazione.\nSecondo il censimento australiano del 2011, vi sono 2.415 residenti a Curl Curl. La maggior parte \u00e8 nata in Australia (77.2%), con una maggioranza di nati all'estero inglesi 6.1%, neozelandesi 2.6% e sudafricani 0.9%."}
{"id": "4750484", "revid": "287204", "url": "https://it.wikipedia.org/wiki?curid=4750484", "title": "Pablo Guerrero Martinez", "text": ""}
{"id": "4750495", "revid": "120583519", "url": "https://it.wikipedia.org/wiki?curid=4750495", "title": "Amoxapina", "text": "L\u2019amoxapina \u00e8 un antidepressivo eterociclico appartenente alla classe delle dibenzoxazepine, chimicamente differenti da dibenzazepine, dibenzocicloepteni e dibenzoxepine. \nIl composto \u00e8 il metabolita \"N\"-demetilato di loxapina. Ha ricevuto l'approvazione alla commercializzazione negli Stati Uniti nel 1992 (circa trenta o quaranta anni dopo l'introduzione della maggior parte degli altri antidepressivi triciclici)\nFarmacodinamica.\nIl meccanismo di azione dell'antidepressivo non \u00e8 del tutto chiaro. Studi sperimentali eseguiti sugli animali hanno messo in evidenza come amoxapina, ed i suoi metaboliti attivi 8-idrossiamoxapina e 7-idrossiamoxapina, riducano l'uptake della noradrenalina e della serotonina. Nel contemopo la molecola presenta anche un'azione di blocco dei recettori dopaminergici, svolgendo inoltre un effetto leggermente sedativo e in parte simile a quello di alcuni antipsicotici atipici.\nFarmacocinetica.\nA seguito di somministrazione per via orale l'amoxapina viene rapidamente assorbita dal tratto gastroenterico. Il livello plasmatico massimo (Cmax) viene raggiunto circa 90 minuti (Tmax) dopo la somministrazione. Nell'organismo la molecola \u00e8 quasi completamente metabolizzata nel fegato per idrossilazione, principalmente con un coinvolgimento del CYP2D6. L'eliminazione avviene principalmente attraverso l'emuntorio renale sotto forma di glucuronidi (60\u201370%) mentre una quantit\u00e0 inferiore (7\u201318%) viene escreta nelle feci come metaboliti non coniugati.\nNell'uomo, l'amoxapina ha un'emivita di 8 ore, ma il metabolita principale, l'8-idrossiamoxapina, ha un'emivita biologica di 30 ore. Un altro metabolita, 7-idrossiamoxapina, ha un'emivita di circa 6,5 ore. Il legame con le proteine plasmatiche raggiunge valori del 90%.\nSia amoxapina che 8-idrossiamoxapina vengono secreti nel latte materno.\n\u00c8 stato osservato che gli effetti dell'amoxapina si instaurano pi\u00f9 rapidamente rispetto ad altri antidepressivi come amitriptilina o imipramina. Rispetto a quest'ultimo composto amoxapina sarebbe superiore in termini di sicurezza ed efficacia.\nDopo l'inizio della terapia sono sufficienti 4-7 giorni per iniziare a registrare i primi effetti clinici desiderati. A distanza di due settimane dall'inizio della terapia circa l'80% dei pazienti evidenzia una risposta terapeutica positiva.\nTossicologia.\nStudi eseguiti sui topi hanno evidenziato una DL50 pari a 122\u00a0mg/kg peso corporeo, quando somministrata per via intraperitoneale e di 112\u00a0mg/kg, quando somministrata per os.\nUsi clinici.\nL'amoxapina \u00e8 indicata nel trattamento sintomatico dei disturbi nevrotici o della depressione reattiva.\n\u00c8 inoltre indicata nei soggetti affetti da depressione endogena o depressione psicotica.\nSembra inoltre essere di particolare efficacia nel trattamento di tutte le forme di depressione che si accompagnano ad ansia o agitazione.\nCon il trascorrere del tempo si possono manifestare fenomeni di tolleranza farmacologica agli effetti antidepressivi della molecola.\nEffetti collaterali e indesiderati.\nIn corso di trattamento con amoxapina si possono registrare disturbi del sistema gastrointestinale (secchezza delle fauci, alterazioni dell'appetito, nausea, vomito, stipsi). Altri effetti collaterali molto comuni sono: cardiopalmo e tachicardia, visone offuscata, atassia, sudorazione, edema, rash cutaneo.\nGli effetti avversi pi\u00f9 rilevanti sono a carico del sistema nervoso e comprendono sedazione e sonnolenza, cefalea, vertigini, affaticamento, debolezza, ansiet\u00e0 e stato di agitazione, alterazioni del ritmo del sonno ed insonnia, incubi, alterazioni nel ritmo dell'elettroencefalogramma, nervosismo, tremori, irrequietezza, confusione mentale.\nCome conseguenza del blocco dei recettori dopaminergici si pu\u00f2 avere: corea, acinesia, acatisia, iperprolattinemia, e discinesia tardiva. \u00c8 stata anche registrata iperglicemia verosimilmente da attribuirsi all'attivit\u00e0 del metabolita 7-idrossiamoxapina.\nCaratteristiche le alterazioni nel ritmo del sonno: questo antidepressivo, come altri triciclici, sembra ritardare l'inizio del sonno REM (aumento della latenza nell'esordio del sonno REM), riducendo anche la quantit\u00e0 complessiva di sonno REM durante la notte. Questi effetti sono stati registrati sia in soggetti sani sia in pazienti depressi.\nControindicazioni.\nIl composto \u00e8 controindicato in pazienti con ipersensibilit\u00e0 individuale nota al principio attivo od alle dibenzoxazepine, oppure ad uno qualsiasi degli eccipienti utilizzati nella formulazione farmacologica. \n\u00c8 inoltre controindicato in soggetti affetti da ipertrofia prostatica, ileo paralitico, glaucoma, epilessia, cardiopatie gravi, ipertiroidismo. \nL'uso di amoxapina nel periodo di convalescenza e recupero che fa seguito a un infarto miocardico non \u00e8 consigliabile.\nDosi terapeutiche.\nViene somministrata in compresse. Nei soggetti adulti, nella fase iniziale di induzione, si somministrano 50\u00a0mg, 2-3 volte al giorno. Successivamente, basandosi sulla tolleranza individuale, il dosaggio pu\u00f2 essere aumentato fino a 100\u00a0mg, tre volte al giorno, verso la fine della prima settimana. Raggiunto il dosaggio ottimale (che in alcuni individui pu\u00f2 anche raggiungere i 300\u00a0mg al giorno) il farmaco pu\u00f2 essere assunto in un'unica somministrazione serale. I dosaggi pi\u00f9 elevati sono in genere associati ad un livello di sedazione notevole, in particolare nelle fasi iniziali del trattamento.\nSovradosaggio.\nLe manifestazioni tossiche da sovradosaggio, accidentale o volontario, di amoxapina sono peculiari, in particolare la registrazione di effetti cardiovascolari rilevanti \u00e8 piuttosto rara. Pertanto questo tipo di overdose differisce rispetto a quelle di altri antidepressivi triciclici (ad esempio imipramina, doxepina, iprindolo, protriptilina ed altri) ove tendono a prevalere i disturbi di tipo cardiocircolatorio. Ci\u00f2 nonostante in letteratura medica esistono anche segnalazione di cardiotossicit\u00e0 da amoxapina.\nIn ogni caso l'overdose da amoxapina \u00e8 particolarmente insidiosa, e tendenzialmente si verificano pi\u00f9 spesso effetti avversi coinvolgenti il sistema nervoso centrale (SNC) ed in particolare crisi di grande male, o uno stato epilettico che costituisce un'emergenza neurologica.\nAltre gravi complicazioni sono rappresentate dal coma e dall'acidosi metabolica. Si pu\u00f2 verificare una insufficienza renale 2-5 giorni dopo il sovradosaggio con necrosi tubulare acuta, rabdomiolisi e mioglobinuria.\nIl trattamento del sovradosaggio deve essere sintomatico e di sostegno alle funzioni vitali, nonch\u00e9 rivolto in particolar modo alla prevenzione e al controllo delle convulsioni. \nSe si sospetta un'assunzione recente e il paziente \u00e8 cosciente si pu\u00f2 indurre il vomito (ricorrendo ad esempio allo sciroppo di ipecacuana, e si pratica la gastrolusi. In una fase immediatamente successiva si somministra carbone attivo per ridurre l'assorbimento."}
{"id": "4750505", "revid": "1305772", "url": "https://it.wikipedia.org/wiki?curid=4750505", "title": "Greenfields", "text": ""}
{"id": "4750514", "revid": "287204", "url": "https://it.wikipedia.org/wiki?curid=4750514", "title": "Live Phish Volume 16", "text": "Live Phish Volume 16 \u00e8 un album dal vivo dei Phish, pubblicato il 29 ottobre 2002 (in contemporanea ai Volumi 13, 14 e 15 della serie \"Live Phish\") dalla Elektra Records. Il disco riporta l'esibizione del gruppo al Thomas and Mack Center di Las Vegas, nella notte di Halloween del 1998.\n\u00c8 il quarto di 6 spettacoli di Halloween in cui i Phish hanno eseguito dal vivo in un unico concerto un intero album di un altro artista: nel caso della performance in questione, il gruppo svel\u00f2 la sera stessa che avrebbe eseguito durante il secondo set l'album dei Velvet Underground \"Loaded\". Come spesso accade per i lunghissimi concerti della band, anche questo fu diviso in successive uscite (o \"set\").\nQuesta \u00e8 l'unica performance di Halloween nella quale i Phish si discostarono dalla scaletta del disco originale, eseguendo lunghe improvvisazione (soprattutto nei brani \"Rock &amp; Roll\" e \"Lonesome Cowboy Bill\").\nL'esibizione della notte di Halloween \u00e8 contenuta nei primi 3 dischi; il 4 riporta invece una parte del concerto eseguito dalla band sempre al Thomas and Mack Center la sera precedente (30 ottobre 1998), ed \u00e8 composto di pezzi usualmente eseguiti dai Phish. Bench\u00e9 il concerto della notte di Halloween del 1998 non sia il pi\u00f9 lungo dei Phish, con l'aggiunta del disco 4 il \"Volume 16\" raggiunge quasi le 5 ore di musica e risulta il disco pi\u00f9 lungo della serie \"Live Phish\" (il pi\u00f9 breve \u00e8 invece il Vol. 3)."}
{"id": "4750528", "revid": "1305772", "url": "https://it.wikipedia.org/wiki?curid=4750528", "title": "Libav", "text": "Libav \u00e8 un progetto libero e open source fork di FFmpeg che fornisce librerie e programmi per gestire e manipolare dati multimediali. Le parti pi\u00f9 conosciute di Libav sono: libavcodec, libreria per la decodifica audio/video usata da diversi altri progetti; libavformat, libreria orientata al demuxing ed I/O; avconv, programma a riga di comando per la ricodifica di stream multimediali.\nIl codice sorgente di Libav \u00e8 pubblicato secondo la GNU Lesser General Public License 2.1+.\nLibav supporta molteplici sistemi operativi sia famosi quali Linux, macOS o Microsoft Windows, sia di nicchia quali AmigaOS o Haiku. La maggior parte delle piattaforme hardware \u00e8 supportata.\nVideo codec supportati.\nLibav fornisce decoder ed encoder per i seguenti formati video:\nCodec audio supportati.\nLibav fornisce decoder ed encoder per i seguenti formati audio:"}
{"id": "4750535", "revid": "2175", "url": "https://it.wikipedia.org/wiki?curid=4750535", "title": "VKOR", "text": ""}
{"id": "4750543", "revid": "287204", "url": "https://it.wikipedia.org/wiki?curid=4750543", "title": "Statuto di Westminster del 1275", "text": "Lo Statuto di Westminster del 1285 (13 Edward I, St. 1; conosciuto anche come Statuto di Westminster I, come lo Statuto di Westminster del 1285, era uno statuto inglese del re Edoardo I ed \u00e8 esso stesso un codice che raccoglie le leggi inglesi allora esistenti in 51 Capitoli.\nIl Capitolo 5, conosciuto come il \"Freedom of Election Act 1275\", \u00e8 ancora in vigore nel Regno Unito. William Stubbs dice di esso:\nAnche se \u00e8 materia di disputa su quando \u00e8 stato introdotto tra \"peine forte et dure\" (Law French - antico francese giuridico per \"punizione dura e forte\"), il capitolo 3 afferma che quei criminali che rimangono zitti devono essere messi in \"prison forte et dure\" (Law French).\nStoria.\nEra uno dei due Statuti inglesi in gran parte redatti da Robert Burnell e approvati durante il regno di Edoardo I d'Inghilterra. Re Edoardo era tornato dalla nona Crociata il 2 agosto 1274 e fu incoronato re d'Inghilterra il 19 agosto.\nIl suo primo Parlamento d'Inghilterra \u00e8 stato convocato per la solenne quindicina della Presentazione di Ges\u00f9 al Tempio il 16 febbraio 1275 ma fu prorogue fino al giorno successivo la Pasqua, luned\u00ec 22 aprile 1275 e si \u00e8 riunito al Palazzo di Westminster; il suo principale lavoro era prendere in esame lo Statuto di Westminster I. Questo \u00e8 stato redatto, non in latino, ma in lingua normanna, e fu approvato \"par le assentement des erceveskes, eveskes, abbes, priurs, contes, barons, et la communaute de la tere ileokes somons\" (con l'accordo degli arcivescovi, vescovi, abati, priori, conti, baroni, e la comunit\u00e0 della terra e degli assenti non rappresentati).\nCapitoli.\nLo Statuto di Westminster I \u00e8 composto da 51 capitoli:"}
{"id": "4750550", "revid": "838137", "url": "https://it.wikipedia.org/wiki?curid=4750550", "title": "Vescovo dell'Aquila", "text": ""}
{"id": "4750551", "revid": "181699", "url": "https://it.wikipedia.org/wiki?curid=4750551", "title": "Stagione di college football 1876", "text": "La Stagione di college football 1876 fu la ottava stagione di college football negli Stati Uniti. La stagione \u00e8 segnata dall'accordo alla Massasoit House di Springfield, tra Harvard, Princeton e Columbia, per l'adozione delle regole che Harvard gi\u00e0 utilizzava, derivate da quelle a sua volta utilizzate dalla canadese Universit\u00e0 McGill. Yale, in disaccordo con le tre universit\u00e0 sopra dette sul numero di giocatori in campo, decise di non aderire alla neonata Intercollegiate Football Association (IFA).\nLe universit\u00e0 ufficialmente partecipanti furono nove, a queste si aggiungono l'Universit\u00e0 McGill e due selezioni di All-Star: Canada e Philadelphia, normalmente non conteggiate tra le squadre. Secondo l'Official NCAA Division I Football Records Book, Yale, imbattuta in virt\u00f9 del suo 3-0 finale, risult\u00f2 essere campione nazionale di quella stagione."}
{"id": "4750552", "revid": "937789", "url": "https://it.wikipedia.org/wiki?curid=4750552", "title": "College football NCAA 1876", "text": ""}
{"id": "4750553", "revid": "101531494", "url": "https://it.wikipedia.org/wiki?curid=4750553", "title": "Difetti e virt\u00f9", "text": "Difetti e virt\u00f9 \u00e8 un album di Don Backy, pubblicato nel 1981 su etichetta Ciliegia Bianca.\nLa canzone \"Importa niente\" fu utilizzata come sigla di \"Domenica in\" 1981, mentre \"Viaggio\" \u00e8 ispirata agli effetti devastanti che la droga porta agli esseri umani.\nNel disco suona anche Agostino Marangolo, componente dei Goblin."}
{"id": "4750554", "revid": "1543377", "url": "https://it.wikipedia.org/wiki?curid=4750554", "title": "Vaterpolo klub \u017dAK Kikinda", "text": "Il Vaterpolo klub \u017dAK \u00e8 una squadra di pallanuoto che ha sede a Kikinda, in Serbia.\nStoria.\nIl club fu fondato il 7 luglio 1951 da un gruppo di operai con il nome di VK Radni\u010dki, che significa appunto \"lavoratori\". Dopo soli tre anni divennero campioni del Banato.\nNel 1964 il club vinse il suo primo campionato serbo, e riusc\u00ec in tale impresa per tre stagioni consecutive. Seguitamente il nome fu cambiato in \"VK Odred i Pliva\u010dki vaterpolo klub \u017dAK\", per poi assumere l'attuale denominazione \"VK \u017dAK\" nel 1981.\nInizialmente la squadra giocava nella cava di argilla della zona industriale, finch\u00e9 fu costruita una piscina olimpica nella citt\u00e0 nel 1978, che favor\u00ec lo sviluppo della pallanuoto a Kikinda, con conseguente apertura di un complesso natatorio nel 1979.\nUno dei pi\u00f9 grandi successi nella storia del club si verific\u00f2 nella stagione 2010-11, quando partecip\u00f2 per la prima volta ad una competizione europea ufficiale, precisamente la Coppa LEN, in cui venne eliminata nel secondo turno a gironi. Lo stesso anno inoltre si piazz\u00f2 al 4\u00ba posto nella Coppa di Serbia e al 5\u00ba posto in campionato."}
{"id": "4750556", "revid": "34862", "url": "https://it.wikipedia.org/wiki?curid=4750556", "title": "Vaterpolo Klub \u017dAK Kikinda", "text": ""}
{"id": "4750562", "revid": "12379", "url": "https://it.wikipedia.org/wiki?curid=4750562", "title": "This Is Not a Love Song", "text": "This Is Not a Love Song \u00e8 un singolo del gruppo post-punk Public Image Ltd. pubblicato nel 1983 da Virgin Records.\nIl disco.\nNel 1983, i PiL perdono un membro importantissimo nell'economia del gruppo, Keith Levene. Durante questo travagliato periodo, il gruppo pubblica il singolo \"This Is Not A Love Song\" (lett. \"Questa non \u00e8 una canzone d'amore\"). Il testo del brano irride le critiche dei fan e della stampa musicale mosse alla band accusata di star progressivamente \"ammorbidendosi\" per orientarsi verso sonorit\u00e0 maggiormente commerciali. Il titolo della canzone \u00e8 ispirata a una strofa della canzone \"Her Story\" (1979) dei compagni di etichetta Virgin Flying Lizards, circa i gruppi che si \"svendevano\" per raggiungere il successo commerciale (\u00abBut you can still make money, by singing sweet songs of love... this is a love song\u00bb).\nIronicamente, la canzone frutt\u00f2 ai PiL il loro maggior successo commerciale, raggiungendo la posizione numero 5 in Gran Bretagna, la numero 3 in Irlanda, e la numero 12 in Olanda. Originariamente incisa con il titolo \"Love Song\" e inclusa nell'album compilation \"Commercial Zone\", pubblicato da Keith Levene alla sua uscita dai PiL, una versione ri-registrata di \"This Is Not a Love Song\", con una parte vocale maggiormente abrasiva e una sezione fiati, venne successivamente inclusa sull'album \"This Is What You Want... This Is What You Get\" del 1984.\nCos\u00ec John Lydon descrisse la canzone:"}
{"id": "4750572", "revid": "682087", "url": "https://it.wikipedia.org/wiki?curid=4750572", "title": "Legamento gastro-splenico", "text": ""}
{"id": "4750574", "revid": "1649409", "url": "https://it.wikipedia.org/wiki?curid=4750574", "title": "Ubaldo Calabresi", "text": "Biografia.\n\u00c8 nato a Sezze, in provincia di Latina e diocesi di Latina-Terracina-Sezze-Priverno, il 24 dicembre 1924. Era il quarto dei sei figli di Paolo Augusto e Filomena Arcese. La sua era una famiglia di contadini.\nFormazione e ministero sacerdotale.\nDopo gli studi nel Seminario minore interdiocesano di Sezze e nel Pontificio Seminario Romano Maggiore di Roma, \u00e8 stato ordinato presbitero nella basilica di San Giovanni in Laterano il 27 marzo 1948 per la diocesi di Sezze. Nel 1951, vinte le resistenze del suo vescovo, \u00e8 stato ammesso alla Pontificia Accademia Ecclesiastica e nel 1954 ha iniziato il suo servizio diplomatico presso la seconda sezione della segreteria di Stato della Santa Sede.\nLa prima missione all'estero \u00e8 stata in Nicaragua nel 1955: da qui fa la spola con il vicino Honduras, in una situazione complessa, contrassegnata da una politica interna autoritaria, dove la Chiesa trova forti resistenze nei governi nazionali.\nNel 1956 \u00e8 stato inviato in Argentina dove ricopre l'incarico di segretario della nunziatura apostolica per tre anni; l\u00ec \u00e8 giunto dopo la caduta di Juan Peron, ha vissuto la presidenza del generale Pedro Eugenio Aramburu (1955-1958) e quella costituzionale di Arturo Frondizi (1958-1962).\nDopo la morte del nunzio apostolico Mario Zanin, \u00e8 stato trasferito a Leopoldville, attuale Kinshasa, dove \u00e8 stato addetto alla delegazione apostolica del Congo Belga e del Ruanda-Urundi (1959-1963) ed incaricato d'affari. In quegli anni il Congo Belga ha raggiunto l'indipendenza, ma era dilaniato dalle lotte interne, che hanno portato al potere il colonnello Mobutu Sese Seko e che sono culminate nel massacro di tredici militari italiani.\nNel 1964 \u00e8 stato trasferito in Europa, come uditore delle rappresentanze del Belgio e del Lussemburgo e poi, nel 1968, nella delegazione apostolica negli Stati Uniti d'America per un anno.\nMinistero episcopale.\nIl 3 luglio 1969 papa Paolo VI lo ha nominato arcivescovo titolare di Fondi e delegato apostolico in Sudan e nella Regione del Mar Rosso, con sede a Karthoum; ha ricevuto l'ordinazione episcopale a Roma, nella cappella del Pontificio Seminario Romano Maggiore, il 28 settembre successivo dal cardinale Jean-Marie Villot, coconsacranti gli arcivescovi Sergio Pignedoli (poi cardinale) ed Arrigo Pintonello.\nNel 1972, dopo aver firmato gli accordi di Addis Abeba per la pacificazione nazionale, le autorit\u00e0 statali del Sudan hanno deciso di stabilire rapporti diplomatici con la Santa Sede; il 29 aprile ne \u00e8 divenuto primo pro-nunzio apostolico, cumulando il precedente incarico nei confronti degli altri paesi dell'area a lui affidata nel 1969. Al lavoro per il Sudan, affiancava quindi a responsabilit\u00e0 nelle nazioni vicine, comprese nel vasto territorio denominato regione del Mar Rosso, comprendente anche i territori della penisola arabica, aree nelle quali ha ottenuto l'erezione di chiese per cristiani e di una casa delle religiose di madre Teresa di Calcutta.\nIn Somalia, ha trattato per ridurre gli effetti della decisione unilaterale del governo del presidente Siad Barre, di confiscare tutte le scuole operanti sul territorio.\nNel Gibuti, allora chiamato \u201cTerritorio francese degli Afar e degli Issa\u201d la situazione era nel pieno della lotta per l'indipendenza, concessa poi dalla Francia nel 1977; mons. Calabresi ha portato il messaggio autografo di papa Paolo VI al presidente del nuovo stato Hassan Gouled Aptidon.\nIl 5 gennaio 1978 papa Paolo VI lo ha inviato di nuovo in America Latina come nunzio apostolico in Venezuela, dove la situazione interna era mediamente positiva; in questo periodo si segnala la sua presenza a Bogot\u00e0 per prender parte alla trattativa per la liberazione di alcuni ostaggi, tra cui il nunzio apostolico in Colombia Angelo Acerbi.\nIl 21 marzo 1981 papa Giovanni Paolo II lo ha nominato nunzio apostolico in Argentina; il 23 marzo seguente presenta le lettere credenziali al capo dello stato Jorge Rafael Videla. Il 29 marzo, il generale Roberto Eduardo Viola succede a Videla, ma gi\u00e0 alla fine di dicembre anche Viola viene sostituito dalla giunta militare con il generale Leopoldo Galtieri che, nel 1982, ha ordinato l'occupazione delle isole Falkland-Malvinas, annesse nel 1833 dalla Gran Bretagna. In questa occasione ha organizzato la prima visita di papa Giovanni Paolo II in Argentina. Successivamente il suo apporto \u00e8 volto a scongiurare una grave crisi tra Argentina e Cile; grazie all'intervento del presidente del Venezuela Carlos Andr\u00e9s P\u00e9rez, con la collaborazione dell'allora arcivescovo nunzio apostolico in Cile Angelo Sodano. La trattativa ebbe una definitiva accelerazione solo successivamente, con l'elezione del presidente Ra\u00fal Ricardo Alfons\u00edn. La presenza di monsignor Ubaldo Calabresi in Argentina \u00e8 stata caratterizzata dalla gestione di avvenimenti tragici e tumultuosi e la capacit\u00e0 di tessere, senza visibilit\u00e0 clamorose, la ricucitura di gravi crisi, sia interne che dai risvolti internazionali. Un ruolo reso particolarmente complesso dalla necessit\u00e0 di mediazione con interlocutori responsabili delle recenti tragedie del paese.\nNel 1992 \u00e8 stato coconsacrante principale di Jorge Mario Bergoglio (poi papa Francesco), allora vescovo ausiliare di Buenos Aires; quando nel 1998 \u00e8 occorso sostituire il cardinale Antonio Quarracino alla guida dell'arcidiocesi, Calabresi \u00e8 stato un sostenitore del futuro pontefice facendolo nominare coadiutore, una tappa fondamentale per la successiva creazione cardinalizia avvenuta nel 2001.\nIl 4 marzo 2000 papa Giovanni Paolo II ha accolto le sue dimissioni per raggiunti limiti di et\u00e0; perci\u00f2 \u00e8 tornato in Italia, restando a disposizione della segreteria di Stato della Santa Sede per le problematiche riguardanti le Chiese e le nazioni dell'America Latina.\nDa tempo colpito dalla malattia di Parkinson, \u00e8 morto all'ospedale San Raffaele di Roma alle 8:30 del 14 giugno 2004 all'et\u00e0 di 79 anni. Le esequie si tennero il 16 giugno nella chiesa di Santa Maria del Suffragio a Roma e furono presiedute da monsignor Leonardo Sandri, sostituto per gli affari generali della Segreteria di Stato della Santa Sede. Nel pomeriggio dello stesso giorno la salma fu sepolta nel cimitero del suo paese natale.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4750590", "revid": "339392", "url": "https://it.wikipedia.org/wiki?curid=4750590", "title": "TKO (singolo)", "text": ""}
{"id": "4750592", "revid": "339392", "url": "https://it.wikipedia.org/wiki?curid=4750592", "title": "Knock-out tecnico", "text": ""}
{"id": "4750593", "revid": "287204", "url": "https://it.wikipedia.org/wiki?curid=4750593", "title": "Vieni via con me (album)", "text": ""}
{"id": "4750594", "revid": "1543377", "url": "https://it.wikipedia.org/wiki?curid=4750594", "title": "Serie B 1978-1979 (pallacanestro maschile)", "text": "Il campionato di Serie B di pallacanestro maschile 1978-1979 \u00e8 stato il quinto organizzato in Italia dall'ultima riforma. \u00c8 composto da 32 squadre ripartite in 4 raggruppamenti geografici\nLe prime cinque squadre di ogni girone vengono ammesse alla Poule per la promozione in Serie A2, le ultime tre alla Poule per non retrocedere in Serie C1. La Poule promozione A/2 viene suddivisa in due gironi da 10 squadre ciascuna, le prime due classificate di ogni girone si disputeranno le due promozioni in lizza.\nPoule Promozione A/2.\nGirone A.\nPlay-off Promozione.\nIl Liberty Treviso vince 2-1 e viene promosso in A/2.\nGirone B.\nPlay-off Promozione.\nIl Fabriano Basket vince 2-1 e viene promosso in A/2."}
{"id": "4750603", "revid": "28592", "url": "https://it.wikipedia.org/wiki?curid=4750603", "title": "Komitet Gosudarstvennoj Bezopasnosti", "text": ""}
{"id": "4750604", "revid": "1305772", "url": "https://it.wikipedia.org/wiki?curid=4750604", "title": "Flashing Lights", "text": ""}
{"id": "4750606", "revid": "729019", "url": "https://it.wikipedia.org/wiki?curid=4750606", "title": "\u00c9douard de Rothschild", "text": "Biografia.\nFiglio di Guy de Rothschild e Marie-H\u00e9l\u00e8ne van Zuylen van Nyevelt, appartiene al ramo francese della famiglia Rothschild. Dopo la laurea in legge all'universit\u00e0 Panth\u00e9on-Assas si trasfer\u00ec negli Stati Uniti d'America dove studi\u00f2 economia alla business school dell'Universit\u00e0 di New York, conseguendo un MBA.\nBanchiere di investimento a Londra e Parigi, nel 1987 fond\u00f2 la Rothschild &amp; Cie Banque insieme al fratellastro David e al cugino Eric.\nNel 2004 si ritir\u00f2 dalla gestione della banca, mantenendo la carica di presidente non esecutivo, poi nel 2005 divenne azionista di maggioranza del quotidiano francese Lib\u00e9ration. Nel corso degli anni ha ottenuto vari seggi in diversi consigli di amministrazione, tra i quali quello del vigneto di famiglia \"Chateau Lafitte\", oltre alla gestione della scuderia di purosangue \"Haras de Meautry\" in Normandia. Dal 2004 al 2011 \u00e8 stato presidente di \"France Galop\", la societ\u00e0 che gestisce le corse dei cavalli in Francia.\nTitolare di una fortuna superiore ai 300 milioni di euro, Rothschild vive in Israele e ha quattro figli: David, Alienor, Ferdinand e Louis."}
{"id": "4750609", "revid": "599013", "url": "https://it.wikipedia.org/wiki?curid=4750609", "title": "Moshe Wolman", "text": " \u00c8 noto per aver descritto la malattia eponima.\nBiografia.\nDopo la laurea in medicina, conseguita in Italia nel 1938, ritorn\u00f2 in Israele per insegnare, dal 1964, all'Universit\u00e0 di Tel Aviv."}
{"id": "4750614", "revid": "339392", "url": "https://it.wikipedia.org/wiki?curid=4750614", "title": "Societ\u00e0 Sportiva Dilettantistica Santegidiese", "text": ""}
{"id": "4750620", "revid": "28592", "url": "https://it.wikipedia.org/wiki?curid=4750620", "title": "Millerovskij", "text": ""}
{"id": "4750621", "revid": "1543377", "url": "https://it.wikipedia.org/wiki?curid=4750621", "title": "Ermin Street", "text": "La Ermin Street o Ermin Way fu una strada romana dell'antica provincia della Britannia, che collegava \"Glevum\" (Gloucester) e \"Calleva Atrebatum\" (Silchester), passando per \"Corinium\" (Cirencester), \"Durocornovium\" (Wanborough nel Wiltshire) e \"Spinae\" (nei pressi di Newbury, nel Berkshire?).\nGran parte del suo percorso coincide oggi con le moderne strade A417, A419 e B4000.\nIn parte corrispondeva all'Iter XIII dell'Itinerario antonino, in cui per\u00f2 \u00e8 omessa la stazione di \"Corinium\"."}
{"id": "4750637", "revid": "767487", "url": "https://it.wikipedia.org/wiki?curid=4750637", "title": "U.S. Maple", "text": "U.S. Maple erano un gruppo musicale noise rock statunitense attivo dal 1995 al 2007.\nLa band era formata da Al Johnson (cantante), Mark Shippy (chitarrista), Pat Samson (batterista) e Todd Rittmann (chitarrista).\nIl gruppo \u00e8 nato dopo lo scioglimento degli Shorty a Chicago."}
{"id": "4750638", "revid": "62534819", "url": "https://it.wikipedia.org/wiki?curid=4750638", "title": "US Maple", "text": ""}
{"id": "4750640", "revid": "585241", "url": "https://it.wikipedia.org/wiki?curid=4750640", "title": "Diocesi di Winchester", "text": ""}
{"id": "4750641", "revid": "585241", "url": "https://it.wikipedia.org/wiki?curid=4750641", "title": "Diocesi di Exeter", "text": ""}
{"id": "4750644", "revid": "115533", "url": "https://it.wikipedia.org/wiki?curid=4750644", "title": "Comando della forza congiunta alleata a Napoli", "text": ""}
{"id": "4750645", "revid": "729019", "url": "https://it.wikipedia.org/wiki?curid=4750645", "title": "Battaglia del Monte Olimpo", "text": "La battaglia del Monte Olimpo fu combattuta nel 189 a.C. tra i Galli Galati dell'Asia Minore e un'alleanza costituita da Roma e Pergamo e si concluse con una vittoria schiacciante di questi ultimi. La fonte principale per questa battaglia \u00e8 Tito Livio (XXXVIII, 17-23).\nPreludio.\nNel 191 a.C. Antioco III dell'Impero Seleucide invase la Grecia. Questo lo fece entrare in conflitto con i Romani, che lo sconfissero in Grecia e lo seguirono in Asia Minore.\nIn Asia Minore i Romani con i loro alleati Pergamesi sconfissero Antioco nella battaglia di Magnesia (190 a.C.) e lo costrinsero a chiedere la pace (firmata ad Apamea nel 188 a.C.) e ad abbandonare l'Asia Minore.\nNel 189 a.C. Scipione Asiatico fu sostituito come console da Gneo Manlio Vulsone, uno dei cui compiti era quello di concludere il trattato che Scipione stava organizzando con Antioco. Quando arriv\u00f2 si rivolse alle truppe e nel suo discorso le lod\u00f2 per la loro vittoria contro i Seleucidi e propose una nuova guerra, una campagna contro i Galli Galati.\nIl pretesto che us\u00f2 per l'invasione era che la Galazia aveva fornito soldati all'esercito seleucide nella battaglia di Magnesia. I motivi principali dell'invasione erano il desiderio di Manlio di saccheggiare la ricchezza dei Galati, che si erano arricchiti saccheggiando i popoli confinanti, e la sua voglia di ottenere gloria per s\u00e9 stesso.\nVulsone fu raggiunto a Efeso da Attalo, il fratello del re Eumene II di Pergamo. Attalo portava con s\u00e9 un po' di fanteria e cavalleria e Vulsone, con questi rinforzi, inizi\u00f2 la sua marcia verso l'interno; durante la marcia verso l'entroterra riscosse tributi dalle citt\u00e0 lungo la strada e intervenne nei conflitti.\nQuando l'esercito raggiunse il confine con la Galazia il console fece schierare le sue truppe per l'imminente guerra e poi mand\u00f2 messaggeri a Eposognato, capo della Tectosagi, che era una delle tre trib\u00f9 della Galazia. Gli inviati ritornarono e risposero che il capo dei Tectosagi pregava i Romani non invadere il suo territorio e che avrebbe provato a far sottomettere anche gli altri capi.\nBattaglia.\nLa battaglia inizi\u00f2 come era comune per le battaglie della Repubblica romana: con il lancio dei pila e scontri di truppe leggere. Livio afferma che per i Galli cominci\u00f2 ad andare male fin dall'inizio, poich\u00e9 non erano in grado di proteggere se stessi dal grande numero di pila lanciato contro di loro. Provarono a controbattere lanciando delle pietre ma, oltre al fatto che non erano bravi a lanciarle, le pietre stesse erano troppo piccole per essere di alcun aiuto.\nLivio continua a descrivere il panico e la disperazione della situazione dei Galli, apparentemente intrappolati in una guerra a distanza, un tipo di guerra a cui non erano abituati. Quando i Galli fecero scagliare la fanteria leggera, i Velites romani, in un esempio raramente descritto di combattimento corpo a corpo, uccisero i Galli infuriati e isterici con le loro spade.\nGli stendardi delle legioni cominciarono ad avanzare verso i Galli, cosa che li fece cadere nel panico e ritirare nel loro accampamento. I Romani occuparono le colline circostanti e intrappolarono il nemico, a quel punto il console ordin\u00f2 ai suoi soldati di riposare per breve tempo. Durante questo tempo, la fanteria leggera raccolse pi\u00f9 pila che pot\u00e9 dal campo di battaglia e si prepar\u00f2 per un secondo attacco. I Galli si prepararono all'assalto appostandosi davanti alle mura del loro campo, poich\u00e9 il campo stesso era inutile come fortificazione.\nIl console ordin\u00f2 per la seconda volta alla fanteria leggera di iniziare la battaglia, un assalto che i Galli fronteggiarono \u00e8 descritto qui sotto:\nA questo punto, la fanteria pesante avanz\u00f2, lanciando i suoi giavellotti, e causando ancora pi\u00f9 panico. I Galli fuggirono dal campo in tutte le direzioni e il console ordin\u00f2 di inseguirli. Infine la cavalleria, non avendo avuto alcun ruolo nella battaglia, si un\u00ec all'inseguimento, catturando e uccidendo molti Galli.\nConseguenze.\nCome sottolinea Livio il calcolo del numero di uccisi fu reso difficile dal fatto che i corpi dei Galli erano sparpagliati, poich\u00e9 erano fuggiti dalla battaglia. La vittoria port\u00f2 molto bottino alla repubblica romana e a tutti i soldati coinvolti.\nVulsone avrebbe incontrato i Galli in battaglia ancora una volta, non molto tempo dopo, nella Battaglia di Ancira."}
{"id": "4750647", "revid": "585241", "url": "https://it.wikipedia.org/wiki?curid=4750647", "title": "Diocesi di Bath e Wells", "text": ""}
{"id": "4750651", "revid": "28592", "url": "https://it.wikipedia.org/wiki?curid=4750651", "title": "Ivan'kov", "text": ""}
{"id": "4750655", "revid": "1714743", "url": "https://it.wikipedia.org/wiki?curid=4750655", "title": "Federico di Prussia (1911-1966)", "text": "Famiglia.\nIl 30 luglio 1945, spos\u00f2 Lady Brigid Katherine Rachel Guinness, figlia di Rupert Guinness, II conte di Iveagh, a Little Hadham nel Hertfordshire. Hanno avuto cinque figli:\nStudi in Inghilterra e internamento.\nFederico studiava a Cambridge, vivendo in incognito sotto il nome di Conte von Lingen, quando scoppi\u00f2 la guerra nel settembre 1939. Fu arrestato e internato nel maggio 1940. Fu tenuto in Inghilterra per diversi mesi, poi spedito in un campo di internamento vicino Quebec City e, subito dopo, a Farnham. In entrambi i campi, fu eletto leader del campo da altri detenuti.\nNaturalizzazione britannica nel 1947.\nEssendo un discendente di Sofia di Hannover, e godendo dei diritti dell'Act of Settlement del 1701, modificato dal Sophia Naturalization Act 1705, il Principe Federico fu naturalizzato cittadino britannico nell'ottobre 1947 sotto il nome di \"Mr. Friedrich Von Preussen\". Questa naturalizzazione fu discutibile per alcuni, e il suo status e una successiva richiesta di risarcimento fu discussa in parlamento e tribunali fino al 1961. \u00c8 anche dubbio se poteva essere designato in Inghilterra come principe dopo il 1947 (a differenza di qualsiasi pratica di denominazione in Germania, dove i titoli sono incorporati nei nomi). Nel periodo 1917-32 fu stabilito che una persona che aveva un titolo straniero e intenda abbandonarlo normalmente prima che lui/lei potesse ricevere un certificato di naturalizzazione britannica, e nessuna eccezione fu fatta per il caso di Mr. Friedrich von Preussen. A loro volta, le pretese dei suoi figli ad essere principi o principesse, e il loro utilizzo di titoli reali, \u00e8 una questione aperta, almeno in Gran Bretagna; i titoli possono essere incorporati al nome nella Germania moderna (vedere Nobilt\u00e0 tedesca).\nPrincipe Federico era proprietario dello Schloss Reinhartshausen a Erbach (Rheingau). Egli anneg\u00f2 nel Reno nel 1966."}
{"id": "4750658", "revid": "63756", "url": "https://it.wikipedia.org/wiki?curid=4750658", "title": "Tim Donaghy", "text": "Biografia.\nNato a Havertown, sobborgo di Filadelfia, Pennsylvania, Donaghy ha frequentato la O'Hara High School di Springfield insieme ad altri tre futuri arbitri: Joey Crawford, Mike Callahan, e Ed Malloy. Nel 1989, Donaghy si laurea in Marketing alla Villanova University. Durante il periodo trascorso alla Villanova ha giocato nella squadra di baseball della scuola. Secondo la National Basketball Referee's Association (l'associazione degli arbitri NBA), Donaghy ha guadagnato i gradi di All-Catholic e All-Delaware County per il baseball e di All-Delaware County per il basket durante l'high school. Questa notizia viene smentita dall'allenatore di baseball della Villanova, George Bennett, che sostiene che Donaghy non ha mai fatto parte della squadra dell'Universit\u00e0 e che nessun registro lo indica come membro della squadra di baseball All-Catholic o della squadra di basket All-Delaware County.\nDonaghy sposa Kimberly nel 1995; i due, che durante il matrimonio avranno quattro figlie, si separeranno 12 anni dopo. Prima di arbitrare nella NBA, Donaghy ha passato cinque anni ad arbitrare le partite della Pennsylvania High School e sette anni ad arbitrare le partite della Continental Basketball Association (CBA), venne anche nominato capo arbitro per il CBA All-Star Game del 1993. Nel 1994 viene assunto dalla NBA, dove lavorer\u00e0 per 13 anni, vestendo l'uniforme con il numero 21. Durante la sua carriera NBA, Donaghy ha arbitrato 772 partite di regular season e 20 partite di playoff.\nDonaghy si \u00e8 dimesso il 9 luglio 2007 prima che uscisse la notizia delle indagini da parte del Federal Bureau of Investigation (FBI) e dell'accusa di aver scommesso su gare da lui arbitrate nelle sue ultime due stagioni. Durante queste gare avrebbe preso delle decisioni atte ad \"aggiustare\" il punteggio finale. Il 15 agosto Donaghy \u00e8 stato dichiarato colpevole di due capi di due delle accuse mosse dai federali durante le indagini. L'8 luglio 2008 Donaghy \u00e8 stato condannato a 15 mesi da scontare in una prigione federale. Ha scontato 11 mesi nella prigione federale di Pensacola, in Florida, e avrebbe dovuto scontare i restanti mesi in un centro di reinserimento, ma fu rimandato in prigione per aver violato i termini del rilascio. \u00c8 stato scarcerato il 4 novembre 2009 dopo aver scontato la sua pena."}
{"id": "4750676", "revid": "1543377", "url": "https://it.wikipedia.org/wiki?curid=4750676", "title": "Casa dell'Atrio Corinzio", "text": "La casa dell'Atrio Corinzio \u00e8 una casa di epoca romana, sepolta dall'eruzione del Vesuvio del 79 e ritrovata a seguito degli scavi archeologici dell'antica Ercolano: \u00e8 cos\u00ec chiamata per via delle colonne dell'atrio, con capitello in ordine corinzio.\nStoria e descrizione.\nDi medie dimensioni, circa duecentotrenta metri quadrati, la casa dell'Atrio Corinzio \u00e8 una delle pi\u00f9 antiche della citt\u00e0 ed ha l'ingresso principale posto lungo il \"cardo\" IV: questo \u00e8 caratterizzato da un protiro con colonne in laterizio. Superate le fauci, tramite quattro gradini si accede all'atrio che funge anche da peristilio: questo presenta al centro un \"impluvium\" trasformato in fontana con puteale ed \"euripus\" in marmo, ed intorno \u00e8 circondato da sei colonne in tufo, intonacate in bianco, con capitelli in ordino corinzio; l'ambiente si completa con pavimentazione in cocciopesto con l'aggiunta di pezzi di marmo colorato e affreschi alle pareti con zoccolatura in nero, zona mediana in rosso e nero e fregio bianco, decorato con disegni di elementi architettonici. Intorno all'atrio, eccetto lungo il lato settentrionale, si aprono tutti gli ambienti della casa, i quali presentano decorazioni in quarto stile: un cubicolo ha pannelli arancioni, separati tramite colonne disegnate, e fregio in bianco, arricchito con elementi architettonici, ed un pavimento a mosaico con tessere bianche e nere disposte a motivi geometrici con una zona centrale in \"opus sectile\"; un altro cubicolo presenta nuovamente pannelli arancioni, con al centro quadretti raffiguranti scene navali. Tra gli altri ambienti della casa: il tablino, adornato con disegni di elementi architettonici su fondo nero, l\"'oecus\", con pareti affrescate con pannelli in arancione e nero, separati tramite elementi di architettura fantasiosa, ed un soffitto con volta a cassettoni dipinto e la cucina, che conserva una rampa di scala che conduce al piano superiore, edificato durante un secondo momento per ampliare la casa."}
{"id": "4750679", "revid": "2203716", "url": "https://it.wikipedia.org/wiki?curid=4750679", "title": "DDR4", "text": "DDR4 \u00e8 lo standard di memorie RAM sviluppato come successore delle memorie DDR3.\n\u00c8 un tipo di \"memoria ad accesso casuale dinamica sincrona\" (SDRAM), con una elevata larghezza di banda (DDR \u00e8 acronimo di \"double data rate\", dall'inglese \"doppia velocit\u00e0 di trasferimento\").\nSi tratta di una delle ultime varianti di memoria dinamica ad accesso casuale (DRAM), standard introdotto a partire dai primi anni settanta. Essa \u00e8 incompatibile con le precedenti specifiche di memoria ad accesso casuale (RAM) a causa delle diverse tensioni elettriche, dell'interfaccia fisica e di altri fattori.\nIl primo modulo DDR4 venne prodotto dalla Samsung, che diede l'annuncio sulla sua produzione nel gennaio 2011 e lo mise in commercio nel settembre 2012.\nVantaggi.\nI vantaggi principali delle DDR4 rispetto al suo predecessore DDR3 sono: maggiore densit\u00e0 di memoria, tensione inferiore e maggiore velocit\u00e0 di trasferimento dati.\nUna memoria di tipo DDR4 opera a una tensione di 1,2 V con una frequenza compresa tra 1600 e 3200 MHz, mentre DDR3 opera a una tensione di 1.5 o 1.65 V con una frequenza compresa tra 800 e 2133 MHz. \u00c8 in corso di realizzazione anche uno standard a bassa tensione di 1.05 V (DDRL) che andr\u00e0 raffrontato con lo standard a bassa tensione di DDR3 (DDR3L) che opera a 1.35V.\nI moduli DDR4 possono anche essere fabbricati con una densit\u00e0 due volte superiore rispetto alle DDR3."}
{"id": "4750682", "revid": "1543377", "url": "https://it.wikipedia.org/wiki?curid=4750682", "title": "Adriano Gajoni", "text": "Biografia.\nGajoni nasce a Milano, fu attivo anche a Parigi. Studi\u00f2 inizialmente con Giovanni Borgonovo, poi molto giovane fu ammesso all'Accademia di Brera, iniziando presto la sua attivit\u00e0 artistica, si appassiona allo studio dei pittori seicentisti lombardi, ancora giovanissimo insegn\u00f2 disegno per un quadriennio per mantenersi agli studi di belle arti. Diverr\u00e0 poi Professore presso l'Accademia di Belle Arti di Brera a Milano.\nPredilesse i paesaggi, le nature morte e i ritratti. Pratic\u00f2 soprattutto la pittura a olio su legno e faesite. Non amava mai comparire, impendendo che i suoi lavori arrivassero in asta.\nMuore nel 1965 all'et\u00e0 di 52 anni per le conseguenze di un incidente stradale, lasciando le due figlie, Cristina e Rita, e la moglie Dolores. Venne sepolto al Cimitero Maggiore di Milano.\nStile pittorico.\nScrive il critico d'arte Angelo Panerai: \"\u00abRigoroso equilibrio, sapiente distribuzione di luci e volumi, impressione di solidit\u00e0 e di architettonico. Tutto cos\u00ec pensato, cos\u00ec necessariamente funzionale che l'occhio trascorre su questa pittura intelligente senza avvertire mai il minimo squilibrio. I toni stessi ubbidiscono a questo criterio armonico che non ammette leziosit\u00e0 coloristiche: pochi bianchi e abbondanti tinte calde segnano inconfondibilmente questa pittura nutrita, ma dove non s'avverte mai il travaglio della creazione\u00bb\". Le nature morte rispecchiano le umili cose della nostra casa e della nostra mensa, emanando quel senso quasi religioso dell'uso secolare che le riveste di insospettata nobilt\u00e0 [...] orientato verso una costante ricerca di perfezione coloristica e formale. \"\u00abTradizione sentita non come vuota risonanza, ma elaborazione di studio amoroso dei grandi seicentisti lombardi da parte di uno spirito colto e severo\u00bb\". Adriano Gajoni, \u00e8 \"\u00abpittore milanese di stretta osservanza figurativa, dedito prevalentemente alla Natura morta, a \"composizioni fiabesche\" e allegoriche e a \"fantasie con manichini e statue\"\u00bb\" (Bruno Rosa Stincone). L'arte di Adriano Gajoni ha \"\u00abun fondo di umano lirismo, di poesia\u00bb\" (Silvio Biscaro). Mentre le scelte compositive rivelano un debito evidente nei confronti della pittura olandese e fiamminga del XVIII secolo (G\u00fcnter Mei\u00dfner). Gajoni \u00e8 interprete di un realismo minuzioso di lontana ispirazione fiamminga (Paolo Bolpagni)."}
{"id": "4750684", "revid": "1784492", "url": "https://it.wikipedia.org/wiki?curid=4750684", "title": "Vaterpolo klub Nais", "text": "Il Vaterpolo klub Nais \u00e8 una squadra di pallanuoto che ha sede a Ni\u0161, in Serbia.\nStoria.\nVK Ni\u0161.\nLa citt\u00e0 di Ni\u0161 ha sempre avuto diversi club o organizzazioni di sport acquatici, ma \u00e8 solo a partire dagli anni novanta che, in seguito alla costruzione del Centro Sportivo \u010cair, sport quali pallanuoto, nuoto e nuoto sincronizzato ottengono un impulso notevole.\nIl Vaterpolo klub Ni\u0161 viene fondato nel 1994 come sezione pallanotistica della societ\u00e0 di nuoto \"Sveti Nikola\". Gi\u00e0 nella stagione 1994-95 conquista il primo posto del pi\u00f9 basso livello pallanotistico serbo, ottenendo cos\u00ec la prima promozione, fino a raggiungere il massimo livello del campionato che nel 1996-97 premia la squadra con un 7\u00ba posto. Tuttavia, nel 1999, il club soffre una grave crisi economica che induce la dirigenza ad abolire la prima squadra, conservando solo le squadre giovanili. Nel 2001 la squadra maggiore viene riattivata, sotto il nome di VK Ni\u0161 Klasik, che ritorna molto presto in Prima Divisione (\"Prva Liga\").\nLe tre stagioni successive vedono il VK Ni\u0161 Klasik scalare i vertici della pallanuoto nazionale, ottenendo anche prestigiose qualificazioni alle competizioni europee. L'importanza raggiunta si riflette anche nella figura del nuovo allenatore Nenad Manojlovi\u0107. Nella stagione 2002-03 la squadra ottiene il 4\u00ba posto in campionato, il che le permette di partecipare alla Coppa LEN la stagione successiva. La squadra riesce a qualificarsi per le semifinali della manifestazione, dove viene eliminata dai greci del Vouliagmeni, con un risultato complessivo fra andata e ritorno di 15-13, dopo che i serbi ottennero la vittoria nel match d'andata per 7-5.\nLa stagione 2003-04 \u00e8 stata la migliore nella storia del club. Oltre alle semifinali in Coppa LEN, infatti, la squadra ottiene il 2\u00ba posto in campionato, dietro ai montenegrini dello Jadran Herceg Novi. Nella Coppa di Serbia e Montenegro vengono eliminati in semifinali dallo stesso Jadran, avendo la meglio in casa 8-7, ma perdendo il ritorno 10-8. La stagione successiva segna la prima partecipazione nella storia del VK Ni\u0161 in Eurolega. La squadra parte dal secondo turno, dove ottiene un secondo posto che le permette il passaggio del turno dove per\u00f2 viene eliminata collezionando una sola vittoria in sei partite, in un girone a 4 che comprende anche i croati dello Jug, gli ungheresi del Vasas e i francesi dell'Olympic Nizza.\nAlla fine della stagione 2004-05 il club entra in nuovi problemi finanziari che causano l'abbandono di numerosi giocatori e dello stesso allenatore Manojlovi\u0107. Ci\u00f2 non impedisce comunque al club di qualificarsi per la Coppa LEN nelle edizioni del 2005-06, 2007-08 e 2009-10 (senza tuttavia andare mai oltre il secondo turno) e di ottenere un ottimo 3\u00ba posto in campionato nel 2008-09.\nVK Nais.\nNell'estate del 2011 il VK Ni\u0161 si scioglie definitivamente, e il Consiglio d'Amministrazione del club decide di sostituirlo con un nuovo club che si sarebbe chiamato VK Nais. Il nuovo club parte dalla Prva B Liga (il secondo livello del campionato serbo), ottenendo un deludente 11\u00ba posto. La stagione successiva \u00e8 decisamente migliore, con il Nais che conquista i playoff per la promozione vincendo la stagione regolare e sconfiggendo il Singidunum nel playoff, vincendo entrambi i match 13-12 a domicilio e 5-4 in casa, ottenendo cos\u00ec la promozione in Prva A Liga."}
{"id": "4750697", "revid": "339392", "url": "https://it.wikipedia.org/wiki?curid=4750697", "title": "Honorius Augustodunensis", "text": ""}
{"id": "4750700", "revid": "34862", "url": "https://it.wikipedia.org/wiki?curid=4750700", "title": "Vaterpolo klub Ni\u0161", "text": ""}
{"id": "4750708", "revid": "729019", "url": "https://it.wikipedia.org/wiki?curid=4750708", "title": "Stazione di Barletta Scalo", "text": "La stazione di Barletta Scalo \u00e8 una stazione ferroviaria nel comune di Barletta che sorge lungo la linea Bari-Barletta, infrastruttura gestita da Ferrotramviaria.\nStoria.\nL'impianto fu inaugurato nel 1963, contestualmente all'apertura della ferrovia realizzata in sostituzione della preesistente tranvia a vapore.\nMovimento.\nL'impianto \u00e8 servito dai treni regionali FR 1 e FR 2 della rete Ferrovie del Nord Barese.\nServizi.\nLa stazione dispone di:"}
{"id": "4750712", "revid": "889336", "url": "https://it.wikipedia.org/wiki?curid=4750712", "title": "Win Sein", "text": "Carriera.\nNazionale.\nNel 1972 viene convocato dalla Nazionale olimpica."}
{"id": "4750717", "revid": "86599", "url": "https://it.wikipedia.org/wiki?curid=4750717", "title": "Hektor", "text": ""}
{"id": "4750718", "revid": "599013", "url": "https://it.wikipedia.org/wiki?curid=4750718", "title": "Ettore (disambigua)", "text": ""}
{"id": "4750719", "revid": "47767", "url": "https://it.wikipedia.org/wiki?curid=4750719", "title": "Heitor", "text": ""}
{"id": "4750720", "revid": "47767", "url": "https://it.wikipedia.org/wiki?curid=4750720", "title": "H\u00e9ctor", "text": ""}
{"id": "4750723", "revid": "1543377", "url": "https://it.wikipedia.org/wiki?curid=4750723", "title": "Corea del Sud ai Giochi della XXVIII Olimpiade", "text": "La Corea del Sud partecip\u00f2 ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 264 atleti impegnati in venticinque discipline."}
{"id": "4750725", "revid": "838137", "url": "https://it.wikipedia.org/wiki?curid=4750725", "title": "Tin Maung Maung", "text": "Carriera.\nClub.\nHa giocato al Posts and Telecoms.\nNazionale.\nNel 1968 partecipa alla Coppa d'Asia.\nNel 1972 viene convocato dalla nazionale olimpica."}
{"id": "4750727", "revid": "1543377", "url": "https://it.wikipedia.org/wiki?curid=4750727", "title": "Canada ai Giochi della XXVIII Olimpiade", "text": "Il Canada partecip\u00f2 ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 263 atleti impegnati in ventotto discipline."}
{"id": "4750729", "revid": "761306", "url": "https://it.wikipedia.org/wiki?curid=4750729", "title": "Decostruttivista", "text": ""}
{"id": "4750732", "revid": "149485", "url": "https://it.wikipedia.org/wiki?curid=4750732", "title": "Campionati europei di triathlon del 2014", "text": "I Campionati europei di triathlon del 2014 (XXX edizione) si sono tenuti a Kitzb\u00fchel in Austria, in data 20 giugno 2014.\nTra gli uomini ha vinto il britannico Alistair Brownlee, mentre la gara femminile \u00e8 andata alla svizzera Nicola Spirig.\nSi sono aggiudicati il titolo europeo nella categoria \"junior\" rispettivamente il francese Raphael Montoya e la tedesca Laura Lindemann.\nLa gara valida per il titolo di campione d'europa del 2014, nella categoria \"under 23\", si \u00e8 svolta, invece, a Penza, in Russia, il 20 giugno 2014. Tra gli uomini ha trionfato il britannico Gordon Benson, mentre tra le donne la russa Elena Danilova."}
{"id": "4750733", "revid": "1543377", "url": "https://it.wikipedia.org/wiki?curid=4750733", "title": "Paesi Bassi ai Giochi della XXVIII Olimpiade", "text": "I Paesi Bassi parteciparono ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 210 atleti impegnati in ventidue discipline."}
{"id": "4750737", "revid": "1543377", "url": "https://it.wikipedia.org/wiki?curid=4750737", "title": "Norvegia ai Giochi della XXVIII Olimpiade", "text": "La Norvegia partecip\u00f2 ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 52 atleti impegnati in dodici discipline."}
{"id": "4750741", "revid": "1318658", "url": "https://it.wikipedia.org/wiki?curid=4750741", "title": "Argentina ai Giochi della XXVIII Olimpiade", "text": "L'Argentina partecip\u00f2 ai Giochi della XXVIII Olimpiade, svoltisi ad Atene, Grecia, dal 13 al 29 agosto 2004, con una delegazione di 152 atleti impegnati in ventidue discipline."}
{"id": "4750742", "revid": "265038", "url": "https://it.wikipedia.org/wiki?curid=4750742", "title": "Real Federaci\u00f3n Espa\u00f1ola de Balonmano", "text": ""}
{"id": "4750745", "revid": "1543377", "url": "https://it.wikipedia.org/wiki?curid=4750745", "title": "Argentina ai Giochi della XXX Olimpiade", "text": "L'Argentina partecip\u00f2 ai Giochi della XXX Olimpiade, svoltisi a Londra, Regno Unito, dal 27 luglio al 12 agosto 2012, con una delegazione di 137 atleti impegnati in ventitr\u00e9 discipline."}
{"id": "4750748", "revid": "2048388", "url": "https://it.wikipedia.org/wiki?curid=4750748", "title": "Campionati del mondo di aquathlon del 2014", "text": "I Campionati del mondo di aquathlon del 2014 (XVII edizione) si sono tenuti a Edmonton in Canada, in data 27 agosto 2014.\nTra gli uomini ha vinto il giapponese Yuichi Hosoda, mentre tra le donne ha trionfato la neozelandese Anneke Jenkins.\nLa gara \"junior\" ha visto trionfare il neozelandese Kyle Smith e la neozelandese Jaimee Leader.\nIl titolo di Campione del mondo di aquathlon della categoria \"under 23\" \u00e8 andato all'italiano Alessio Fioravanti. Tra le donne si \u00e8 aggiudicata il titolo di Campionessa del mondo di aquathlon della categoria \"under 23\" la slovacca Ivana Kuriackova."}
{"id": "4750752", "revid": "23", "url": "https://it.wikipedia.org/wiki?curid=4750752", "title": "Ferrogedrite", "text": ""}
{"id": "4750754", "revid": "2048388", "url": "https://it.wikipedia.org/wiki?curid=4750754", "title": "Campionati del mondo di triathlon long distance del 2014", "text": "I Campionati del mondo di triathlon long distance del 2014 (XXI edizione) si sono tenuti a Weihai in Cina, in data 21 settembre 2014.\nTra gli uomini ha vinto il francese Bertrand Billard, mentre la gara femminile \u00e8 andata alla danese Camilla Pedersen."}
{"id": "4750757", "revid": "1543377", "url": "https://it.wikipedia.org/wiki?curid=4750757", "title": "In cucina con Giallozafferano", "text": "In cucina con Giallozafferano \u00e8 un programma televisivo italiano presentato da Sonia Peronaci, andato in onda la prima volta su Fox Life il 4 novembre 2013, e poi quotidianamente dal luned\u00ec al venerdi alle 18.50.\n\u00c8 uno spazio quotidiano dedicato a ricette della tradizione culinaria italiana e internazionale.\nGli autori del programma sono Alessio Olivieri e Alice Bascherini. Il regista \u00e8 Gionata Agliati."}
{"id": "4750772", "revid": "2209726", "url": "https://it.wikipedia.org/wiki?curid=4750772", "title": "The Wake (gruppo musicale)", "text": "I The Wake sono un gruppo musicale britannico formatosi a Glasgow nel 1981.\nStoria.\nIl gruppo si forma nel 1981 ad opera di Gerard \"Caesar\" McInulty (voce e chitarra, ex-Altered Images), Steven Allen (batteria) e Joe Donnelly (basso). \nLa band d\u00e0 alle stampe subito un singolo autoprodotto \"On Our Honeymoon/Give Up\", in cui la tastiera \u00e8 suonata dall'amico Bobby Gillespie. Il futuro cantante dei Primal Scream rimpiazzer\u00e0 in seguito Donnely al basso e quasi contemporaneamente la sorella di Steven, Carolyn Allen, diventer\u00e0 la tastierista della band.\nIl primo singolo viene notato dalla Factory Records attraverso l'allora manager dei New Order Rob Gretton. La Factory sottoscrive un contratto con la band e nell'ottobre 1982 pubblica il mini-album \"Harmony\", composto da 7 brani.\nI Wake affiancheranno proprio i New Order in tour nel 1983.\nIn seguito incidono una delle The Peel Sessions per la BBC Radio 1 e un singolo edito dalla Factory Benelux. Queste saranno le ultime produzioni con Gillespie, che lascia il suo basso a Alex Macpherson.\nNel 1984 il gruppo pubblica il singolo \"Talk About the Past\", in cui suona il piano Viny Reilly. Durante le registrazioni del secondo album MacPherson lascia il gruppo. Nel 1985 viene pubblicato \"Here Comes Everybody\", in cui le atmosfere virano dalla new wave al pop romantico. Successivamente la band viene scaricata dalla Factory e firma per la Sarah Records, etichetta di Matt Haynes e Clare Wadd.\nDue anni dopo esce il terzo album \"Make It Loud\" (1990), di matrice darkwave.\nNei tre anni seguenti il gruppo si sfalda e per le registrazioni di \"Tidal Wave of Hype\" i Wake rimangono in due, Caesar e Carolyn. Alle registrazioni di questo album, che viene pubblicato nel 1994, tuttavia, partecipano membri degli Orchids (Matthew Drummond e James Moody).\nDopo il fallimento della Sarah Records (1995), i Wake scivolano nell'oblio.\nPer alcuni anni, il gruppo di McInulty si concentra su progetti paralleli e altre attivit\u00e0. Collabora con Bobby Wratten sotto il nome The Occasional Keepers per due album.\nNell'autunno 2009, il duo costituito da Ian McInulty e Carolyn Allen ritorna insieme per registrare del nuovo materiale. Si esibisce quindi dal vivo in diverse occasioni e rilascia nel frattempo un box-set.\nL'album \"A Light Far Out\" viene pubblicato nell'aprile 2012 e si avvale della produzione di Cameron Duncan (gi\u00e0 Teenage Fanclub e Saint Etienne)."}
{"id": "4750775", "revid": "228587", "url": "https://it.wikipedia.org/wiki?curid=4750775", "title": "J Harlen Bretz", "text": "Nacque da Oliver Joseph Bretz e Rhoda Maria Howlett, agricoltori di Saranac (Michigan), primo di cinque figli. Ottenne una laurea in biologia dall'Albion College nel 1905, dove incontr\u00f2 anche la sua futura moglie Fanny Chalis. In seguito, si interess\u00f2 alla geologia della regione di \"Eastern Washington\", ossia la parte dello stato di Washington a est della Catena delle Cascate.\nGli inizi della carriera.\nBretz era di origine tedesca. Si laure\u00f2 con il suo B.A. dall'Albion College nel 1905. Inizi\u00f2 allora la sua carriera come insegnante di biologia nelle scuole superiori a Seattle. Durante questo periodo cominci\u00f2 a studiare la geologia glaciale dell'area del Puget Sound. Continu\u00f2 i suoi studi all'Universit\u00e0 di Chicago dove ottenne il suo Ph.D. in geologia nel 1913. Divenne un assistente professore di geologia, prima all'Universit\u00e0 di Washington e poi all'Universit\u00e0 di Chicago.\nFece importanti scoperte riguardanti l'origine delle \"Channeled Scablands\".\nIpotesi oltraggiosa.\nNell'estate del 1922, e per i successivi sette anni, Bretz condusse ricerche sul campo sull'Altopiano del Columbia. Fin dal 1910 si era interessato alle insolite caratteristiche di erosione dell'area dopo aver visto una cartina topografica recentemente pubblicata della Potholes Cataract. Bretz coni\u00f2 il termine \"Channeled Scablands\" (letteralmente, \"Terre denudate scanalate\") nel 1923 per descrivere l'area vicino alla Grand Coulee, dove la massiccia erosione aveva scavato attraverso i depositi di basalto. L'area era un deserto, ma le teorie di Bretz richiedevano che l'acqua cataclismatica fluisse per formare il paesaggio, per cui Bretz coni\u00f2 il termine \"inondazioni di Spokane\" (\"Spokane Floods\") in una pubblicazione del 1925.\nBretz pubblic\u00f2 uno studio nel 1923, che sosteneva che le \"channeled scablands\" nell'Eastern Washington furono causate dalle massicce inondazioni del lontano passato. Si ritenne che questo significasse sostenere una spiegazione catastrofica, contro la visione allora prevalente dell'uniformitarismo, e le opinioni di Bretz furono inizialmente screditate. Tuttavia, quando la natura dell'Era glaciale fu meglio compresa, le ricerche originali di Bretz si dimostrarono fondate, e verso gli anni 1950 anche le sue conclusioni furono accettate.\nBretz incontr\u00f2 resistenze alle sue teorie dagli ambienti geologici dominanti dell'epoca. Questi ultimi erano refrattari a una teoria cos\u00ec radicale sull'origine di un vasto paesaggio per una variet\u00e0 di ragioni, compresa una scarsa familiarit\u00e0 con le aree remote del Nord-ovest Pacifico interno dove si svolgeva, e la mancanza di status e reputazione di Bretz agli occhi delle \u00e9lite della geologia, in gran parte provenienti dalla Ivy League. La Geological Society di Washington, D.C invit\u00f2 il giovane Bretz a presentare le sue ricerche precedentemente pubblicate in una riunione del 12\u00a0gennaio 1927, dove vari altri geologi presentavano teorie concorrenti. Bretz vide questo come un'imboscata, e si rifer\u00ec al gruppo come i sei \"anziani sfidanti\". La loro intenzione era di sconfiggerlo in un dibattito pubblico, e quindi mettere fine alla sfida che le sue teorie ponevano al dogma di lunga data dell'uniformitarismo.\nUn altro geologo della riunione, J.T. Pardee, aveva lavorato con Bretz e aveva le prove di un antico lago glaciale che dava credito alle teorie di Bretz. Pardee, tuttavia, mancava della libert\u00e0 accademica di Bretz (lavorava per il Servizio geologico degli Stati Uniti) e non entr\u00f2 nella contesa.\nBretz difese le sue teorie, innescando un acrimonioso dibattito di 40\u00a0anni sull'origine delle \"Scablands\". Come scrisse nel 1928: \"Idee senza precedenti sono generalmente considerati con sfavore e gli uomini si scandalizzano se le loro concezioni di un mondo ordinato sono messe in dubbio.\"\nSia Pardee sia Bretz continuarono le loro ricerche durante i suoi successivi 30\u00a0anni, raccogliendo e analizzando le prove che alla fine identificarono il Lago Missoula come fonte delle inondazioni di Spokane e creatore delle \"Channeled Scablands\". Le ricerche sull'idraulica dei canali aperti negli anni 1970 dimostrarono ulteriormente la fondatezza delle teorie di Bretz e Pardee.\nCaverne e rilevi carsici.\nBretz scrisse un saggio estremamente influente sulla morofologia e sull'origine delle caverne calcaree (1942), insieme a studi dettagliati delle caverne del Missouri (1956) e dell'Illinois (con Stanley Harris, 1961).\nPremi e onorificenze.\nLa National Speleological Society (\"Societ\u00e0 Speleologica Nazionale\") degli Stati Uniti nomin\u00f2 Bretz membro onorario nel 1954.\nBretz ricette la Medaglia Penrose, il pi\u00f9 alto premio della Geological Society of America, nel 1979, all'et\u00e0 di 96 anni. Dopo questo premio, egli disse a suo figlio: \"Tutti i miei nemici sono morti, perci\u00f2 non ho nessuno per cui gongolare.\"\nOgni anno all'Albion College, il Premio J Harlen Bretz \u00e8 assegnato al decano pi\u00f9 eminente del dipartimento di geologia."}
{"id": "4750779", "revid": "1573940", "url": "https://it.wikipedia.org/wiki?curid=4750779", "title": "Parajulis poecilepterus", "text": "Parajulis poecilepterus (), unica specie del genere Parajulis, \u00e8 un pesce di acqua salata appartenente alla famiglia Labridae.\nHabitat e Distribuzione.\n\u00c8 diffuso nel nord-ovest dell'oceano Pacifico, in particolare lungo le coste della Corea, del Giappone e di Taiwan, ma \u00e8 comune anche davanti a Hong Kong. Vive in aree con substrato ghiaioso, di solito non molto lontano dalla riva, a profondit\u00e0 non superiori a 30\u00a0m. In Giappone si trova soprattutto davanti a Honsh\u016b, Shikoku e Ky\u016bsh\u016b.\nDescrizione.\nPresenta un corpo compresso lateralmente, abbastanza allungato ma non molto alto, con la testa dal profilo piuttosto appuntito. La pinna dorsale \u00e8 bassa e lunga, e anche la pinna anale \u00e8 bassa, ma molto meno lunga. La pinna caudale non \u00e8 biforcuta. Non supera i 34\u00a0cm, e gli esemplari che superano i 16\u00a0cm sono quasi sicuramente maschi.\nLa livrea varia molto durante la vita del pesce: gli esemplari giovani, che possono essere sia maschi che femmine, hanno generalmente una colorazione poco appariscente, tendente al marrone, pi\u00f9 scura sul dorso, e il corpo attraversato da un'ampia fascia nera che parte dal muso, passa dall'occhio e termina sul peduncolo caudale. Le pinne sono dello stesso colore del corpo. Sul ventre sono presenti delle macchie arancioni. Il corpo pu\u00f2, in alcuni casi, avere una colorazione tendente all'azzurro.\nI maschi adulti, invece, hanno una colorazione tendente al verde scuro, pi\u00f9 chiara sul ventre (che pu\u00f2 essere giallastro, o , pi\u00f9 frequentemente, bianco e verde chiaro), con numerose striature rosse bordate di azzurro sulla testa e diverse macchie dello stesso colore lungo tutto il corpo. Le pinne sono rosse, semitrasparenti. Dietro le pinne pettorali \u00e8 presente una macchia scura pi\u00f9 ampia.\nBiologia.\nComportamento.\nGli esemplari giovani hanno l'abitudine di nuotare in piccoli banchi, assente invece negli adulti, prevalentemente solitari. Inoltre questa specie ha un comportamento non comune tra i labridi: durante l'inverno va in letargo, sotterrandosi nella sabbia.\n\u00c8 spesso preda di \"Fistularia commersonii\".\nAlimentazione.\nHa una dieta abbastanza varia, prevalentemente carnivora, composta sia da uova di altri pesci, sia soprattutto da varie specie di invertebrati marini come crostacei, sia gamberetti che in particolare anfipodi (Gammaridea e Caprellidea), e molluschi bivalvi e gasteropodi.\nRiproduzione.\n\u00c8 oviparo ed ermafrodita; la fecondazione \u00e8 esterna. I maschi adulti durante il periodo riproduttivo, diventano territoriali, nuotano attorno alle femmine e tengono spesso le pinne erette; spesso i maschi non dominanti si infiltrano nei territori dove avviene la deposizione delle uova durante la riproduzione.\nTra giugno e settembre vengono deposte fino a 1100 uova, che galleggiano e hanno un diametro di circa 0,67-0,72\u00a0mm.\nConservazione.\nQuesta specie viene classificata come \"a rischio minimo\" (LC) dalla lista rossa IUCN perch\u00e9 \u00e8 comune, l'unico potenziale pericolo che in futuro potr\u00e0 minacciarla \u00e8 la pesca: infatti in Giappone \u00e8 un pesce cucinato abbastanza frequentemente e a volte catturato anche durante la pesca sportiva. Viene anche allevato per essere mangiato."}
{"id": "4750781", "revid": "436907", "url": "https://it.wikipedia.org/wiki?curid=4750781", "title": "L'esperienza dell'amore", "text": " L'esperienza dell'amore \u00e8 un brano musicale della cantante italiana Chiara, estratto dal primo album in studio \"Un posto nel mondo\" del 2013.\nDescrizione.\nPresentato al Festival di Sanremo 2013 e scartato subito dopo la prima esecuzione, il brano \u00e8 stato composto da Federico Zampaglione e da Domenico Zampaglione.\nVideo musicale.\nIl videoclip, diretto da Gaetano Morbioli, \u00e8 stato pubblicato il 18 novembre 2013 sul canale Vevo della cantante."}
{"id": "4750782", "revid": "916580", "url": "https://it.wikipedia.org/wiki?curid=4750782", "title": "Parajulis", "text": ""}
{"id": "4750788", "revid": "1573940", "url": "https://it.wikipedia.org/wiki?curid=4750788", "title": "Cryptospiza", "text": "Cryptospiza \u00e8 un genere di uccelli passeriformi della famiglia degli Estrildidi.\nTassonomia.\nAl genere vengono ascritte quattro specie, conosciute anche col nome comune di astri montani:\nNonostante vengano tradizionalmente visti come molto prossimi agli amaranti del genere \"Hypargos\" e \"Lagonosticta\", in realt\u00e0 questi uccelli appaiono molto prossimi all'amaranto dorso verde (col quale formano un clade) e alle astrildi del genere \"Estrilda\".\nIl nome scientifico del genere deriva dall'unione delle parole greche \"\u03ba\u03c1\u03c5\u03c0\u03c4\u03cc\u03c2\" (\"kryptos\", \"nascosto\") e \"\u03c3\u03c0\u03af\u03bd\u03bf\u03c2\" (\"spinos\", fringuello), col significato di \"uccelli nascosti\", in riferimento al comportamento piuttosto timido di questi uccelli.\nDistribuzione.\nTutte le specie di astro montano sono diffuse nel Corno d'Africa e nella regione dei Grandi Laghi, dove occupano le foreste montane ricche di sottobosco: solo l'astro montano di Reichenow presenta anche due popolazioni che vivono altrove, rispettivamente sull'isola camerunese di Bioko ed in Angola nord-occidentale.\nDescrizione.\nDimensioni.\nSi tratta di uccelli piuttosto grandi nell'ambito della propria famiglia d'appartenenza, ma che tuttavia misurano raramente pi\u00f9 di 14\u00a0cm di lunghezza.\nAspetto.\nGli astri montani sono uccelli dall'aspetto tozzo e paffuto, impressione questa data anche dal becco corto e tozzo ma robusto e da ali e coda corte e arrotondate.\nLa colorazione \u00e8 dominata dai toni del bruno-verdastro o del nero, con tendenza a schiarirsi sul ventre e con presenza di aree di colore rosso pi\u00f9 o meno estese su testa, dorso e codione, che in ogni caso sono prerogativa della livrea maschile. Caratteristica degli appartenenti a questo genere \u00e8 la presenza di piume nell'area delle narici.\nBiologia.\nLe specie del genere \"Cryptospiza\" sono uccelli dalle abitudini diurne molto timidi e guardinghi, che si muovono furtivamente nel sottobosco in coppie o piccoli gruppi, pronti ad immobilizzarsi o a fuggire al minimo accenno di pericolo. Caratteristica delle specie ascritte al genere \u00e8 la presenza di una certa territorialit\u00e0 nei confronti di uccelli conspecifici appartenenti a gruppi estranei.\nAlimentazione.\nGli astri montani sono uccelli granivori, che si nutrono perlopi\u00f9 di semi di piccole dimensioni (privilegiando quelli ancora immaturi) ma integrano la propria dieta con altro materiale di origine vegetale (frutta, bacche, germogli) ed occasionalmente anche con piccoli invertebrati.\nRiproduzione.\nLa riproduzione di questi uccelli non presenta per modalit\u00e0 e tempistica differenze significative rispetto a quella di altre specie di estrildidi, con ambo i sessi che collaborano alla costruzione del nido ed all'allevamento della prole."}
{"id": "4750789", "revid": "1226", "url": "https://it.wikipedia.org/wiki?curid=4750789", "title": "Edifici dei Bissari", "text": ""}
{"id": "4750793", "revid": "212348", "url": "https://it.wikipedia.org/wiki?curid=4750793", "title": "Cervo", "text": ""}
{"id": "4750794", "revid": "1226", "url": "https://it.wikipedia.org/wiki?curid=4750794", "title": "Palazzi Breganze", "text": ""}
{"id": "4750797", "revid": "1226", "url": "https://it.wikipedia.org/wiki?curid=4750797", "title": "Palazzi Trento", "text": ""}
{"id": "4750808", "revid": "73843", "url": "https://it.wikipedia.org/wiki?curid=4750808", "title": "Cesare Viel", "text": "Biografia.\nNato a Chivasso nel 1964, a partire dagli esordi, alla fine degli anni Ottanta, la sua ricerca gravita intorno alle pratiche dell'installazione e della performance, e intreccia diverse tecniche e mezzi espressivi come il video, la fotografia, il disegno, la scrittura, l'oralit\u00e0.\nNel 1998 gli \u00e8 stato assegnato a Bologna il Premio Francesca Alinovi, oggi Premio Alinovi Daolio. Nello stesso anno \u00e8 tra gli organizzatori del convegno, al Link di Bologna, sulle nuove ricerche artistiche italiane \"Come spiegare a mia madre che ci\u00f2 che faccio serve a qualcosa?\", i cui atti sono stati pubblicati da Charta-I libri di Zerynthia.\nNel 1999 ha partecipato al progetto \"Oreste\" in occasione della 48\u00aa Biennale di Venezia curata da Harald Szeemann.\nDal 2000 \u00e8 docente dell'Accademia Ligustica di Belle Arti di Genova.\nNel 2008 il Museo d'arte contemporanea Villa Croce di Genova gli ha dedicato la personale \"Cesare Viel. Mi gioco fino in fondo. Performance e installazioni\", che ripercorre la produzione dell'artista dall'inizio degli anni Novanta.\nNel 2019 al PAC \u2013 Padiglione d'Arte Contemporanea di Milano viene allestita la personale antologica \"Cesare Viel. Pi\u00f9 nessuno da nessuna parte\", con catalogo curato da Diego Sileo e pubblicato da Silvana Editoriale.\nTemi e opere.\nLa poetica di Cesare Viel \u00e8 incentrata sui temi della relazione e della comunicazione, dell'identit\u00e0 di genere e del rapporto tra il linguaggio e le immagini. Si serve del linguaggio della comunicazione di massa e di quello proveniente dalla letteratura come serbatoi di immagini ed emozioni da elaborare in un scambio continuo tra l'arte, la realt\u00e0, e la relazione col pubblico.\nNel suo lavoro si trovano elementi connessi alla dimensione sociale e pubblica come a quella pi\u00f9 interiore e soggettiva. Cesare Viel ha realizzato disegni, performance, installazioni e opere audio intorno a scrittori come Virginia Woolf, Emily Dickinson, Cesare Pavese, Italo Calvino, Natalia Ginzburg, Dino Campana, Ingeborg Bachmann, Roland Barthes, oppure partendo da drammatici fatti di cronaca come l'assedio al teatro Dubrovka a Mosca nel 2002 (\"Operazione Bufera\", 2003, performance e intervento audio), il G8 di Genova e gli attentati alle Torri Gemelle di New York nel 2001 (\"Thank you Emily\", 2002, ciclo di 12 disegni), o da particolari rielaborazioni di vissuti personali (\"Mi trovavo a casa\", 2008, opera audio). Mentre la serie dei disegni \"Diario contemporaneo\", che inizia nel 2004, \u00e8 incentrata sul rapporto tra le fotografie pubblicate sui giornali e le didascalie che descrivono e condizionano il significato delle immagini. Ciascuna foto \u00e8 ridisegnata e abbinata a frasi manoscritte, che fanno emergere la questione della manipolazione della comunicazione.\nTra le performance si segnalano \"Lost in meditation\" del 1999, eseguita per la prima volta a Torino a Palazzo Nervi, durante un festival dedicato alla performance, curato da Franz Bernardelli, in collaborazione con Artissima e il Museo d'arte contemporanea del castello di Rivoli. Una performance sulla memoria, e sulla questione della dislocazione spazio-temporale. Importante in questa azione, come in molte altre successive di Cesare Viel, \u00e8 la relazione tra il corpo dell'artista, la situazione evocata e ri-contestualizzata e l'intervento sonoro diffuso nell'ambiente. Tra il testo \u201cdetto\u201d dalla voce dell'artista, a volte scritto da lui, a volte scelto dalla produzione di altri autori, e la scena performativa si instaura un vero e proprio feed-back, che contribuisce a creare una profonda relazione di condivisione emotiva con il pubblico presente. Questo elemento della condivisione \u00e8 parte integrante dell'azione stessa, non solo un ingrediente tra gli altri. Cos\u00ec \u00e8 con l'azione \"Aladino \u00e8 stato catturato\", eseguita per la prima volta a \"Fuori Uso\" a Pescara, nel 2000. L'artista restava rinchiuso in una gabbia per circa 4 ore, leggendo i tarocchi a se stesso, ma in realt\u00e0 leggendoli, in una condizione quasi \u201cmedianica\u201d, al pubblico presente, senza creare per\u00f2 una relazione diretta.\nUn\u2019altra performance centrale nel percorso di Cesare Viel \u00e8 \"Infinita\" ricomposizione, realizzata nel 2015 alla Galleria Pinksummer di Genova. Qui, con l\u2019aiuto di quattro assistenti, l\u2019artista collocava e ricollocava sul pavimento nero della galleria feltri colorati che riprendevano forme ingrandite tratte da alcuni dipinti di Henri Matisse, considerato da Viel un \u201cartista capace di annullare le gerarchie dei piani compositivi e creare nuovi sistemi di senso attraverso il loro costante divenire\u201d. Questo processo di creazione e immediato stravolgimento delle forme trova un importante riferimento nei concetti di deterritorializzazione, di divenire e di piano, sviluppati da Gilles Deleuze e F\u00e9lix Guattari in saggi come \"Millepiani\" e \"L\u2019Anti-Edipo\".\nSulla scia di questa performance e all\u2019interno di questo orizzonte concettuale si colloca l\u2019azione \"Verso Jorn,\" eseguita nell\u2019autunno del 2016 all\u2019interno di Casa Museo Jorn, sulle alture di Albissola Marina: nel salotto dell\u2019abitazione in cui l\u2019artista danese Asger Jorn abit\u00f2 dal 1957 a poco prima della sua morte, Viel, attraverso il movimento a pavimento di alcuni cocci di ceramica trovati nella cantina, tentava di delineare una geografia emotiva che lo orientasse all\u2019interno del flusso di suggestioni artistiche, riferimenti teorici (il situazionismo di Guy Debord, per esempio) e ricordi personali evocati dal luogo (egli stesso visse ad Albissola Marina dai 7 ai 22 anni e si trasfer\u00ec a Genova per laurearsi in Storia dell\u2019Arte con una tesi proprio su Asger Jorn e il gruppo Co.Br.A).\nLo spostamento degli oggetti, questa volta utili a imbandire una tavola, era protagonista anche di \"Mrs. Dalloway. Apparecchiare la cena\", azione eseguita il 20 maggio 2017 al Teatro Sociale di Camogli: mentre Viel e altri tre performer portavano e muovevano in scena un tavolo, alcuni piatti, bicchieri, posate e tovaglioli, una voce registrata univa le vicende di Clarissa Dalloway, Septimus Smith, Peter Walsh a riflessioni sulle tematiche pi\u00f9 diverse (sulla guerra, la verit\u00e0 e la solitudine), rivestendo gli oggetti maneggiati dai performer della tensione scaturita da questa sorta di \"stream of consciousness\" e manifestando, cos\u00ec, la potenza performativa presente nella scrittura di Virginia Woolf.\nEspone dalla fine degli anni Ottanta in mostre personali e collettive in gallerie, fondazioni e musei in Italia e all'estero come: Museo d'Arte Contemporanea, Castello di Rivoli, Torino; PAC, Padiglione d'Arte Contemporanea, e la Fabbrica del Vapore, Milano; Palazzo delle Esposizioni, Villa Medici, Auditorium Parco della Musica, Roma; MART di Trento e Rovereto; Palazzo delle Papesse, Siena; Galleria Civica d'Arte Contemporanea, Trento; Museion, Bolzano; MAN di Nuoro; Museo d'Arte Contemporanea di Villa Croce, Genova; GAMeC, Galleria d'Arte Moderna e Contemporanea, Bergamo; Galleria d'Arte Moderna, Bologna; Museo della Rocca Sforzesca, Imola; CIAC, Castello Colonna di Genazzano: La Galerie, Noisy-le-Sec (F); MAMCO, Ginevra (CH); Le Magasin, CNAC, Grenoble (F); Galerie der K\u00fcnste, Berlino (D); Warwick Arts Centre, Coventry (UK); Urban Planning Exhibition Center, Shanghai; Millennium Art Museum, Pechino; e presso le Fondazioni: Teseco, Pisa; Palazzo Bricherasio, Torino; Baruchello, Roma; Pietro Rossini, Briosco (MB).\nPrincipali esposizioni personali.\n\"Nel nome del Padre\" (con Luca Vitone), Istituto Italiano di Cultura, Montevideo (Uruguay).\n\"Giorno e notte\", Casabianca, Bologna.\n\"Cesare Viel. Mi gioco fino in fondo. Performance e installazioni\", Museo d'Arte Contemporanea-Villa Croce, Genova.\n\"Di nuovo una voce persiste\" (performance), Nuovo Teatro Colosseo, Fondazione Baruchello, Roma.\n\"Tu che mi hai disegnato\", a cura di Guido Curto, Fondazione Palazzo Bricherasio, Torino.\n\"To the Lighthouse. Cesare Viel as Virginia Woolf\" (performance e installazione), a cura di Mario Lupano e Daniela Lotta, Teatro degli Atti, Rimini.\n\"Operazione Bufera\" (performance), KleinKunstTheater, Bolzano, e Fondazione Baruchello, Roma.\n\"Didascalies\" (con Delphine Coindet e Samy Engramer), a cura di H\u00e9l\u00e8ne Chouteau, La Galerie, Noisy-le-Sec, (F).\n\"Cesare Viel\", Galleria Il Graffio, Bologna.\n\"Una frase per lo specchio di Hyperion e altri lavori\", Galleria Antonella Nicola, Torino.\n\"Ritratto di un amico\" (performance), Hotel Roma, Torino.\n\"Trois artistes italiens\" (con Stefano Arienti e Annalisa Cattani), a cura di Gabi Scardi, Istituto Italiano di Cultura, Parigi.\n\"Le canzoni liberano la testa\", Galleria Il Graffio, Bologna."}
{"id": "4750810", "revid": "767487", "url": "https://it.wikipedia.org/wiki?curid=4750810", "title": "Winterpills", "text": "I Winterpills sono un gruppo indie rock statunitense formatosi a Northampton (Massachusetts) nel 2003.\nStoria del gruppo.\nI fondatori del gruppo sono Philip Price, Flora Reed, Dave Hower e Dennis Crommett e Brian Akey, aiutati in tour ed in studio da Jos\u00e9 Ayerve, Max Germer e Henning Ohlenbusch. Il gruppo rilascia l'omonimo album di debutto nel novembre 2005 e il secondo album nel febbraio 2007, dal titolo \"The Light Divides\".\nIl terzo album, \"Central Chambers\" esce nell'ottobre 2008. Successivamente questo disco esce anche nel formato 7\". \nNel 2010 pubblicano un EP chiamato \"Tuxedo of Ashes\".\nNel febbraio 2012 pubblicano l'album \"All My Lovely Goners\" e in aprile il doppio LP omonimo."}
{"id": "4750811", "revid": "1226", "url": "https://it.wikipedia.org/wiki?curid=4750811", "title": "Palazzi Angaran", "text": ""}
{"id": "4750812", "revid": "697352", "url": "https://it.wikipedia.org/wiki?curid=4750812", "title": "Palazzo della Corgna", "text": "Il palazzo della Corgna, detto anche palazzo ducale, \u00e8 situato vicino alla rocca del Leone e fu la principale residenza dei della Corgna che governarono, dal 1563 al 1647, il marchesato di Castiglione del Lago, poi ducato dal 1617.\nConcepito come una piccola \"reggia\", era separato dal paese e circondato da un fiorente giardino, celebrato dal poeta di corte Cesare Caporali e dal consigliere politico Scipione Tolomei.\nStoria.\nOrmai \u00e8 accertato che sia il Vignola che Galeazzo Alessi concorsero alla progettazione del palazzo da realizzare su una casa-torre \"di caccia\" dei Baglioni, al limite della cerchia muraria della formidabile fortezza del Leone, eretta nel 1247 da frate Elia. L'architetto perugino era amico e maestro di architettura di Ascanio della Corgna (che volle partecipare ai lavori), il Vignola era stato al servizio di suo zio Giulio III. Insignito del rango di marchese dal papa Pio IV, Ascanio desiderava, con una fastosa residenza, dare prestigio alla sua dinastia.\nI della Corgna erano originari della zona di Bastia, presso Passignano, ma avevano consolidato la loro posizione sociale a Perugia, soprattutto dopo le nozze di Francia con Giacoma (futuri genitori di Ascanio e del cardinale Fulvio), sorella del papa Giulio III Ciocchi del Monte. E saranno anche i matrimoni, infatti, a contribuire all'ascesa della famiglia: con i Baglioni, i della Penna, i Colonna, gli Sforza, i Mendozza e i Dudley di Northumberland.\nAscanio e suo fratello furono mecenati e cultori delle arti: oltre al palazzo castiglionese fecero costruire una seconda lussuosa dimora a Castel della Pieve, un casino di caccia a Gioiella, la Villa del Colle del Cardinale, la palazzina di Pietrafitta e di Perugia (quest'ultima residenza cittadina, detta il \"palazzo del duca\", fu sistemata dal loro nipote Diomede).\nIl palazzo di Castiglione del Lago fu abitato da tutti i marchesi fino all'ultimo duca Fulvio II Alessandro che vi mor\u00ec nel 1647. Anche il cardinale della Corgna disponeva qui del suo appartamento.Molte sale dell'edificio furono affrescate con temi mitologici, esoterici (\"mondo a rovescio\") e, soprattutto, con le gesta di Ascanio. L'autore principale delle pitture fu il Pomarancio (\u00e8 stato rinvenuto, nell'Archivio di Stato di Roma, il contratto sottoscritto da lui e dal marchese Diomede, oltre a quattordici \"cartoni\" preparatori, conservati in Inghilterra), seguito da Salvio Savini, da Giovanni Antonio Pandolfi e dalle esercitazioni dilettantesche di don Fabio, fratello minore di Fulvio II, e del poeta di corte Cesare Caporali.Dopo l'estinzione del ducato, la residenza vide diminuire il suo prestigio e fu data in locazione a diverse famiglie, fino alla vendita, nel 1870, al comune di Castiglione del LagoIl pregiato arredamento dei della Corgna si disperse tra gli affittuari o fu portato via dall'unica figlia di Fulvio Alessandro, Francesca (coniugata a Cortona), e dalla sua seconda moglie Teresa Dudley, lasciando \"in loco\" solo 24 poltrone e un organo.\nDescrizione.\nL'esterno.\nIl palazzo, a forma di una elle, era articolato su quattro elevazioni: locali privati, scuderie e sotterranei; ingresso, cucine ed annessi; piano nobile, con l'appartamento del marchese, e alloggi per il personale. L'ingresso principale, cui si accedeva mediante due rampe di scale, era localizzato nell'avancorpo: sul retro, con vista sul lago Trasimeno, si apriva un secondo accesso contenuto in una torre.Il lato destro dell'edificio era caratterizzato da tre teorie di finestre, dove quelle pi\u00f9 grandi e centrali corrispondevano alla sala del segretario di corte, del luogotenente e del trono o studio del marchese: una porta segreta di quest'ultimo comunicava con un camminamento coperto, con feritoie sul lago, che conduceva alla rocca del Leone e poteva essere utilizzato come via di fuga, in caso di incombente pericolo.\nL'interno.\nIl vestibolo della residenza corgnesca fu affrescato dal manierista Salvio Savini (Il Giudizio di Paride) che dipinse anche i quattro stemmi ordinatigli dal marchese Diomede, nipote e successore di Ascanio: (della Corgna, Ciocchi del Monte - dello zio papa Giulio III che aveva concesso il feudo -, il blasone del cardinale Fulvio e quello di sua moglie Colonna).\nLa Sala Maggiore era il luogo di rappresentanza del marchesato e, in quanto tale, gli affreschi commissionati al Pomarancio da Diomede della Corgna-della Penna (1582-83) avrebbero dovuto eternare le gesta di Ascanio I: sul soffitto la consegna da parte di Giulio III al nipote del Bastone di custode della Chiesa, sulle pareti il ricordo degli assedi cui il condottiero partecip\u00f2 e, unico nel suo genere, il famoso duello con Giovanni Taddei.Pi\u00f9 avanti, la Sala di Giove, con raffigurazioni degli Dei dell'Olimpo realizzati da Salvio Savini. Dalla Sala del Teatro si accedeva alla Sala del trono, in cui tutti i signori, fino all'ultimo duca Fulvio II Alessandro, sbrigavano gli affari dello staterello: dominava il vano lo stemma di famiglia (con il caratteristico arbusto di corniolo e particolari della vita di Cesare; le altre pitture furono compiute da Fabio della Corgna, figlio minore di Ascanio II. Dallo studio si poteva comunicare col camminamento verso la fortezza e, all'interno, con la Sala del Luogotenente, con affreschi di soggetto mitologico del Savini, sede del vicario del marchese, e con la Sala del Segretario di corte (le Gesta di Annibale, furono decorate da un improvvisato pittore Cesare Caporali), luogo di lavoro di Scipione Tolomei, al servizio di Diomede, Ascanio II e Fulvio II Alessandro, ultimo duca.Infine la Sala dell'Eneide, affrescata con storie dell'eroe troiano dal Pomarancio e da Giovanni Antonio Pandolfi, dove si riuniva il Consiglio dei Priori; la Sala dell'Archivio con la vicenda di Fetonte, del Pandolfi; la Sala di Diana e Callisto, con le caratteristiche scene del \"mondo a rovescio\"; la Sala delle Arti (prigione) e delle Metamorfosi (Apollo e Dafne).\nLe \"stanze segrete\".\nL'appartamento del duca di Castiglione del Lago era ubicato tra il seminterrato ed il piano nobile. Qui furono allestite le tre cosiddette stanze segrete (sotto la sala del trono), in cui specialmente i marchesi Diomede ed Ascanio II organizzavano riunioni private, assai ambite, con i pi\u00f9 noti letterati ed artisti perugini, alla presenza del poeta bernesco Cesare Caporali e del segretario di corte Scipione Tolomei che, nelle sue \"Lettere\", ne document\u00f2 l'effettiva esistenza.Fu proprio il Caporali, col suo estroso temperamento, a suggerire l'esecuzione degli affreschi presenti e a collaborare nella loro effettiva stesura: sia lui che il Tolomei, come Ascanio II, facevano parte dell'Accademia degli Insensati di Perugia.Il Caporali era stato al servizio del cardinale Giulio d'Acquaviva, a Roma, che, nello stesso periodo ospitava nel proprio palazzo Miguel de Cervantes: questi, pi\u00f9 tardi, combatt\u00e9 nella battaglia di Lepanto al seguito di Ascanio della Corgna e, in una sua opera (il poema \"Viaje del Parnaso\"), ricorder\u00e0 il poeta di Panicale. La connessione tra le singolari personalit\u00e0 dei due scrittori era indubbiamente all'origine del significato occulto delle \"stanze segrete\" del palazzo castiglionese, dense di enigmi figurativi. I dipinti rappresentavano gli \"incauti trasgressori\", i \"grandi puniti\" e il \"mondo alla rovescia\" (Prometeo, Ganimede, le Muse.), rendendo giustizia ai deboli solitamente schiacciati dai prepotenti o pi\u00f9 forti. L'irriverenza di questo universo attestava e comunicava il forte legame tra l'artista esecutore, il committente e il poeta, anche con la celebrazione delle varie sembianze di Apollo.\nIl borgo di Castiglione del Lago fu progettato tenendo conto della simbologia esoterica del numero 3 (\"il 3 comanda l'universo ed \u00e8 il numero pi\u00f9 magico e potente\"), secondo una consuetudine diffusa nell'architettura e urbanistica del tempo: tre porte, tre chiese.La struttura urbanistica del paese, ideata da Ascanio della Corgna su proposte dell'amico-maestro Galeazzo Alessi, si sosteneva su un'essenziale concordanza del numero tre, appunto, che rievocava la Santissima Trinit\u00e0 e rifletteva la suddivisione sociale del periodo, caratterizzata da clero, nobili e contadini. Gli edifici religiosi erano tre (La Maddalena, San Domenico e Sant'Agostino), la rocca del Leone era triangolare, le arterie borghigiane ugualmente tre, poi ridotte a due, e tre le porte d'accesso: Porta Perugina che portava al palazzo marchionale e al munito castello, Porta Senese che conduceva al centro del paese in cui si elevava la Torre del Popolo, originaria sede municipale, e Porta Fiorentina, dal Trasimeno, e tuttora unica carrozzabile. \nL'ultima coppia ducale.\nFulvio II Alessandro (1589-1647) e la seconda moglie Teresa Dudley di Northumberland (1623-1698) furono gli ultimi duchi che risiedettero nel palazzo castiglionese. Fulvio, inoltre, vi nacque (18 aprile) e vi mor\u00ec (12 dicembre), unico tra i della Corgna. Morta nel 1644 la sua prima consorte Eleonora de Mendozza, era necessario un nuovo matrimonio per avere un figlio, onde evitare l'estinzione del feudo: infatti il \"motu proprio\" di Pio IV, del 19 novembre 1563, proibiva la successione delle donne e dei maschi ecclesiastici.Il 24 settembre 1645 furono, dunque, celebrate le nozze tra il vedovo cinquantaseienne e la ventiduenne anglo-fiorentina Teresa Dudley, discendente dal famoso conte di Leicester, favorito di Elisabetta I d'Inghilterra. La nuova duchessa di Castiglione del Lago soggiorn\u00f2 nel palazzo soltanto due anni: il tempo per avere un figlio (Fulvio jr. che morir\u00e0 dopo cinque mesi), assistere alle conseguenze della guerra con il granduca di Toscana e alla morte successiva del marito per polmonite. Le cronache tramandano che lo fece frettolosamente tumulare nella cappella del Salvatore nello stesso sarcofago occupato dal poeta Cesare Caporali e, raccolte le suppellettili pi\u00f9 preziose, ritorn\u00f2 subito a Firenze per diventare, dopo qualche anno, la contessa di Scavolino, in quanto sposa di Mario di Carpegna. Il palazzo fu completamente spogliato dei preziosi arredi e l'archivio dei della Corgna disperso."}
{"id": "4750813", "revid": "196390", "url": "https://it.wikipedia.org/wiki?curid=4750813", "title": "Cinto pelvico", "text": ""}
{"id": "4750818", "revid": "36426", "url": "https://it.wikipedia.org/wiki?curid=4750818", "title": "Chiesa del Corpus Domini (Acerra)", "text": "La chiesa del Corpus Domini era un edificio di culto della citt\u00e0 di Acerra, situato in piazza Duomo. Oggi \u00e8 sede del museo diocesano.\nStoria e descrizione.\nLa Chiesa fu realizzata probabilmente intorno alla met\u00e0 del XIV secolo e dal 1777 fu retta da una Congregazione laicale, fornita di regola nel 1794.\nEssa presenta una facciata molto semplice, di stile neoclassico, con campanile e, all'interno, un'unica navata con tre altari su entrambi i lati.\nSull'altare maggiore era presente una tela seicentesca di Massimo Stanzione e ai suoi lati erano presenti altre due tele settecentesche, raffiguranti \"L'istituzione dell'eucaristia\" e \"Le nozze di Cana\".\nNell'oratorio della chiesa erano presenti varie tele di forma stellare, risalenti al Medioevo, due quadretti a rettangoli centinati con due angioletti, nonch\u00e9 due busti intagliati in legno: uno realizzato nel XVIII secolo e raffigurante \"Sant'Ignazio\" e l'altro raffigurante \"San Casurio\" e risalente alla seconda met\u00e0 del XVII secolo. Sotto la volta piana del locale era presente una tela raffigurante la \"Trasfigurazione\" .Sul triangolo decorativo del seggio del priore, infine, si trovava una tavoletta probabilmente quattrocentesca raffigurante \"Ges\u00f9 Crocifisso con ai piedi la Beata Vergine e San Giovanni Battista\".\nTutte queste opere sono andate perdute a seguito di diversi furti .\nIl museo diocesano.\nFu fondato il 3 dicembre 2004, dopo una lunga serie di restauri, ed \u00e8 stato allestito non solo all'interno della chiesa ma anche nei locali ad essa adiacente e si divide in tre sezioni:"}
{"id": "4750820", "revid": "1649409", "url": "https://it.wikipedia.org/wiki?curid=4750820", "title": "Rustam Minnichanov", "text": "Dal 25 marzo 2010 \u00e8 il Presidente in carica della Repubblica del Tatarstan.\nBiografia.\nRustam Minnichanov \u00e8 nato da una famiglia di origini tatare nel villaggio di Ya\u00f1a Ar\u0131\u015f, distretto di Rybno-Slobodskj.\nSi \u00e8 laureato in ingegneria meccanica presso l'istituto agricolo di Kazan' nel 1978.\n\u00c8 sposato e ha avuto due figli. Suo figlio Irek \u00e8 morto nello schianto del volo Tatarstan Airlines 363.\nCarriera politica.\nNel novembre 1996 \u00e8 stato nominato ministro delle Finanze del Tatarstan e il 10 luglio 1998 \u00e8 stato nominato governatore; il presidente russo Dmitrij Medvedev lo ha nominato presidente del Tatarstan a decorrere dal 25 marzo 2010."}
{"id": "4750829", "revid": "1543377", "url": "https://it.wikipedia.org/wiki?curid=4750829", "title": "Capo Artico", "text": "Capo Artico (in russo \u043c\u044b\u0441 \u0410\u0440\u043a\u0442\u0438\u0447\u0435\u0441\u043a\u0438\u0439, mys Arkti\u010deskij) \u00e8 il punto pi\u00f9 a nord dell'isola Komsomolec, la pi\u00f9 settentrionale dell'arcipelago Severnaja Zemlja. \u00c8 inoltre il punto pi\u00f9 settentrionale della Russia e dell'intera Asia, mentre capo Fligely \u00e8 il pi\u00f9 settentrionale dell'Europa e capo \u010celjuskin costituisce il punto pi\u00f9 settentrionale del continente asiatico. Capo Artico segna anche il limite nord-orientale del mar di Kara e il limite nord-occidentale del mare di Laptev. La sua distanza dal Polo Nord \u00e8 di 990,7\u00a0km ed \u00e8 spesso usato come punto di partenza delle spedizioni artiche.\nStoria.\nScoperto durante la spedizione di Vil'kickij nel 1913, fu chiamato capo \u017dochov (\u043c\u044b\u0441 \u0416\u043e\u0445\u043e\u0432\u0430), dal nome dell'ufficiale di guardia. Nel maggio del 1931, la Severnaja Zemlja fu mappata durante la spedizione di Urvancev e U\u0161akov e il nome venne cambiato in capo Molotov (\u043c\u044b\u0441 \u041c\u043e\u043b\u043e\u0442\u043e\u0432\u0430), in onore del presidente del Sovnarkom Vja\u010deslav Michajlovi\u010d Molotov. Alla fine degli anni 1950 ha preso il nome attuale di capo Arkti\u010deskij."}
{"id": "4750830", "revid": "486946", "url": "https://it.wikipedia.org/wiki?curid=4750830", "title": "SACEUR", "text": ""}
{"id": "4750869", "revid": "1543377", "url": "https://it.wikipedia.org/wiki?curid=4750869", "title": "Chiesa di San Sebastiano (Middletown)", "text": "La chiesa di San Sebastiano \u00e8 la chiesa cattolica italiana di Middletown, Connecticut negli Stati Uniti d'America. Costruita nel 1931-32 da immigrati italiani provenienti da Melilli, riproduce la forma della chiesa madre del paese siciliano.\nStoria.\nI primi immigrati italiani arrivarono a Middletown nella seconda met\u00e0 dell'Ottocento ma fu ai primi del Novecento che la popolazione italiana della citt\u00e0 crebbe in modo significativo con l'arrivo di numerose famiglie dal paese siciliano di Melilli. Essi portarono le loro tradizioni religiose attorno alla Festa di San Sebastiano (Middletown) che dal 1921 si svilupp\u00f2 a divenire uno dei maggiori eventi della citt\u00e0.\nAnche grazie al successo della festa, la comunit\u00e0 italiana cominci\u00f2 a raccogliere fondi per la costruzione di una propria chiesa, che fu realizzata nel 1931-32 su progetto dell'architetto Raymond C. Gorrani of Worcester, Massachusetts. La chiesa \u00e8 una replica della Chiesa di San Sebastiano a Melilli e fu costruita interamente con il contributo finanziario e il lavoro volontario degli stessi immigrati.\nDon Rocco Guerriero fu nominato primo parroco della chiesa, che divenne subito il centro religioso e culturale della locale comunit\u00e0 italiana.\nLa chiesa \u00e8 oggi un monumento nel distretto storico della citt\u00e0 e la Festa di San Sebastiano (Middletown) \u00e8 ancor oggi uno delle celebrazioni pi\u00f9 popolari della citt\u00e0, attraendo ogni anno nei tre giorni di festa migliaia di partecipanti."}
{"id": "4750880", "revid": "1005847", "url": "https://it.wikipedia.org/wiki?curid=4750880", "title": "Elezioni presidenziali in Romania del 2014", "text": "Le elezioni presidenziali in Romania del 2014 si tennero il 2 novembre (primo turno) e il 16 novembre (secondo turno).\nHanno visto la vittoria al secondo turno di Klaus Iohannis."}
{"id": "4750882", "revid": "2091520", "url": "https://it.wikipedia.org/wiki?curid=4750882", "title": "Terme di Pr\u00e9-Saint-Didier", "text": "Le terme di Pr\u00e9-Saint-Didier sono delle terme storiche della Valdigne, in Valle d'Aosta, lungo la Dora di Verney.\nStoria.\nLe fonti di acqua termale di Pr\u00e9-Saint-Didier erano note gi\u00e0 in epoca romana, ma il loro sfruttamento ebbe inizio solo alla met\u00e0 del Seicento.\nLa realizzazione dello storico stabilimento termale risale al 1834, quando il paese prese il nome di \"Pr\u00e9-Saint-Didier-les-Bains\", mentre nel 1888 venne realizzato l'edificio che ospitava il casin\u00f2: oggi anche quest'ultimo complesso \u00e8 stato integrato nei nuovi stabilimenti termali.\nPer oltre 150 anni, queste terme furono uno dei principali centri di attrazione della famiglia reale sabauda.\nNel Novecento, dopo circa 30 anni di inattivit\u00e0, l'impianto ha subito una ristrutturazione: la riapertura delle terme ha dato un importante rilancio alla presenza turistica nel comune e all'economia locale.\nDalle terme parte un sentiero che porta alla passerella panoramica sospesa sull'orrido di Verney, attrazione turistica inaugurata nella primavera del 2014."}
{"id": "4750887", "revid": "1305772", "url": "https://it.wikipedia.org/wiki?curid=4750887", "title": "Ettore Veo", "text": "Biografia.\nGiornalista, saggista, narratore e commediografo italiano, fu studioso della cultura e delle tradizioni popolari romane, lasciando ai posteri un notevole patrimonio letterario.\nFu uno dei fondatori del \"Gruppo dei Romanisti\", che all'inizio si chiam\u00f2 i \"Romani della Cisterna\" e che adott\u00f2 l'attuale denominazione nel 1933. La nota associazione romana ebbe origine nel 1929 quando alcuni amici scrittori, poeti, giornalisti decisero d'incontrarsi presso il ristorante trasteverino \"La Cisterna\", per discutere, tra un piatto e l'altro della tipica cucina romana, di arte e cultura, trasformando il locale in una vera e propria accademia. Ancora oggi nei sotterranei del ristorante rimangono delle testimonianze di quel periodo e sulle pareti sono riportate alcune poesie di poeti romaneschi e in particolare di Ceseretto, al secolo Cesare Simmi, gi\u00e0 proprietario del locale.\nIn base alla cronaca di Ceccarius, al secolo Giuseppe Ceccarelli (1889-1972), pubblicata nella \"Strenna dei Romanisti\" del 1952, \"... Tutti romani gli otto fondatori, ad eccezione del tarantino Ettore Veo, il quale per\u00f2 aveva gi\u00e0 tali benemerenze, specie per i suoi studi sul nostro dialetto, che gli furono de jure riconosciuti titoli di romanit\u00e0\".\nFu tra gli ideatori della \"Strenna dei Romanisti\"\n, pubblicazione annuale nata nel 1940, alla quale il nostro autore assicur\u00f2 una collaborazione attiva fin dal primo volume e ne fu anche redattore in quell'anno insieme ad Augusto Jandolo e Marcello Piermattei.\nFu a lungo redattore capo della rivista \"Capitolium\", la storica rivista culturale, nata nel 1925 da un'idea del governatore di Roma Filippo Cremonesi.\n\u00c8 stato autore, tra le altre, dell'importante opera \"I poeti romaneschi\" (1927), dove egli ha raccolto le voci dei nostri poeti dialettali e tutte quelle notizie utili a ricordarli, che ancora oggi resta un pilastro della letteratura romanesca. La compilazione dell'opera comport\u00f2 all'autore vari anni di ricerche e di indagini, di confronti e di riscontri e, infine, anche le immancabili amarezze procurategli da coloro che non avevano apprezzato n\u00e9 lo spirito, n\u00e9 l'importanza del lavoro.\nEra un acuto osservatore del piccolo mondo romano, del quale ricostruiva i tanti caratteristici personaggi che in quei luoghi aveva incontrato, la fruttivendola, il ciabattino, il gobbo, l'oste, l'ostessa, per popolarne le sue rubriche sulla stampa e che finivano poi sui libri da lui pubblicati, come \"Roma popolaresca\" (1929) e \"Gusto dei Romani\" (1946).\nIn una pagina commemorativa dal titolo \"Passeggiate con Veo\", pubblicata sulla Strenna dei Romanisti del 1957, il poeta dialettale d'Abruzzo Vittorio Clemente (1895-1975) ci ha dato un quadro dei pomeriggi a zonzo per Roma del Veo, accompagnato di solito dallo stesso Clemente e dal poeta romanesco Goffredo Ciaralli (1891-1959). Quelle passeggiate non avevano una meta stabilita, per\u00f2 nel percorso non mancava mai una via di Campo Marzio. Era il rione di Veo: qui aveva lavorato nel suo primo giornale romano, qui c'era ancora il suo barbiere, il cappellano e il sarto, qui a via della Stelletta era \"L'OSTERIA\" dei frettolosi ed economici pasti, facendo un salto dal giornale, e che poi divent\u00f2 il soggetto del romanzo dallo stesso titolo (1924), dove ha ricostruito un quadro della vita minuta del rione. \n\u00c8 sepolto a Roma, nel cimitero del Verano."}
{"id": "4750896", "revid": "599013", "url": "https://it.wikipedia.org/wiki?curid=4750896", "title": "The Animal", "text": ""}
{"id": "4750903", "revid": "306856", "url": "https://it.wikipedia.org/wiki?curid=4750903", "title": "Franz Lackner", "text": "Biografia.\nMonsignor Franz Lackner \u00e8 nato a Feldbach, capoluogo di distretto nella Stiria, il 14 luglio 1956.\nFormazione e ministero sacerdotale.\n\u00c8 cresciuto a Sankt Anna am Aigen dove ha completato l'apprendistato da elettricista. Tra il 1978 e il 1979 \u00e8 stato di stanza per un anno e mezzo come soldato delle Nazioni Unite a Cipro. Dal 1979 al 1984 ha studiato al Bundesgymnasium di Horn.\nIl 16 settembre 1984 \u00e8 entrato come novizio nell'Ordine dei frati minori. Il 16 settembre 1985 ha emesso i voti temporali e il 2 settembre 1989 quelli perpetui.\nIl 23 giugno 1991 \u00e8 stato ordinato presbitero. Ha studiato presso la Facolt\u00e0 di teologia dell'Universit\u00e0 di Vienna e a Dublino. Dopo aver conseguito il titolo di Magister Theologiae ha studiato filosofia alla Pontificia Universit\u00e0 Antonianum di Roma. Nel 1997 ha conseguito il dottorato \"summa cum laude\" con una tesi sul tema dell'unit\u00e0 e molteplicit\u00e0 in Duns Scoto. Ha quindi compiuto un semestre di ricerca all'Universit\u00e0 di Bonn. Nel 1998 \u00e8 diventato professore di metafisica alla Pontificia Universit\u00e0 Antonianum. Il 7 aprile 1999 \u00e8 stato nominato provinciale della provincia francescana austriaca \"San Bernardi Senensis\". Nello stesso anno \u00e8 diventato professore di filosofia presso il Collegio filosofico-teologico di Heiligenkreuz che nel gennaio del 2007 ha preso il nome di Pontificio collegio filosofico-teologico Benedetto XVI.\nMinistero episcopale.\nIl 23 ottobre 2002 papa Giovanni Paolo II lo ha nominato vescovo ausiliare di Graz-Seckau e titolare di Balecio. Ha ricevuto l'ordinazione episcopale l'8 dicembre successivo dal vescovo di Graz-Seckau Egon Kapellari, coconsacranti il vescovo emerito della stessa diocesi Johann Weber e l'arcivescovo metropolita di Salisburgo Alois Kothgasser. Come motto ha scelto l'espressione \"Illum oportet crescere\" (Occorre che quello cresca). L'8 settembre 2003 \u00e8 stato nominato vicario episcopale per i diaconi permanenti, l'animazione giovanile e le vocazioni spirituali.\nIl capitolo dei canonici della cattedrale di Salisburgo lo ha scelto tra le tre proposte di papa Francesco per succedere a monsignor Alois Kothgasser come arcivescovo di Salisburgo. Il 13 novembre 2013 la nomina \u00e8 stata confermata ai sensi del Concordato con il governo federale austriaco. Il 18 dello stesso mese papa Francesco lo ha nominato ufficialmente. Ha preso possesso dell'arcidiocesi il 7 gennaio successivo per procura mentre il 12 gennaio dello stesso mese, festa del Battesimo del Signore, ha fatto il suo ingresso ufficiale in diocesi. Monsignor Lackner \u00e8 il metropolita della provincia ecclesiastica di Salisburgo. Ha anche il titolo di \"legatus natus\" (ambasciatore permanente della Santa Sede) e quello di \"Primas Germaniae\". Ha quindi il diritto di portare l'abito porpora ovunque. Nel suo stemma il galero e le 20 nappe non sono, come al solito per gli arcivescovi, verdi ma di colore rosso.\nNel gennaio del 2014 ha compiuto la visita \"ad limina\".\nIl 29 giugno il papa gli ha imposto il pallio, simbolo degli arcivescovi metropoliti, durante una celebrazione svoltasi nella basilica di San Pietro in Vaticano.\nNel 2016 il cardinale Edwin Frederick O'Brien, gran maestro dell'Ordine equestre del Santo Sepolcro di Gerusalemme, lo ha nominato commendatore con placca dell'ordine. \u00c8 stato ufficialmente investito il 27 luglio successivo nella chiesa del pellegrinaggio di Maria Plain dal vescovo Alois Kothgasser, gran priore della delegazione. Appartiene alla commenda di Salisburgo.\nNel febbraio del 2015 \u00e8 emerso che nel novembre precedente il vescovo ausiliare di Salisburgo Andreas Laun in una conferenza avrebbe \"paragonato le atrocit\u00e0 dei nazisti con l'omosessualit\u00e0\". Monsignor Lackner, senza menzionare Laun, ha dichiarato: \"Gli orientamenti sessuali non dovrebbero in alcun modo essere associati a sistemi inumani e totalitari (ad esempio, il nazionalsocialismo). La chiesa \u00e8 impegnata nei diritti umani e ha rispetto per la dignit\u00e0 di ogni individuo\". Lo stesso Laun ha respinto le accuse perch\u00e9 \"non aveva paragonato nessuno ai nazisti\".\nDopo la vicenda che ha coinvolto monsignor Alois Schwarz, il 20 dicembre 2018 l'arcidiocesi di Salisburgo ha annunciato che papa Francesco aveva nominato monsignor Lackner visitatore apostolico della diocesi di Gurk. L'arcivescovo ha detto che avrebbe iniziato questo servizio a met\u00e0 gennaio 2019.\nIn seno alla Conferenza episcopale austriaca \u00e8 stato delegato per l'infanzia e per la pastorale giovanile dal 4 novembre 2003 al giugno del 2009 e delegato per lo sport fino a marzo del 2015. Il 28 gennaio 2015 papa Francesco ha accettato la rinuncia al governo pastorale della diocesi di Graz-Seckau presentata da monsignor Egon Kappellari. Lo stesso presule ha lasciato la vicepresidenza della Conferenza episcopale. Agli di marzo dello stesso anno monsignor Lackner gli \u00e8 succeduto nell'incarico. \u00c8 anche responsabile delle aree \"matrimonio e famiglia\" e \"tutela della vita\" dal novembre del 2018.\nIl 16 giugno 2020 \u00e8 stato eletto presidente della Conferenza episcopale austriaca; \u00e8 succeduto al cardinale Christoph Sch\u00f6nborn.\nMonsignor Lackner \u00e8 un atleta dilettante. Nel tempo libero pratica la maratona (ha partecipato ad esempio alla maratona di Graz) e gioca a calcio. \u00c8 tifoso del Graz.\n\u00c8 inoltre membro onorario della Confraternita K.\u00d6.St.V. Babenberg Graz nell'\u00d6sterreichischer Cartellverband dal 2010, membro onorario del K.\u00d6.St.V. Nibelungia Knittelfeld nel Mittelsch\u00fcler-Kartell-Verband dal 2012 e membro della Confraternita di Santa Maria dell'Anima.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4750909", "revid": "717966", "url": "https://it.wikipedia.org/wiki?curid=4750909", "title": "Le Grand Restaurant", "text": ""}
{"id": "4750968", "revid": "158913", "url": "https://it.wikipedia.org/wiki?curid=4750968", "title": "Sansone e Dalila (miniserie televisiva)", "text": "Sansone e Dalila \u00e8 una miniserie televisiva del 1996 diretta da Nicolas Roeg e interpretata da Eric Thal ed Elizabeth Hurley. Fa parte del ciclo \"Le storie della Bibbia\".\nTrama.\nSansone \u00e8 il pi\u00f9 famoso Giudice attraverso il quale Dio manifesta la propria potenza per sconfiggere i nemici d'Israele. A differenza dei suoi predecessori, possiede un dono speciale: quella forza miracolosa e sovrumana che lo rende capace delle imprese pi\u00f9 incredibili. Sansone \u00e8 un nazireo, cio\u00e8 un consacrato che, come segno della sua appartenenza a Dio, porta una lunga chioma. Proprio nella capigliatura risiede la sua forza ma questo \u00e8 un segreto tra lui e sua madre, che ha ricevuto tale rivelazione da un angelo apparso ad annunziarle la nascita. Sansone tuttavia \u00e8 attratto irresistibilmente dalle donne, in particolare dalle filistee, dalle quali viene sempre tradito: una di esse, la bellissima Dalila, riesce a carpire il segreto e dunque gli taglier\u00e0 i capelli, consegnandolo infine ai soldati filistei. Accecato e condotto in prigione, Sansone riesce per\u00f2 a ritrovare la sua vocazione e con essa i lunghi capelli. Dopo aver pregato il Signore perch\u00e9 gli conceda forza per l'ultima volta, far\u00e0 crollare l'edificio in cui sono radunati i pi\u00f9 importanti filistei, sacrificando la propria vita assieme alle loro."}
{"id": "4750988", "revid": "111331274", "url": "https://it.wikipedia.org/wiki?curid=4750988", "title": "Palazzo della Provvederia", "text": "Il palazzo della Provvederia \u00e8 un edificio storico situato nel centro di Mestre.\nStoria.\nFu edificato nel 1459 sulle rovine dell'antico castello medievale di Mestre. Il suo aspetto lombardo-rinascimentale (i timpani della facciata, gli archi e colonnine delle finestre) risale all'intervento del 1525. Fu sede del Consiglio Civico, istituito nel 1452. L'edificio si sviluppa su due piani collegati da una scala esterna la cui primitiva ringhiera di ferro fu sostituita da una con corrimano e colonnine di marmo. Il lato nord \u00e8 aperto ad un sottoportico e sulla colonna di marmo che sostiene il palazzo \u00e8 scolpita la misura del passo veneto, suddiviso in piedi ed once, la dicitura \"Mens. Passii Veneti Molendinorum\" e l'anno 1536.\nDopo la caduta della Repubblica, il secondo piano fu adibito a granaio e il primo a sede della scuola comunale nel XIX secolo.\nRicostruito dopo un incendio nel 1926, dal 1953 al 1976 fu prima sede della Biblioteca civica di Mestre."}
{"id": "4750991", "revid": "1573940", "url": "https://it.wikipedia.org/wiki?curid=4750991", "title": "Chiesa del Santo Rosario (Indianapolis)", "text": "La chiesa del Santo Rosario, costruita tra il 1911 e il 1925, \u00e8 la chiesa cattolica italiana di Indianapolis, Indiana negli Stati Uniti d'America.\nStoria.\nPrima del 1909, i cattolici italiani di Indianapolis si riunivano nella chiesa tedesca di Santa Maria dove venivano occasionalmente chiamati sacerdoti di lingua italiana per assistere gli immigrati e predicare nella loro lingua. Nel 1909 il vescovo Francis Silas Chatard autorizz\u00f2 padre Marino Priori a organizzare una parrocchia per gli italiani. Priori pose le fondamenta dell'attuale Chiesa del Santo Rosario nel 1911 ma, a causa della mancanza di fondi, solo il seminterrato pot\u00e9 essere completato e aperto al culto. Solo nel 1924-25 i lavori poterono riprendere ed essere completati.\nGli architetti J. Edwin Kopf e Kenneth K. Woolling si ispirarono al modello in stile medievale della Chiesa di San Giorgio in Velabro a Roma. Usarono colonne e pilastri di pietra calcarea a delineare l'ingresso principale di un'unica navata quasi quadrata, che pu\u00f2 ospitare 400 persone comodamente sedute.\nTra il 1959 e il 1966 l'interno della chiesa fu alterato e \"modernizzato\". Negli anni 2000 sono cominciati una serie di importanti interventi di restauro volti a riportare la chiesa alla sua struttura originaria.\nLa chiesa \u00e8 tutt'oggi il centro della comunit\u00e0 cattolica italiana di Indianapolis. Fin dal 1934 si sono svolte feste nelle strade attorno alla chiesa. Dal 1984 questa tradizione \u00e8 stata ripresa e ampliata a creare l'Italian Street Festival (Indianapolis) che ogni anno attrae migliaia di partecipanti."}
{"id": "4750998", "revid": "486946", "url": "https://it.wikipedia.org/wiki?curid=4750998", "title": "Virtus Verona", "text": ""}
{"id": "4751001", "revid": "767487", "url": "https://it.wikipedia.org/wiki?curid=4751001", "title": "Antioco (nome)", "text": "Origine e diffusione.\nNome di origine greca, \u00e8 composto dagli elementi \"anti\" (\"contro\", da cui anche Antinoo, Antiope, Antipatro, Antero e Antigono) e \"ochos\" (\"carro\", \"cocchio\"), e pu\u00f2 quindi essere interpretato come \"che si scontra\", \"che combatte contro i carri\", mentre altre fonti propongono \"che sta saldo contro il nemico\". Da un personaggio storico cos\u00ec chiamato, il padre di Seleuco I, prende il nome la citt\u00e0 di Antiochia.\nMolto diffuso anticamente in Siria, venne portato da numerosi sovrani della dinastia seleucide, e il nome ricorre anche in alcuni personaggi della mitologia greca, come il figlio di Eracle.\nScarsamente diffuso in Italia, \u00e8 moderatamente diffuso in Sardegna.\nOnomastico.\nSolitamente, l'onomastico si festeggia il 13 dicembre in onore di sant'Antioco, martire a Sulcis sotto Adriano; con questo nome si ricordano anche, alle date seguenti:"}
{"id": "4751003", "revid": "1305772", "url": "https://it.wikipedia.org/wiki?curid=4751003", "title": "Promotore editoriale", "text": "Il promotore editoriale \u00e8 la figura professionale che per conto dell'editore o di strutture intermedie promuove la vendita presso le librerie od organizzazioni analoghe.\nDopo aver effettuato la necessaria informazione editoriale sui titoli di novit\u00e0 e/o di catalogo, cura la raccolta degli ordini d'acquisto, raccoglie le prenotazioni, controlla che non si verifichino intoppi nella fase di distribuzione. Tradizionalmente nel settore librario vige il \"diritto al reso\" dell'invenduto ed \u00e8 in genere il promotore che si occupa delle relative autorizzazioni\nPer contro il promotore si assicura che le librerie diano sufficiente visibilit\u00e0 ai libri, ne cura il visual merchandising in particolare di quelli che possono interessare il pubblico \"generalista\". A volte \u00e8 la rete dei promotori che assicura il successo di vendita di un libro\nIn genere il promotore editoriale \u00e8 pagato a provvigione e inquadrato come agente. In tal caso in Italia deve essere iscritto all'albo degli agenti e ha il trattamento previdenziale Enasarco, ma pu\u00f2 essere anche un dipendente o un lavoratore parasubordinato con retribuzione fissa, oppure anche i compiti possono essere affidati a una azienda con un contratto di promozione, congiuntamente o separatamente da un contratto di distribuzione.\nPrecedenti storici.\nNell'Ottocento la pubblicazione dei libri era spesso preceduta da una \"sottoscrizione\" da parte degli utenti: una sorta di prenotazione dei testi, denominati \"associatori\" La formula \u00e8 stata ripresa anche nel secolo successivo per enciclopedie, collane, formule a club.\nSecondo il profilo redatto dalla Regione Veneto il \"promotore editoriale\" deve avere una laurea\nLa promozione scolastica.\nUna particolare caratteristica distingue la figura del promotore nell'ambito dell'editoria scolastica. Il settore \u00e8 caratterizzato dal particolare ruolo assunto dagli insegnanti e dal collegio docenti che ha il compito di \"adottare\" per le singole classi il libro di testo. Il ruolo della libreria diventa solo di \"distribuzione fisica\".\nI promotori editoriali scolastici hanno il loro rapporto tutelato da accordi economici collettivi con particolari tutele previdenziali\nLa \"Fortuna\" dei promotori.\nIl ruolo di promotore editoriale \u00e8 stato per molte persone una via d'accesso al mondo dell'editoria. Sono entrati nella storia i casi di Italo Calvino presso la casa editrice Einaudi e di Ugo Mursia che prima di fondare l'omonima casa editrice, era promotore della Loescher e di altri editori ed era noto per girare nel dopoguerra le librerie di Milano in bicicletta. Molti direttori commerciali e marketing di prestigiose case editrici nonch\u00e9 editori in proprio hanno dato l'incipit alla loro carriera con questo ruolo."}
{"id": "4751004", "revid": "124438319", "url": "https://it.wikipedia.org/wiki?curid=4751004", "title": "Presidente del comitato militare NATO", "text": "Il Presidente del Comitato militare della NATO \u00e8 il responsabile delle attivit\u00e0 delle strutture militari della NATO. Presiede il \"Comitato militare\", dirige le operazioni militari della NATO e coordina i due comandi strategici: \nIn sua assenza \u00e8 sostituito dal Vicepresidente. \u00c8 un ufficiale generale scelto all'interno delle forze armate dei Paesi membri della NATO."}
{"id": "4751010", "revid": "648716", "url": "https://it.wikipedia.org/wiki?curid=4751010", "title": "Josef Mattauch", "text": "Docente all'universit\u00e0 di Berlino dal 1940, nel 1943 fu nominato direttore dell'Istituto Max Planck per la chimica; dal 1947 al 1965 diresse l'Istituto chimico dell'universit\u00e0 di Magonza.\nIl suo nome \u00e8 legato alla \"Kernphysikalische Tabellen\" (1942), tabella riassuntiva di tutti i procedimenti di decadimento nucleare degli elementi e i relativi isotopi."}
{"id": "4751013", "revid": "2220227", "url": "https://it.wikipedia.org/wiki?curid=4751013", "title": "Britney Jean", "text": "Britney Jean \u00e8 l'ottavo album di inediti della cantante statunitense Britney Spears, pubblicato il 3 dicembre 2013 per l'etichetta discografica RCA. L'album ha venduto intorno alle 1.400.000 copie. \u00c8 stato preceduto dalla pubblicazione di due singoli, la hit di buon successo globale \"Work Bitch\" e la romantica ballad \"Perfume\" uscite rispettivamente il 17 settembre e il 4 novembre.\nLa Spears ha pi\u00f9 volte dichiarato che si tratta del suo album pi\u00f9 personale, avendone assunto il controllo totale per quello che riguarda la produzione e la composizione di tutti i testi, nonch\u00e9 per la direzione musicale che intendeva dare al disco.\nPer la prima volta nella sua carriera, Britney ha collaborato con il genio dell'elettronica William Orbit (produttore dell'album \"Ray of Light\" di Madonna), risultato di tale collaborazione \u00e8 il brano \"Alien\".\nL'album non ottiene grande riscontro n\u00e9 a livello di critica n\u00e9 di vendite, infatti debutta alla quarta posizione della classifica stilata da \"Billboard\", peggior debutto della cantante, e viene stroncato da numerose recensioni soprattutto per \"la voce della cantante troppo \"robotica\"\", ma anche per la \"produzione scontata e banale\".\nSingoli.\n\"Work Bitch\" \u00e8 stato utilizzato come singolo di lancio il 17 settembre 2013. \nA poche ore dalla pubblicazione, \"Work Bitch\" ha raggiunto la prima posizione della classifica iTunes in oltre 75 paesi nel mondo, tra cui l'Italia, e la seconda posizione negli USA, dietro solo a \"Wrecking Ball\" di Miley Cyrus e la dodicesima posizione nella classifica americana Billboard Hot 100. Il singolo ha venduto oltre 840.000 copie negli USA, 48.000 copie in Corea del sud, 37.000 copie in Francia, 56.000 copie in Inghilterra, 7.500 copie in Spagna e 15.000 copie in Italia. Complessivamente \"Work Bitch\" ha venduto nel mondo circa 1.600.000 copie.\n\" Perfume \", il secondo singolo pubblicato il 4 novembre 2013, ha debuttato alla numero settantasei della stessa classifica. \u00c8 stato scritto dalla stessa cantante, Sia e Chris Braide e prodotto da quest'ultimo insieme a will.i.am e Keith Harris. Si tratta della prima ballata di Britney Spears ad essere estratta come singolo dopo molti anni di singoli pi\u00f9 dance ed elettronici. Britney la definisce \"incredibilmente speciale per me perch\u00e9 mi colpisce nel profondo, ma penso racconti una storia in cui tutti possono riflettersi. Tutti sono passati per un momento difficile di una relazione che li ha lasciati vulnerabile e penso che questa canzone catturi quell'attimo\". \nBraide era il responsabile della produzione vocale, e in un'intervista rivel\u00f2: \"Mi risult\u00f2 ovvio il perch\u00e9 [Britney Spears] sia ancora una delle migliori popstar della storia. Britney \u00e8 inconfondibile, e iconica in modo del tutto naturale.\"\nPromozione.\nLa Spears non ha fatto promozione all'album perch\u00e9 ritiene che abbia \"gi\u00e0 dimostrato in passato e a questo punto della carriera non devo dimostrare pi\u00f9 nulla\". Molte sono state le reazioni tra fan e stampa, chi a favore di tale scelta chi contrario proprio perch\u00e9 non avrebbe venduto con l'album. L'unica promozione sono le performance di \"Alien\", \"Work Bitch\" e \"Perfume\" durante gli show a Las Vegas \"\".\nControversia.\nAttorno all\u2019uscita dell\u2019album \u00e8 subito partita una controversia. Infatti molti fan della cantante sostengono che alcune canzoni non siano cantate dalla Spears stessa, bens\u00ec da \"Myah Marie\", in cui era presente anche in altri album come Circus o Femme Fatale come backing vocalist. \nSi pensa che le canzoni in cui sia pi\u00f9 presente siano \"Passenger\", \"Tik Tik Boom\" e \"Work Bitch\", ma anche \"Chillin With You\" o \"Body Ache\". I fan che tutto ci\u00f2 sia accaduto perch\u00e9 Britney, in preparazione del suo show in Las Vegas, , abbia avuto poco tempo per registrare nuove canzoni. Tutto ci\u00f2 ha causato molto scalpore, considerato il fatto che la cantante lo ritenga il \u00absuo album pi\u00f9 personale\u00bb.\nTracce.\nEdizione standard\nEdizione deluxe\nEdizione giapponese e cinese\nSuccesso commerciale.\nL'album \u00e8 il peggior debutto di sempre negli Stati Uniti per Britney Spears debuttando alla numero 4. Infine \u00e8 l'unico album della cantante a non aver avuto nessuna certificazione negli States. Vende fino al 2016 pi\u00f9 di duecentocinquanta mila copie solo nel territorio americano.\nNel mondo non riesce a riscuotere molto successo, per via anche della inesistente promozione da parte della cantante, riuscendo a debuttare in top 10 in pochi paesi. Nonostante ci\u00f2, vende un milione e mezzo di copie in tutto il mondo e diventa oro in Russia, Argentina, Canada, Venezuela e Messico."}
{"id": "4751022", "revid": "830939", "url": "https://it.wikipedia.org/wiki?curid=4751022", "title": "Rudolf Herzog", "text": "Esponente di una borghesia nazionalista, espresse nei suoi drammi e romanzi le sue marcate tendenze politiche."}
{"id": "4751029", "revid": "599013", "url": "https://it.wikipedia.org/wiki?curid=4751029", "title": "Andr\u00e9 Liminana", "text": "Carriera.\nNazionale.\nHa collezionato due presenze con la propria Nazionale."}
{"id": "4751035", "revid": "767487", "url": "https://it.wikipedia.org/wiki?curid=4751035", "title": "Rivoluzione militare", "text": "La locuzione rivoluzione militare si riferisce ad un radicale cambiamento nella tecnologia e nelle strategie e tattiche militari, avvenuti tra il medioevo e l'et\u00e0 moderna, che influirono sulle forme di governo in Europa e favorirono l'inizio del dominio coloniale europeo nel mondo.\nNegli anni novanta del XX secolo il concetto fu ripreso e modificato dallo storico Geoffrey Parker, che aggiunse altri aspetti della rivoluzione militare e ne tratt\u00f2 i suoi effetti a scala globale.\nLe origini dell'espressione.\nL'espressione venne introdotta per la prima volta da Michael Roberts negli anni cinquanta come risultato dei suoi studi sull'Impero Svedese (1560\u20131660) e sui cambiamenti nella condotta delle guerre portati dalla diffusione delle armi da fuoco. Roberts colleg\u00f2 lo sviluppo delle tecnologie militari con i grandi cambiamenti storici, ritenendo che i cambiamenti nelle tattiche, addestramento e dottrina militare assunti dagli eserciti olandesi e svedesi nel periodo 1560\u20131660, che massimizzavano l'uso delle armi da fuoco, portarono ad avere delle truppe pi\u00f9 addestrate e quindi ad eserciti permanenti. Questi cambiamenti ebbero conseguenze politiche per la necessit\u00e0 di supportare con un apparato amministrativo e nuove istituzioni governative le ingenti spese e l'impegno organizzativo dovuto al mantenimento in guerra di grandi armate. \nRoberts. Il 21 gennaio del 1955 tenne una relazione presso l'universit\u00e0 Queen's University of Belfast che fu poi pubblicata come \"The Military Revolution, 1560\u20131660\". Il testo diede inizio ad un dibattito fra gli storici dell'et\u00e0 moderna che in cinquant'anni ha portato a una definizione e discussione del termine. Nonostante alcuni storici abbiano contrastato le conclusioni di Roberts, \u00e8 rimasto un generale consenso sul fatto che i metodi e le tattiche della guerra in Europa cambiarono radicalmente all'inizio dell'et\u00e0 moderna.\nRoberts pone la Rivoluzione Militare nel periodo 1560\u20131660 che fu il periodo in cui fu sviluppata la tattica delle sottili linee di moschettieri per massimizzare l'impatto delle armi da fuoco; tuttavia questa collocazione temporale \u00e8 stata contestata da molti studiosi. Ayton e Price hanno fatto presente il fattore rappresentato dalla \u201crivoluzione della fanteria\u201d che si svilupp\u00f2 all'inizio del XIV secolo, e David Eltis ha fatto notare che il vero cambiamento nell'uso delle armi da fuoco e nella tattica militare per sfruttarla appieno avvenne all'inizio del XVI secolo e non nel tardo XVI secolo come sostenuto da Roberts.\nAltri hanno proposto uno sviluppo pi\u00f9 tardo della rivoluzione militare. Cos\u00ec Jeremy Black ritenne che il periodo chiave in cui si stabil\u00ec il cambiamento fu il 1660\u20131710, che vide una crescita esponenziale delle armate europee, mentre Clifford J. Rogers ha sviluppato una teoria che presenta differenti rivoluzioni militari lungo i secoli, prima una \u201crivoluzione della fanteria\u201d nel XIV secolo, poi una \u201crivoluzione dell'artiglieria\u201d nel XV secolo, poi una \u201crivoluzione delle fortificazioni\u201d nel XVI secolo, poi una \u201crivoluzione delle armi da fuoco\u201d fra il 1580 ed il 1630, e infine una crescita della consistenza delle armate europee fra il 1650 ed il 1715. Similmente, Geoffrey Parker ha esteso il periodo della rivoluzione militare dal 1450 al 1800, il periodo in cui l'Europa ottenne il predominio militare sul resto del mondo. Alcuni storici hanno messo in discussione il carattere rivoluzionario di un processo lungo quattro secoli. Clifford Rogers ha suggerito che il fenomeno della rivoluzione militare sia comparabile alla teoria degli equilibri punteggiati con lunghi periodi di stasi e rapidi sporadici periodi di intenso cambiamento. \nInfine Ciro Paoletti ha negato che via stata alcuna rivoluzione militare prima dell'avvento dell'Era industriale, basandosi sul nessun cambiamento avvenuto quanto alla sostanza delle tattiche, alla strategia ed all'assetto sociale e istituzionale degli stati europei.\nLe armi da fuoco.\nAnche la condotta della battaglia in campo fu rivoluzionata dal diffondersi delle armi da fuoco, la forza dei combattenti fu superata dalla forza delle armi da fuoco. I quadrati di picchieri, che dominavano i campi di battaglia del Quattrocento e Cinquecento avevano ulteriormente ridotto l'importanza della cavalleria sul campo di battaglia, ma divennero vulnerabili contro l'artiglieria da campagna e il fuoco degli archibugi come nella battaglia di Ravenna. Furono inseriti, nei quadrati di picchieri, dei moschettieri nel rapporto di uno a tre. Il rapporto crebbe sempre pi\u00f9 a favore degli moschettieri fino a raggiungere una proporzione 4:1 attorno al 1650.\nIl rateo delle armi da fuoco dell'epoca era molto lento: un moschettiere ben addestrato riusciva a sparare un colpo ogni due minuti. Questo implicava che dinnanzi a una carica di cavalleria poteva essere sparata una sola salva utile prima dell'impatto dei cavalieri, quindi i picchieri rimanevano a difesa dei moschettieri. Nel periodo fra il 1590 ed il 1600 l'esercito della Repubblica delle Sette Province Unite introdusse un'innovazione tattica, ispirata dagli studi delle tattiche dell'esercito romano, che permetteva di mantenere un fuoco continuo, in grado di fermare il nemico sulle sue posizioni: disponevano i moschettieri in sottili linee, la prima linea faceva fuoco e retrocedeva, la seconda linea faceva fuoco e retrocedeva, quando toccava alla decima linea, la prima aveva ricaricato ed era di nuovo pronta a far fuoco.\nLa tecnica fu affinata da Gustavo II Adolfo di Svezia facendo avanzare di dieci passi la linea pronta al fuoco e, grazie anche ai miglioramenti tecnologici dei moschetti, all'esercito svedese bastavano sei linee per mantenere un fuoco continuo. Le formazioni di fanteria sottili sono adatte per schieramenti difensivi ma manovrano con difficolt\u00e0 e non sono efficaci in assalto, pi\u00f9 il fronte \u00e8 lungo pi\u00f9 \u00e8 difficile mantenere coesa la formazione o manovrare con rapidit\u00e0; Gustavo Adolfo comprese bene che le colonne di assalto, come quelle impiegate dal suo avversario Tilly erano pi\u00f9 veloci e flessibili, e ne fece uso quando lo ritenne necessario come nella battaglia dell'Alte Veste.\nGli eserciti cominciarono comunque ad usare schieramenti di fanteria pi\u00f9 sottili seguendo una lenta evoluzione influenzata da considerazioni tattiche. Le armi da fuoco non raggiunsero, nel periodo, un vantaggio tale sulle altre specialit\u00e0 in battaglia da eliminarle, altre considerazioni potevano prevalere quali l'esperienza di battaglia dei soldati, il tipo di missione, di terreno, o la necessit\u00e0 di coprire un fronte anche con schieramenti ridotti. Il dibattito tra la linea di fanteria e la colonna fu portato avanti per tutto il XVIII secolo fino alle guerre napoleoniche e vide una temporanea prevalenza delle profonde colonne di fanteria nelle ultime campagne di Napoleone.\nAl contrario la riduzione della profondit\u00e0 delle schiere della cavalleria fu un'innovazione di Gustavo Adolfo di Svezia che divenne permanente, insieme all'abbandono dell'uso della pistola in favore della sciabola portata in cariche al galoppo abbandonando la tecnica della caracolla intorno ai quadrati di fanteria in favore di un'azione di urto volta a scompaginare le linee di fanteria.\nLe tattiche.\nLa tecnologia delle fortificazioni verticali iniziata nell'XI secolo aveva portato alla proliferazione di castelli in tutta Europa spostando la bilancia dell'equilibrio tra difesa ed attacco in favore della prima. Questo predominio si protrasse fino all'inizio del XV secolo, l'impiego dei cannoni d'assedio rovesci\u00f2 momentaneamente il rapporto di forze fra assediati ed assedianti in favore di questi ultimi, fino a comportare la resa di un castello alla sola vista dei cannoni.\nUn esempio di tali cannoni \u00e8 il Mons Meg costruito per il Duca di Borgogna nel 1449 del peso di 8,5 t del calibro di 500\u00a0mm. La mobilit\u00e0 limitata di queste armi ne limitava l'impiego contro fortezze accessibili da una via d'acqua. Ma, durante il XV secolo, lo sviluppo di cannoni di piccolo calibro e di maggiore mobilit\u00e0 permise, usati in gran numero, l'espugnazione di numerose fortezze tradizionali da parte dei francesi contro le citt\u00e0 fortificate dell'Aquitania tenute dagli inglesi. Inoltre in 10 anni 1482-92 la corona spagnola espugn\u00f2 le fortezze moresche del regno di Granada, ritenute per 200 anni inaffrontabili, grazie ad un parco di 180 cannoni d'assedio. La risposta alla bombarda d'assedio fu teorizzata da Leon Battista Alberti che nel suo trattato \"De re aedificatoria\" scritto attorno al 1450 e pubblicato nel 1485. Le fortezze avrebbero dovuto avere una forma a stella e dotate di bastioni. Solo per\u00f2 alla fine del secolo iniziarono a costruirsi queste nuove fortificazioni di stile \"moderno\", ad esempio bastione di S. Miniato a Firenze di Giovan Battista Belluzzi e Castel Sant'Angelo di Antonio Giamberti da Sangallo a Roma.\nLe nuove fortificazioni avevano, per\u00f2, un costo molto elevato, tanto che i debiti contratti da dalla repubblica di Siena per le nuove fortezze, le impedirono di arruolare un esercito di soccorso contro l'assedio dei fiorentini che si concluse con la resa di Siena nel 1555. Solo dopo il 1530 la \"trace italienne\" inizi\u00f2 a diffondersi in Europa occidentale. Per esempio nei Paesi Bassi fra il 1529-72 furono costruite 43 chilometri di difese bastionate. La \"trace italienne\" fu esportata anche nei domini d'oltremare spagnoli e portoghesi. Le nuove fortezze richiedevano tempi molto lunghi per essere espugnate e grandi opere di contro-fortificazione per proteggere gli assedianti. Cos\u00ec l'equilibrio tra attacco e difesa si ristabil\u00ec dopo il Rinascimento in Europa. La diffusione delle fortificazioni ridusse l'importanza delle battaglie campali in favore degli assedi.\nLa \"trace italienne\".\nUn altro cambiamento che avvenne nel tardo XV secolo fu lo sviluppo dell'artiglieria d'assedio che rese le vecchie fortificazioni molto vulnerabili. Ma la supremazia tattica dell'artiglieria non dur\u00f2 a lungo.\nCome ha evidenziato Philippe Contamine, in un processo dialettico, che si pu\u00f2 riscontrare in ogni periodo storico, i progressi nelle tecniche d'assedio comportarono progressi nelle fortificazioni e vice versa. L'invasione dell'Italia da parte di Carlo VIII di Francia nel 1494, con 40 cannoni su affusti trainati dai cavalli, dimostr\u00f2 la potenza dell'artiglieria d'assedio ma fece nascere, proprio in Italia, nei primi anni del XVI secolo, nuove fortificazioni create per resistere al bombardamento dell'artiglieria. L'impatto della \"rivoluzione dell'artiglieria\" del XV secolo fu smorzato dalla creazione del Bastione e della trace italienne. La supremazia acquisita dal possedere un'efficiente artiglieria d'assedio contribu\u00ec a rafforzare l'autorit\u00e0 regia negli stati del tardo XV secolo che la possedettero.\nGeoffrey Parker, che segu\u00ec Roberts nello studio della rivoluzione militare, pose nuove questioni, iniziando col notare la sconfitta della linea di fanteria svedese da parte degli antiquati quadrati di picchieri e e moschettieri (i tercio) spagnoli nella Battaglia di N\u00f6rdlingen del 1634. Parker sugger\u00ec che l'aspetto fondamentale della rivoluzione militare nell'Europa moderna non andasse individuato nelle tattiche di fanteria ma nell'innovazione nelle fortificazioni rappresentate dalla trace italienne. Dove vennero costruite o aggiornate le fortificazioni secondo le nuove dottrine di architettura militare che consideravano e massimizzavano l'utilizzo dell'artiglieria \"La guerra diventava una serie di lunghi assedi\", e le battaglie in campo aperto diventavano irrilevanti poich\u00e9 non era possibile tenere un territorio che avesse al suo interno una \"fortificazione alla moderna\" (come era conosciuta la \"trace italienne\" nella sua terra d'origine) ancora in mano al nemico. Parker individua nelle aree dove la \"trace italienne\" si svilupp\u00f2 una serie di conseguenze tra cui la crescita delle armate per condurre gli assedi, lo sforzo burocratico-logistico per rifornirli e le enormi spese per costruire ed aggiornare i propri forti secondo la \"trace italienne\" portarono, insieme all'insieme delle coeve innovazioni della guerra navale, allo stabilirsi della supremazia militare europea sul resto del mondo.\nIl declino della cavalleria.\nAlcuni medievalisti elaborarono una proposta di una rivoluzione della fanteria che sarebbe avvenuta all'inizio del XIV secolo, quando, in molte importanti battaglie, quali la battaglia di Courtrai, la battaglia di Bannockburn o la battaglia di Halmyros la cavalleria pesante fu sconfitta dalla fanteria, tuttavia bisogna notare come in queste battaglie la fanteria fosse trincerata o i terreni fossero difficili, non adatti alla cavalleria. La cavalleria mantenne comunque il suo ruolo nei secoli successivi ma il cavaliere perse la sua aura di invincibilit\u00e0 e questo ebbe un'influenza sulle tattiche impiegate in seguito.\nPi\u00f9 importante fu il ritorno della fanteria pesante come la definisce Carey. I picchieri, al contrario degli altri fanti, potevano sostenere in campo aperto una carica di cavalleria pesante. Mentre i picchieri richiedevano disciplina ed addestramento, non avevano bisogno del lungo addestramento personale, una vera e propria disciplina di vita, richiesta agli arcieri ed ai cavalieri, il lento cambiamento verso una prevalenza della fanteria pesante a scapito dei cavalieri e degli arcieri rese possibile l'incremento della grandezza delle armate dal tardo XV secolo in poi.\nIl compimento dello sviluppo, nel XV secolo, dell'armatura a piastre, per cavaliere e cavallo, combinata con l'utilizzo della resta per la lancia, mantenne la forza in campo della cavalleria. Le battaglie potevano essere vinte dai picchieri e dagli arcieri ma per sfruttare la vittoria con l'inseguimento del nemico era necessaria la cavalleria. Nel XVI secolo si impose una cavalleria pi\u00f9 leggera, meno costosa e pi\u00f9 professionale, cos\u00ec da crescere in proporzione negli eserciti dell'epoca fino a superare la fanteria nelle ultime battaglie della guerra dei trent'anni come non era mai avvenuto prima dell'alto medioevo.\nNella guerra navale.\nL'impiego delle armi da fuoco e i miglioramenti delle tecniche di navigazione comportarono una rivoluzione paragonabile a quella avvenuta sulla terraferma e cre\u00f2 i presupposti per l'egemonia occidentale sui mari del mondo nell'Et\u00e0 moderna.\nNonostante la creazione e l'impiego militare dei cannoni fosse una tecnologia sviluppata in Cina fin dalla met\u00e0 del XIII secolo gli imperatori trascurarono il loro impiego navale che invece, in occidente, conobbe un grande sviluppo. Il primo utilizzo del cannone come mezzo antinave e non pi\u00f9 solo antiuomo fu sviluppato dalla Repubblica di Venezia nel XVI secolo, con le sue galee che adottando un pezzo del calibro di 175\u00a0mm montato a centronave e sparante verso prua pi\u00f9 altri 17 pezzi di minor calibro, erano in grado di affondare rapidamente una nave avversaria. L'evoluzione della galea fu la galeazza, pi\u00f9 grande, pi\u00f9 armata e dotata di vele che espresse la sua superiorit\u00e0 sulle galee nella battaglia di Lepanto. Il punto debole della galee e delle galeazze era il grande numero di uomini necessari per equipaggiarle, oltre 400 uomini, fra equipaggio, rematori e soldati; questo fattore ne limitava l'autonomia in mare. Tra il 1450 ed il 1650 il vascello a vela pesantemente armato di cannoni, conquist\u00f2 il predominio sui mari. La tecnologia del veliero segu\u00ec una serie di tappe, dall'aumento delle dimensioni a parit\u00e0 d'equipaggio grazie ai miglioramenti nelle manovre, all'adozione di armi da fuoco per contrastare gli arrembaggi, poi, attorno al 1500, furono imbarcati cannoni ad avancarica in grado di sfondare gli scafi delle navi nemiche, montati nei ponti inferiori e sporgenti dai fianchi tramite portelli.\nGli effetti.\nL'espansione dei commerci con le colonie, le spezie dall'Asia, l'argento dal Sudamerica, gli schiavi dall'Africa, era basata sull'uso della forza, possibile grazie ad una, almeno relativa, superiorit\u00e0 militare delle potenze occidentali.\nInoltre, ad ogni rinnovarsi dei conflitti europei, essi si estendevano anche alle colonie, dove si confrontavano gli eserciti coloniali, composti da un nucleo esiguo di soldati occidentali e da una moltitudine di truppe coloniali locali.\nAll'inizio i popoli indigeni combattevano con le armi tradizionali del popolo a cui appartenevano ed erano guidate da ufficiali indigeni, ma dalla met\u00e0 del settecento i francesi iniziarono ad addestrare, equipaggiare le truppe coloniali con divise ed armi occidentali, dotandole di ufficiali francesi.\nAspetti statistici.\nConsistenza delle armate impiegate nelle campagne.\nIl totale delle forze armate di una data entit\u00e0 politica va nettamente differenziato dalla forza delle armate sul campo, unit\u00e0 tattiche in grado di condurre autonomamente una campagna militare. La crescita nel numero totale delle forze armate \u00e8 stato considerato un fattore cruciale della rivoluzione militare. Sono state date due principali interpretazioni a questo fatto: \u00e8 stato la conseguenza della crescita demografica ed economica del XVII e XVIII secolo oppure il principale fattore fu la crescita e l'ammodernamento dell'amministrazione dello stato e la sua centralizzazione.\nQueste interpretazioni sono state oggetto di discussione, per esempio, lo storico dell'amministrazione militare spagnola, I.A.A. Thompson ha fatto notare come la crescita della grandezza delle armate spagnole nel XVI e XVII secolo contribu\u00ec al collasso economico dell'Impero spagnolo e alla debolezza dello stato centrale in favore delle autonomie periferiche. Mentre Simon Adams ha messo in questione la crescita stessa all'inizio del XVII secolo. Tuttavia la crescita \u00e8 evidente nella seconda met\u00e0 del XVII secolo, quando gli stati si fecero carico di arruolare direttamente le proprie truppe abbandonando il sistema di commissionare il compito ai vari condottieri, prevalentemente utilizzato fino alla fine della guerra dei trent'anni. L'organizzazione di un sistema di milizie locali e provinciali in molte nazioni (e la crescente importanza dei nobili locali, la cosiddetta refeudalizzazione degli eserciti, specialmente nell'Europa orientale) contribu\u00ec all'incremento del personale autoctono negli eserciti, anche se i mercenari stranieri rimasero una consistente percentuale degli eserciti dell'epoca.\nCrescita del numero dei soldati impiegati.\nLa consistenza delle armate era fortemente condizionata dalla possibilit\u00e0 di approvvigionare i soldati, principalmente di cibo. Prima della met\u00e0 del XVII secolo le armate si sostentavano attraverso il territorio che occupavano, non erano previsti convogli di rifornimento, anzi spesso erano costrette a muoversi per trovare altri territori da sfruttare. La massima grandezza rimase al di sotto delle 50.000 unit\u00e0 per la maggior parte del periodo.\nAlla met\u00e0 del 1500, le armate di Carlo V, sparse per tutto l'impero, assommavano a una cifra stimabile a 148.000 uomini. Questa cifra rimase un limite massimo insuperato per oltre un secolo. Solo dopo il 1670 le armate francesi raggiunsero i 200.000 uomini. Ma qui avvenne la grande espansione che port\u00f2 le armate di Luigi XIV a quasi raddoppiare per il 1696. Gli avversari della Francia cercarono di mantenere il passo finch\u00e9 al 1710 si stimano 1.300.000 uomini sotto le armi.\nNella seconda parte del XVII secolo furono create delle reti di depositi collegate da linee di rifornimento, che permisero un'enorme crescita delle armate."}
{"id": "4751037", "revid": "1935652", "url": "https://it.wikipedia.org/wiki?curid=4751037", "title": "Angelo Zambarbieri", "text": "Biografia.\nNacque a Pecorara, allora in provincia e diocesi di Piacenza, il 13 maggio 1913. Era il primo di tre fratelli; gli altri due divennero sacerdoti orionini.\nFormazione e ministero sacerdotale.\nEntr\u00f2 nel seminario di Bobbio giovanissimo e, grazie ad una speciale dispensa concessa da papa Pio XI, fu ordinato presbitero ad appena 21 anni, nel 1934.\nFu quindi nominato arciprete della parrocchia di San Bartolomeo a Borzonasca, nel genovese.\nMinistero episcopale.\nIl 12 marzo 1959 papa Giovanni XXIII lo nomin\u00f2 vescovo titolare di Sita e vescovo coadiutore di Guastalla. Il 25 aprile successivo ricevette l'ordinazione episcopale, nella cattedrale di Bobbio, dal vescovo di Bobbio Pietro Zuccarino, co-consacranti l'arcivescovo Umberto Malchiodi, coadiutore di Piacenza, e il vescovo di Carpi Artemio Prati.\nIl 6 maggio 1960, alla morte del predecessore Giacomo Zaffrani, succedette per coadiutoria alla sede di Guastalla. Di carattere semplice e umile, come dimostr\u00f2 la rinuncia ai privilegi della carica vescovile, ma al contempo carismatico, intraprese la ristrutturazione dell'episcopio guastallese, ufficialmente inaugurato il 19 maggio 1962.\nPartecip\u00f2 inoltre alle diverse sessioni del Concilio Vaticano II.\nMor\u00ec, dopo una lunga malattia, il 15 agosto 1970, a Genova, a soli 57 anni. Dopo la sua morte la cattedra vescovile di Guastalla rimase vacante fino al 1973, quando fu unita \"in persona episcopi\" a quella di Reggio Emilia, con il vescovo Gilberto Baroni.\nGenealogia episcopale.\nLa genealogia episcopale \u00e8:"}
{"id": "4751042", "revid": "599013", "url": "https://it.wikipedia.org/wiki?curid=4751042", "title": "Marcel Vignoli", "text": "Carriera.\nNazionale.\nHa collezionato due presenze con la propria Nazionale."}
{"id": "4751044", "revid": "72396", "url": "https://it.wikipedia.org/wiki?curid=4751044", "title": "Dmitrij Dmitrievi\u010d Ivanenko", "text": "Docente dal 1943 all'universit\u00e0 di Mosca, nel 1932 ipotizz\u00f2, contemporaneamente a Werner Heisenberg, un nucleo atomico composto da protoni (scoperti qualche anno prima da Eugene Golsdtein) e neutroni (scoperti nello stesso anno da James Chadwick)."}
{"id": "4751048", "revid": "2048388", "url": "https://it.wikipedia.org/wiki?curid=4751048", "title": "Campionati del mondo di triathlon sprint del 2014", "text": "I Campionati del mondo di triathlon sprint (V edizione) si sono tenuti ad Amburgo, in Germania, il 12 e 13 luglio 2014.\nTra gli uomini ha vinto il britannico Alistair Brownlee, mentre tra le donne ha vinto la statunitense Gwen Jorgensen."}
{"id": "4751049", "revid": "599013", "url": "https://it.wikipedia.org/wiki?curid=4751049", "title": "Georges Bonello", "text": "Carriera.\nNazionale.\nHa collezionato tre presenze con la propria Nazionale."}
{"id": "4751054", "revid": "2130303", "url": "https://it.wikipedia.org/wiki?curid=4751054", "title": "Chiesa di Nostra Signora del Rosario (San Diego)", "text": "La chiesa di Nostra Signora Rosario, costruita tra il 1923 e il 1925, \u00e8 la chiesa cattolica italiana di San Diego, California negli Stati Uniti d'America.\nStoria.\nNel 1921 il cardinale di Los Angeles, alla cui diocesi Il territorio di San Diego allora apparteneva, affid\u00f2 la colonia italiana di San Diego a padre Sylvester Rabagliati, un padre salesiano nato in Italia che era stato ordinato sacerdote a Bogot\u00e0 in Colombia. Rabagliati trascorse i primi due anni a raccogliere i fondi per la nuova chiesa e il 17 agosto 1923, ne inizi\u00f2 la costruzione. Al Natale successivo fu in grado di celebrare la Messa nella Chiesa ancora incompiuta.\nLa cerimonia ufficiale di consacrazione avvenne, a lavori conclusi, il 15 novembre 1925. Al centro della Little Italy (San Diego), la chiesa divenne subito il punto di riferimento dei cattolici italiani ivi residenti, una popolazione di pescatori per lo pi\u00f9 proveniente da Genova e dalla Sicilia. La Sala Parrocchiale fu aggiunta alla chiesa nel 1939.\nA tutt'oggi la chiesa \u00e8 al servizio della comunit\u00e0 cattolica italiana di San Diego."}
{"id": "4751066", "revid": "287204", "url": "https://it.wikipedia.org/wiki?curid=4751066", "title": "Campionati del mondo di triathlon del 2014", "text": "I campionati del mondo di triathlon del 2014 sono consistiti in una serie di sette gare di Campionati del mondo che hanno condotto alla Gran Finale di Edmonton, (Canada) nel mese di agosto del 2014.\nLa serie \u00e8 stata organizzata sotto il patrocinio dell'Associazione che gestisce il trathlon a livello mondiale - la International Triathlon Union (ITU).\nLa serie di gare dei Campionati del mondo ha toccato Auckland, Citt\u00e0 del Capo, Yokohama per poi raggiungere Londra, Chicago, Amburgo, Stoccolma, ed Edmonton.\nLa Gran Finale di Edmonton comprende anche i Campionati del Mondo Under 23, Junior, divisione Paratriathlon, decisi in un'unica gara.\nGli atleti \u00e9lite, uomini e donne, sono stati incoronati sulla base del punteggio finale attribuito dalla serie di gare dei campionati del mondo.\nTra gli uomini ha vinto per la quarta volta (seconda consecutiva) il titolo di campione del mondo lo spagnolo Javier G\u00f3mez, mentre la gara femminile \u00e8 andata alla statunitense Gwen Jorgensen.\nLa gara \"Under 23\" \u00e8 andata al transalpino Dorian Coninx e alla tedesca Sophia Saller.\nTra gli juniores, il francese Raphael Montoya e la tedesca Laura Lindemann hanno conseguito l'alloro mondiale.\nGli eventi della serie.\nPer il settimo anno i campionati del mondo di triathlon prevedono la formula delle series. I sette eventi, comprensivii della Gran Finale, si sono tenuti in quattro diversi continenti, in particolare nelle localit\u00e0 precedentemente utilizzate con successo nelle gare di coppa del mondo.\nLa localit\u00e0 olimpica precedentemente interessata dalle gare della serie \u00e8 Londra.\nRisultati.\nRisultati Gran Finale.\nLa Gran Finale dei Campionati mondiali di triathlon del 2014 si \u00e8 tenuta a Edmonton, Canada nei giorni 31 agosto 2014."}
{"id": "4751076", "revid": "709406", "url": "https://it.wikipedia.org/wiki?curid=4751076", "title": "GHIH", "text": ""}
{"id": "4751092", "revid": "2096950", "url": "https://it.wikipedia.org/wiki?curid=4751092", "title": "Alessandro Minuto-Rizzo", "text": "Biografia.\nLaureato in giurisprudenza.\nNel 1969 entra al ministero degli Esteri nella carriera diplomatica.\nDal 1981 al 1986 \u00e8 capo ufficio relazioni esterne della CEE.\nDal 1992 al 1996 \u00e8 consigliere diplomatico dei ministri del bilancio e della programmazione economica Franco Reviglio, Luigi Spaventa, Giancarlo Pagliarini, Rainer Masera, e dal 1997 al 2000 \u00e8 consigliere diplomatico dei ministri della Difesa, Nino Andreatta e Carlo Scognamiglio.\nDal 1994 al 1995 \u00e8 membro del CDA dell'Agenzia Spaziale Italiana.\n\u00c8 stato nel 2000 ambasciatore d'Italia presso il Comitato per la politica e la sicurezza dell'Unione europea. \nHa servito come Vice Segretario Generale della NATO (Segretario Generale Delegato) dal 2001 al 31 dicembre 2007 quando \u00e8 sostituito dall'ambasciatore Claudio Bisogniero.\nHa assunto le funzioni di Segretario generale della NATO dal 17 dicembre 2003 al 1\u00ba gennaio 2004. \nNel 2008 \u00e8 consigliere strategico di Enel.\nNel 2011 \u00e8 nominato presidente del \"NATO Defense College Foundation\".\nDal 2013 al 2016 fa parte del CDA di Finmeccanica.\nDal 2009 \u00e8 membro della Fondazione Italia USA."}
{"id": "4751099", "revid": "436907", "url": "https://it.wikipedia.org/wiki?curid=4751099", "title": "Mosquito (Yeah Yeah Yeahs)", "text": "Mosquito \u00e8 il quarto album studio della indie rock band Yeah Yeah Yeahs. Il disco \u00e8 stato pubblicato il 12 aprile 2013 dalla Interscope Records.\nIl disco.\nIl disco \u00e8 stato registrato in quattro studi diversi: il Sonic Ranch di Tornillo (Texas), lo Stratosphere Sound/DFA Records di New York, i Squeak E. Clean Studios di Echo Park (California) e il The Square di Londra. La produzione dell'album \u00e8 stata affidata a Nick Luanay, James Murphy (LCD Soundsystem), David Andrew Sitek (TV on the Radio) e Sam Spiegel.\nIl disco \u00e8 stato anticipato dalla pubblicazione del singolo \"Sacrilege\", pubblicato il 25 febbraio 2013. Nel mese di luglio \u00e8 stato estratto \"Despair\".\nPer quanto riguarda le vendite, l'album ha venduto circa 38.000 copie nella prima settimana d'uscita. Ha debuttato alla posizione numero 9 della Official Albums Chart (terzo debutto consecutivo per il gruppo nella Top 10).\nNel brano \"Buried Alive\" collabora Dr. Octagon."}
{"id": "4751101", "revid": "116587618", "url": "https://it.wikipedia.org/wiki?curid=4751101", "title": "Umberto Tirelli", "text": "Biografia.\nUmberto Tirelli \u00e8 nato a Gualtieri, una citt\u00e0 in Emilia in prossimit\u00e0 del fiume Po. \u00c8 stato un sarto italiano, costumista e designer, storico del costume e collezionista.\nEra il pi\u00f9 vecchio di quattro fratelli e ha trascorso la sua giovinezza imbottigliando vino con il padre, un commerciante di vino e di cereali. Da ragazzo gli sarebbe piaciuto diventare un insegnante, ma presto cambi\u00f2 idea e all'et\u00e0 di sedici anni frequentando la casa di Luigi Bigi, un sarto che viveva nella sua stessa citt\u00e0, scopr\u00ec di avere un debole per l'abbigliamento. Nel 1952 Giorgio Sarassi, che con l'aiuto di Bigi aveva fatto fortuna nel commercio di tessuti per l'alta moda, gli trov\u00f2 un lavoro a Milano come ragazzo di consegna e designer di visualizzazione in un negozio di tessuti in via Montenapoleone; visse quel periodo risparmiando denaro e arrangiandosi per \"sopravvivere perch\u00e9 la paga era minima\", come ricord\u00f2 nella autobiografia \"Vestire i sogni\" (scritto con Guido Vergani per la casa editrice Feltrinelli).\nNel 1955, all'et\u00e0 di 27 incontr\u00f2 Pia Rame e Carlo Mezzadri, titolari della \"Sartoria d'arte Finzi: costumi per il teatro\", che gli offrirono la possibilit\u00e0 di provare in quel settore. L\u00ec incontr\u00f2 Lila De Nobili che stava facendo i costumi per Maria Callas nella Traviata di Luchino Visconti in scena alla Scala nel 1955. Quindi incontr\u00f2 Luchino Visconti e Piero Tosi, anche lui pi\u00f9 volte costumista di Visconti, per i film Il Gattopardo e Morte a Venezia, per il quale fu candidato agli Academy Awards. Realizz\u00f2 i costumi per il coro femminile de La Traviata.\nPrima della sua morte lavor\u00f2 anche sui costumi di un'altra versione de La Traviata, diretta da Riccardo Muti con i costumi di Gabriella Pescucci.\nTrasferitosi a Roma, lavor\u00f2 nella \"Safas Sartoria\" per le sorelle Emma e Gita Maggioni fino al 1964, per poi mettersi in proprio, dopo avere bene imparato il mestiere, e dare vita alla \"Sartoria artigiana Tirelli\". Grazie a Gino Carlo Sensani svilupp\u00f2 la passione per la storia del costume e degli accessori; inizi\u00f2 a conservare e collezionare costumi di svariate epoche, fino a diventare un filologo della moda. \nDefiniva se stesso \"un archeologo della moda\". Era infatti solito dire che faceva \"spedizioni archeologiche\" ogni volta che comprava un costume per arricchire la propria collezione, utilizzata negli anni sia per il cinema sia per il teatro.\nDesiderava che la maggior parte dei costumi dei film fossero autentici, per rendere i movimenti degli attori pi\u00f9 pesanti, quindi pi\u00f9 realistici.\nLavor\u00f2 con grandi costumisti teatrali della seconda met\u00e0 del ventesimo secolo, come: Lila De Nobili, Piero Tosi, Pierluigi Pizzi, Luciano Damiani, Danilo Donati, Gabriella Pescucci, Vera Marzot, Gitt Magrini, Ezio Frigerio, Milena Canonero, Marcel Escoffier e Maurizio Monteverde. Ha lavorato oltre che per Visconti, per Giorgio Strehler, Luca Ronconi, Milos Forman, Jean Cocteau, Giacomo Manzu', Mino Maccari, Giorgio De Chirico, Piero Tosi, Danilo Donati, Pier Luigi Pizzi e Gae Aulenti. Il suo contributo \u00e8 stato fondamentale per la cultura del costume, la filologia della moda, il recupero di antiche tecniche, la ricerca e il ritrovamento di abiti autentici trovati anche tra gli stracci dei mercatini delle pulci. \nPossedeva una collezione di 15.000 pezzi databili tra il XVII secolo fino ai giorni nostri di Chanel e Christian Dior). \nNel 1968 arriv\u00f2 il \"movimento anti - moda\", con il boom della \"street-style\" e Tirelli stesso disse: \" forse c'\u00e8 l'intelligenza, ma la vera moda, la ricerca e la creativit\u00e0, appartengono al passato \". \nNegli anni settanta acquist\u00f2 il patrimonio creativo di Maria Monaci Gallenga fra cui pi\u00f9 di settemila stampi per tessuti e il brevetto per riprodurli. Grazie alla sua collaborazione con le sorelle Fendi, negli anni \u201980, il marchio produrr\u00e0 delle borse da sera in velluto stampato, utilizzando proprio gli stampi originali della Gallenga.\nNel 1986 don\u00f2 100 abiti autentici e 100 costumi teatrali alla Galleria del Costume di Palazzo Pitti a Firenze. Dopo la sua morte la sartoria \u00e8 gestita da Dino Trappetti."}
{"id": "4751102", "revid": "1543377", "url": "https://it.wikipedia.org/wiki?curid=4751102", "title": "Estetica giapponese", "text": "L\u2018estetica giapponese \u00e8 considerata una parte integrante della cultura nipponica e della vita quotidiana dei giapponesi. Sebbene questi ultimi abbiano avuto per molti secoli una grande produzione artistica, la disciplina filosofica corrispondente all'estetica occidentale non venne studiata sino alla fine del XIX secolo. L'estetica giapponese \u00e8 quindi un insieme di ideali tradizionali, tutti nati prima che tale disciplina fosse istituita formalmente: \"mono no aware\" (il pathos delle cose), \"wabi\" (sommessa e austera bellezza), \"sabi\" (patina rustica), \"shibusa\" (che coniuga ruvidit\u00e0 e raffinatezza), \"y\u016bgen\" (profondit\u00e0 misteriosa), \"iki\" (stile raffinato) e \"kire\" (taglio) sono alcuni di questi ideali, la maggior parte dei quali accomunati dalla nozione buddhista (in particolare Zen) della transitoriet\u00e0 ed evanescenza della vita.\nA partire dal secondo dopoguerra altri ideali estetici hanno fatto la loro comparsa nel Paese nipponico, alcuni ispirati dalla stessa cultura giapponese e dalle sue numerose sub-culture (\"kawaii\" e \"superflat\"), altri invece influenzati dal periodo storico in cui essi sono comparsi (\"gutai\").\nRadici culturali dell'estetica in Giappone.\nL'arte e l'estetica in Giappone si sono sviluppate in un modo unico a causa della sua particolare posizione geografica: il suo isolamento ha contribuito in parte a proteggere l'arcipelago nipponico delle invasione straniere e permesso agli allora regnanti di gestire i contatti con le altre nazioni. Durante i lunghi periodi di auto-isolamento (\"sakoku\") le produzioni artistiche erano esclusivamente giapponesi; con l'apertura all'estero anche la cultura prettamente conservatrice del Giappone \u00e8 stata influenzata dalle interazioni con le diverse culture. Tra queste l'ascendente maggiore lo ebbero la cultura cinese e la religione buddhista, attraverso la filosofia classica giapponese che vede la realt\u00e0 di base in ; l'estetica giapponese ha tradizionalmente riflesso tale concetto, ed \u00e8 talvolta descritta come bellezza che ricalca i Tre Segni dell'Esistenza della filosofia buddista: insoddisfazione, impersonalit\u00e0, e cosa pi\u00f9 importante in questo contesto, impermanenza.\nIl concetto estetico primario al centro della cultura tradizionale giapponese \u00e8 la ricerca del valore armonico in tutte le cose. La visione del mondo giapponese avviene attraverso la natura e riguarda la bellezza della semplicit\u00e0 studiata in armonia con la natura stessa; \u00e8 in questo aspetto che l'estetica giapponese si distacca dall'estetica e dall'arte cinese, considerata dai giapponesi troppo grandiosa e appariscente.\nQueste idee sono ancora espresse in ogni aspetto della vita quotidiana, bench\u00e9 a causa dei molti cambiamenti introdotti dall'occidentalizzazione della cultura giapponese alcuni ideali estetici sono stati rivisitati e reinterpretati attraverso i valori occidentali, sia dai giapponesi che dai non giapponesi. Pertanto, recenti interpretazioni degli ideali estetici riflettono inevitabilmente prospettive giudaico-cristiane e la filosofia occidentale.\nConcetti e ideali tradizionali.\n\"Mono no aware\".\nIl termine fu coniato dallo scrittore, erudito e intellettuale giapponese Motoori Norinaga nel XVIII secolo per descrivere l'essenza della cultura giapponese, e rimane tuttora il principale imperativo artistico per i giapponesi. La frase ha origine dalla parola \"aware\" che nel Giappone del periodo Heian significava \u201csentimento\u201d o anche \u201ctristezza\u201d, e dalla parola \"mono\" che significa \u201ccose\u201d. Tale termine descrive la bellezza effimera delle cose che svaniscono, oltre a indicare attenzione e ammirazione per ci\u00f2 che trascorre e mostra i segni del trascorrere del tempo e del suo fluire spontaneo nel corso irreversibile dei processi naturali, una visione estetica che porta nell'animo di chi li osserva e ne diviene cosciente una sensazione di malinconia e solitudine struggenti, e allo stesso tempo l'accettazione dello scorrere implacabile delle cose.\nSuccessivamente \"mono no aware\" ha dato vita a un'idea di estetica che gi\u00e0 era presente nell'arte, nella musica e nella poesia giapponese, probabilmente comparsa insieme all'introduzione del Buddismo Zen nel XII secolo; tale filosofia spirituale ha influenzato profondamente tutti gli aspetti della cultura nipponica, compresa l'arte e la religione.\nTale filosofia \u00e8 incarnata, nel Giappone moderno, nell'amore tradizionale per i fiori di ciliegio (\"sakura\"). Tali fiori sono i pi\u00f9 apprezzati dai giapponesi per la loro transitoriet\u00e0, in quanto di solito cominciano a cadere entro una settimana da quando sbocciano. \u00c8 proprio l'evanescenza della loro bellezza che evoca in chi guarda il sentimento malinconico di \"mono no aware\".\n\"Wabi-sabi\".\n costituisce una visione del mondo giapponese, o estetica, fondata sull'accettazione della transitoriet\u00e0 e imperfezione delle cose. L'espressione deriva dalle due parole \"wabi\" e \"sabi\". Le sue caratteristiche estetiche comprendono: asimmetria, asprezza, semplicit\u00e0, modestia, intimit\u00e0 e suggestione di processi naturali. Da un punto di vista occidentale pu\u00f2 essere visto come la \u00abbellezza delle cose imperfette\u00bb venendo associato a caratteristiche fisiche quali imperfezione, rozzezza, et\u00e0 o alterazione, i quali tuttavia non sono n\u00e9 sufficienti n\u00e9 adeguati a spiegare l'essenza del concetto. Pi\u00f9 che essere collegato a un elenco di caratteristiche fisiche, \"wabi-sabi\" \u00e8 una profonda coscienza estetica che trascende l'aspetto esteriore.\nIl concetto di pu\u00f2 essere spiegato come \u00abun apprezzamento estetico della povert\u00e0\u00bb, con quest'ultima intesa nel senso pi\u00f9 romantico del termine, ovvero quale rimuovere il peso delle preoccupazioni materiali dalle proprie vite. L'estetica \"wabi\", inoltre, volge la sua attenzione verso quegli utensili con piccole imperfezioni rispetto a quelli che apparentemente sono perfetti, e oggetti rotti o danneggiati, a patto che siano stati ben riparati, pi\u00f9 di quelli integri. Il concetto della sottostimata bellezza del \"wabi\" \u00e8 stato riconosciuto e apprezzato per la prima volta quando \u00e8 stato espresso in poesia; il suo significato originale era \u201ctriste\u201d, \u201cdesolato\u201d e \u201csolitario\u201d, ma poeticamente \u00e8 stato spesso utilizzato per descrivere qualcosa di semplice, immateriale, umile e in sintonia con la natura. La cerimonia del t\u00e8 (\"cha no yu\") esemplifica questo atteggiamento verso la vita nell'elegante semplicit\u00e0 della casa da t\u00e8 e dei suoi utensili, che contraddicono l'idea che la bellezza comporti grandiosit\u00e0 e opulenza.\nOriginariamente la parola significava \u201cdesolazione\u201d, solo successivamente il termine acquisisce il senso di qualcosa che \u00e8 invecchiata bene, stagionata, arrugginita o che abbia acquisito una patina che la rende bella; infine nel XIII secolo il significato di \"sabi\" si evolse fino a significare \u00abtrarre piacere dalle cose vecchie\u00bb ma pure quello di \u00abtranquillit\u00e0, isolamento e solitudine profonda\u00bb. Alcuni esempi di \"sabi\" possono essere la superficie leggermente ossidata di una ciotola d'argento, il colore del legno stagionato, il ramo appassito di un ulivo e tutti quegli oggetti che portano il peso dei loro anni con dignit\u00e0 e grazia.\n\"Jo-ha-ky\u016b\".\n \u00e8 un concetto di modulazione e di movimento applicato a una vasta gamma di arti tradizionali giapponesi. Il termine pu\u00f2 essere tradotto in \u201cintroduzione, pausa, accelerazione\u201d: ci\u00f2 significa essenzialmente che tutte le azioni compiute dovrebbero iniziare lentamente, accelerare, per poi finire rapidamente. Questo concetto viene applicato agli elementi della cerimonia del t\u00e8 giapponese, al \"kend\u014d\", al teatro tradizionale, al \"gagaku\" e alla tradizionale collaborazione tipica delle forme poetiche \"renga\" e \"renku\".\nApplicato alla musica, il concetto di \"jo-ha-ky\u016b\" trova il suo contesto estetico nel pensiero tradizionale giapponese fondato sull'annullamento del gioco di \u201ccontrasto\u201d sia di intensit\u00e0 (dinamica) che di velocit\u00e0 (agogica) tipico del patrimonio musicale occidentale, il quale permette un'immediata comprensione a un orecchio occidentale, contrasto non presente nel patrimonio musicale giapponese, caratterizzato da un \u201critmo continuo\u201d. Questo \u201critmo continuo\u201d, unito alla quasi totale mancanza di emozionalit\u00e0 evidente, rende molto difficile a un orecchio occidentale la comprensione di tale musica. Il \"jo-ha-ky\u016b\" punta all'eliminazione da tale contesto di ogni ricerca intellettuale in nome di una percezione del \u201critmo continuo\u201d pi\u00f9 immediata, in cui \"jo\" crea una situazione drammatica che viene sostenuta e sviluppata in un crescendo lento sino ad arrivare allo \"ha\" e al \"ky\u016b\" finale.\nIl \"jo-ha-ky\u016b\" era diffuso anche nel \"bugaku\", antiche danze facenti parte del vasto repertorio \"gagaku\", l'antica musica di corte o \u201cmusica continentale\u201d, poich\u00e9 importata nel VII secolo dalla Cina e successivamente elaborata sino alla cristallizzazione del repertorio avvenuto nel periodo Heian, divenendo la musica della nobilt\u00e0 e della casa imperiale. Tuttavia la sua funzione all'interno di tale musica fu limitata, in quanto utilizzato come mera struttura ritmica senza la possibilit\u00e0 di essere paragonato a una vera funzione estetica, e con la sola funzione di precisare la modalit\u00e0 d'esecuzione di ogni brano. Il suo utilizzo predominante si ha invece nel teatro N\u014d, una delle maggiori tradizioni nel mondo del teatro giapponese, dove il \"jo-ha-ky\u016b\" scandisce il ritmo dei vari livelli facenti parte del \"mugen n\u014d\", una delle due grandi classificazioni del N\u014d. Tale funzione si riscontra anche in altre due forme, il \"bunraku\" (il teatro dei burattini, la cui musica era caratterizzata da notevoli variazioni di tempo per poter adattare la narrazione ai movimenti di questi con molti passaggi declamati) e nelle suddette poesie in forma \"renga\".\n\"Y\u016bgen\".\nIl concetto di appare agli inizi del X secolo, non venendo tuttavia largamente utilizzato fino al periodo Kamakura. Pu\u00f2 essere considerata la meno definibile tra le idee estetiche giapponesi, e la sua esatta definizione dipende dal contesto in cui viene usata. Bench\u00e9 il termine possa essere tradotto letteralmente come \u201cleggermente scuro\u201d, esso non serve solamente a descrivere il fascino delle cose in penombra di cui non si riesce a conoscere del tutto i limiti e i particolari, ma viene usato anche con senso pi\u00f9 ampio, per indicare ci\u00f2 che, essendo oscuro, \u00e8 insondabile, misterioso e imperscrutabile. Difatti, un'altra definizione di \"y\u016bgen\" implica nell'arte giapponese le capacit\u00e0 misteriose che non possono essere descritte a parole; il termine letterario \u201csimbolismo\u201d \u00e8 considerato il pi\u00f9 vicino al significato di questa parola giapponese.\nIl teatro N\u014d \u00e8 l'arte nella quale la nozione di \"y\u016bgen\" ha avuto il ruolo pi\u00f9 importante. L'attore e drammaturgo Zeami Motokiyo (1364-1444) \u00e8 uno dei primi ad adottare e impiantare il concetto di \"y\u016bgen\", in questo caso inteso come \u201cgrazia profonda\u201d, al teatro. Egli lo associa con la cultura pi\u00f9 raffinata della nobilt\u00e0 giapponese, e con il loro linguaggio in particolare, pensando che anche nel N\u014d vi sia \u201cgrazia della musica\u201d, una \u201cgrazia di interpretazioni [di ruoli diversi]\u201d e una \u201cgrazia della danza\u201d. Inoltre Zeami descrive tale \u201cgrazia\u201d come qualcosa che d\u00e0 luogo a \u00abquei momenti di sentimento che trascendono la cognizione e a un'arte che si trova al di l\u00e0 di qualsiasi livello, che l'artista pu\u00f2 aver consapevolmente raggiunto\u00bb. Perci\u00f2 il teatro N\u014d si presta in particolare modo al concetto precedente di \u201cindefinibile\u201d (o anche \u201csoprannaturale\u201d), in quanto le sue forme di dizione, gesti, andature e movimenti di danza sono tutti altamente stilizzati ed estremamente innaturali: essi, insieme alla musica, invitano lo spettatore a partecipare alla creazione di una pi\u00f9 profonda realt\u00e0 spirituale. Inoltre, l'indossare una maschera e i testi impliciti contribuiscono alla libera interpretazione dell'opera da parte del pubblico.\n\"Miyabi\".\n \u00e8 uno dei tradizionali ideali estetici giapponesi. In giapponese moderno, la parola \u00e8 generalmente tradotta come \u201celeganza\u201d, \u201craffinatezza\u201d o \u201ccortesia\u201d. Il suo utilizzo risale al periodo Heian quando indicava la capacit\u00e0 di godere dei piaceri della quiete. Durante questo periodo i giapponesi riuscirono a rompere l'influenza della dominazione cinese culturale e sviluppare la loro cultura unica. Tuttavia, a causa della sempre pi\u00f9 diffusa raffinatezza della societ\u00e0 di corte Heian, la gamma di emozioni che potevano essere espresse in poesia, nella letteratura, nelle arti e mestieri divenne molto ridotta. Ne deriv\u00f2 un gusto per l'arte un po' artificiale, la moderazione e la correttezza in tutti i settori della vita vennero considerate le caratteristiche dell'essenza della raffinatezza, per cui si cerc\u00f2 di evitare tutto quello che poteva essere grezzo e brutto, oltre a rigettare anche il rustico, o la rugosit\u00e0 e l'imperfezione del mondo della natura.\n\" Iki\".\nIl concetto di apparve per la prima volta durante il periodo Edo, paragonabile all'analoga espressione cinese \"sui\", la quale indicava \u201ccose degne di particolare considerazione\u201d. Il termine in giapponese moderno viene tradotto come \u201cchic\u201d o \u201celegante\u201d, indicando al tempo stesso qualcosa di molto sensuale. All'inizio dell'Ottocento esso designava l'eleganza delle cortigiane, una sintesi di spontaneit\u00e0 e di artificio, in cui il filosofo e scrittore Sh\u016bz\u014d Kuki vide affiorare tre elementi: una seduzione inquietante, una forza spirituale che mantiene distanti e una rinuncia ai giochi consueti dell'amore passionale. Moralmente si riferisce a una persona benestante ma non attaccata al denaro, interessata al piacere sessuale ma che non si lascia travolgere dal desiderio carnale. Il concetto di \"iki\" veniva per cui sovente rappresentato come quello di una donna dal corpo snello e dal viso affilato, vestita di abiti con motivi semplici e colori come il blu sommesso, il grigio, il verde o il marrone scuro. Il termine \"iki\" oggi non \u00e8 molto diffuso; un termine simile ma pi\u00f9 moderno \u00e8 \"senren\" il quale significa \u201clucido\u201d o \u201craffinato\u201d. La principale differenza tra i concetti di \"iki\" e \"senren\" \u00e8 che a quest'ultimo manca la connotazione erotica di \"iki\".\n\"Shibusa\".\nIl termine o si riferisce al tipo pi\u00f9 elevato di bellezza; esso coniuga insieme le caratteristiche contrastanti di \u201cruvidit\u00e0\u201d e di \u201craffinatezza\u201d. Nel 1960 Yanagi S\u014detsu, direttore del Museo di Arti e mestieri popolari di Tokyo, descrisse \"shibusa\" come avente sette qualit\u00e0: la semplicit\u00e0 (ovvero qualcosa di austero, disadorno e non abbellito, in quanto qualcosa di complesso non pu\u00f2 incarnare il concetto si \"shibusa\"; un buon esempio sono gli interni di una casa tradizionale giapponese), l'implicito (si riferisce al significato intrinseco o qualcosa di profondo che si deve avere se si vuole evitare di essere poco profondi o superficiali; un esempio \u00e8 il giardino zen del tempio Ry\u014dan-ji a Kyoto, il cui semplice assemblaggio fatto di sassi e ghiaia lascia libero spazio alle interpretazioni sul suo significato), la modestia (l'oggetto \"shibui\" non fa valere la sua presenza n\u00e9 sottolinea la personalit\u00e0 del suo artista o dell'artigiano, esso tende ad esaltare ci\u00f2 che lo circonda piuttosto che se stesso), la tranquillit\u00e0 (oppure serenit\u00e0, compostezza, sobriet\u00e0, calma e silenzio; un esempio \u00e8 la cerimonia del t\u00e8, tra i cui elementi vi sono la ricerca della serenit\u00e0 e della pace: queste ultime vengono catturate in molte sculture buddiste, composizioni floreali, e in altre manifestazioni artistiche), la naturalezza (ci\u00f2 che \u00e8 \"shibui\" non pu\u00f2 essere artificiale; l'imperfezione e l'asimmetria degli oggetti, i materiali naturali utilizzati e i colori definiti \u201cfangosi\u201d, sommessi e tranquilli hanno il compito di non attirare l'attenzione su di essi), la ruvidezza (gli oggetti \"shibui\", in quanto naturali, sono spesso irregolari al tatto; tutto ci\u00f2 che si trova in natura come la corteccia di un albero o un sasso muschiato soddisfa questa caratteristica) e la normalit\u00e0 (gli oggetti \"shibui\" devono essere lontani dalle anomalie, essi devono essere forti e robusti e ricalcare l'ideale della purezza, uno dei cardini dello Shintoismo; qualcosa di troppo complesso o lussuoso \u00e8 sinonimo di anormalit\u00e0).\nIl concetto di \"shibusa\", il quale esalta tutto ci\u00f2 che non \u00e8 finito, pu\u00f2 andare in contrasto con il principio opposto della pedagogia tradizionale in cui ci\u00f2 che viene lasciato incompiuto \u00e8 visto come una debolezza o una carenza; l'\u201cincompletezza\u201d tipica di \"shibusa\", tuttavia, \u00e8 vista come una chiamata a partecipare piuttosto che come motivo di rimprovero. Inoltre la bellezza degli oggetti \"shibui\" non \u00e8 una bellezza creata ad hoc dall'artista per ammaliare l'osservatore, bens\u00ec lo scopo del creatore \u00e8 invitare egli a trarre la bellezza dagli oggetti al suo posto, elevando allo stato di artista l'osservatore stesso.\n\"Yohaku-no-bi\".\n \u00e8 un laconico ideale estetico diffuso principalmente nel periodo medioevale, dove le grandi tappezzerie incolori e i grandi spazi vuoti dei giardini del tempo facevano da padrone. Tuttavia \"yohaku-no-bi\" non \u00e8 un ideale estetico incentrato a promuovere l'utilizzo del bianco (il termine \u00e8 infatti traducibile anche come \u201cbellezza del bianco in pi\u00f9\u201d), esso si concentra soprattutto su ci\u00f2 che \u00e8 rimasto fuori da un'opera d'arte, piuttosto che su ci\u00f2 che viene messo al suo interno. Questo ideale si ricollega sovente allo \"y\u016bgen\", condividendo il significato di \u201cmisterioso\u201d e \u201cimperscrutabile\u201d.\nSebbene il termine indichi essenzialmente l'ideale estetico, \"yohaku-no-bi\" rappresenta anche uno dei pilastri del pensiero Zen, incentrato sul concetto di \u201cvuoto\u201d (\"k\u016b\") e sul \u201cnulla\u201d (\"mu\"). Il Buddismo Zen sostiene che il mondo fenomenico sia un'allusione, o il nulla stesso. Il pieno apprendimento di questa dottrina di pensiero \u00e8 fondamentale per il raggiungimento dell'illuminazione.\n\"Ma\".\n\"Ma\" \u00e8 un termine che pu\u00f2 essere tradotto come \"intervallo\", \"spazio\", \"pausa\" o \"spazio vuoto tra due elementi strutturali\". \u00c8 un concetto estetico, filosofico e artistico, usato frequentemente anche nella quotidianit\u00e0. Anch'esso si riallaccia alla filosofia buddhista, nella quale la dottrina del vuoto \u00e8 centrale.\nIl \"ma\" \u00e8 l'elemento centrale di tutte le discipline artistiche orientali. Il vuoto pu\u00f2 essere considerato la categoria estetica giapponese per eccellenza, un elemento implicito ma fondamentale di ogni opera d'arte: solo grazie alla sua presenza le varie forme artistiche possono realizzare pienamente il loro potenziale estetico e semiotico. E pi\u00f9 che una ricerca della bellezza in s\u00e9, come scopo, \u00e8 importante il percorso, la , ovvero il superamento della dualit\u00e0 pieno-vuoto: \u00abNella loro tradizione pittorica, i pittori giapponesi cercano di creare un \"vuoto pieno di senso\" attraverso l'utilizzazione dello spazio bianco\u00bb. Il vuoto \u00e8 quindi un elemento fondamentale al pari delle forme, delle cose \"piene\". Non \u00e8 possibile pensare al pieno senza pensare al vuoto, entrambi sono necessari per creare un'opera d'arte.\n\"Kire\".\nUn ideale che si discosta leggermente dai modelli tradizionali di estetica giapponese \u00e8 quello del o . Il \u201ctaglio\u201d \u00e8 un'importante metafora di base della scuola Rinzai del Buddismo Zen, ed essa si riferisce all'essere \u201ctagliati fuori\u201d dalla vita di tutti i giorni, nel senso di \u201crinuncia\u201d all'oppressione del superfluo.\nIl concetto di \"kire\" trova la sua espressione principalmente nell'arte dell\u2018\"ikebana\", dove la vita biologica del fiore viene \u201ctagliata fuori\u201d per lasciare che si esprima la vera natura del fiore stesso. L\"'ikebana\" inoltre dimostra a chi osserva l'opera che i fiori non sono \u201coggetti\u201d statici, ma che essi possono essere spostati e tagliati a piacimento: tutto ci\u00f2 tutto serve a ricordare all'osservatore che l'\u201cimpermanenza\u201d \u00e8 ovunque, in tutte le parti dell'ambiente, e in particolare all'interno di se stessi.\nIl \u201ctaglio\u201d appare anche nel , un termine usato per una speciale categoria di vocaboli presenti in alcuni tipi di poesia giapponese. Esso \u00e8 usato soprattutto nella poesia \"haiku\", quando un'immagine viene \u201ctagliata fuori\u201d nello stesso tempo in cui si lega a quella successiva. Il pi\u00f9 famoso \"kireji\" si trova nel primo rigo del pi\u00f9 conosciuto \"haiku\" di Matsuo Bash\u014d (1644-1694):\nIn questo caso la sillaba \"ya\" gioca un ruolo molto importante nello \"haiku\". Succedendo le parole \"furu-ike\" (\u201cuno stagno antico\u201d) tale sillaba aiuta il poeta nella descrizione dello stagno, enfatizzando l'atmosfera silenziosa e cupa del posto in cui esso si trova rotta dal salto della rana, ed evitando descrizioni prolisse.\nAnche il teatro N\u014d esemplifica la nozione del taglio-continuo attraverso i movimenti stilizzati degli attori del dramma: essi fanno scivolare il piede sul pavimento con le dita dei piedi sollevate, e poi \u201ctagliano\u201d il movimento abbassando velocemente le dita dei piedi sul pavimento, iniziando in quel preciso momento il movimento di scorrimento lungo il pavimento con l'altro piede; lo scrittore Kunio Komparu riassume questo concetto con la frase: \u00abL'eleganza nasce quando la normalit\u00e0 viene abbreviata, concentrata e ridotta all'essenziale\u00bb. Inoltre questa stilizzazione della camminata umana naturale richiama l'attenzione sulla natura episodica della vita, che si riflette anche nella pausa tra ogni respirazione di aria dei polmoni e l'inalazione successiva, rappresentando la condizione umana di equilibrio tra vita e morte.\nUn altro esempio di questo concetto \u00e8 il giardino zen di Ry\u014dan-ji a Kyoto, uno dei giardini presenti sul suolo nipponico che pi\u00f9 rappresenta lo stile tipicamente giapponese di . La sua caratteristica principale \u00e8 essere appunto \u201ctagliato fuori\u201d dal mondo naturale, tramite un muro che \u00e8 comunque sufficiente basso per permettere una visione della natura circostante. All'interno del muro sono presenti quindici rocce (che rappresentano le montagne) adagiate su dei letti di muschio in un \u201cmare\u201d rettangolare di ghiaia bianca; ogni gruppo di rocce \u00e8 separato (o \u201ctagliato fuori\u201d) dagli altri dalla distesa di ghiaia, e la separazione \u00e8 rafforzata dalla tracce di rastrello che circondano ogni gruppo. L'effetto complessivo di questi \u201ctagli\u201d \u00e8 quello di intensificare le linee invisibili di collegamento tra le rocce, le cui interrelazioni esemplificano una delle pi\u00f9 importanti introspezioni buddiste, l'\u201corigine dipendente\u201d, in cui vita e ambiente sono inseparabili. La presenza del muro rende pi\u00f9 evidente il contrasto tra movimento e immobilit\u00e0: sopra e al di l\u00e0 del muro la natura \u00e8 in movimento, mentre tutto il movimento visibile all'interno del giardino (come l'ombra proiettata dagli alberi) \u00e8 apparente e illusorio. Vi \u00e8 inoltre un forte contrasto tra la forma rettangolare dei confini del giardino e le forme irregolari e naturali delle rocce al suo interno.\nIl \"karesansui\", in quanto \u201ctagliato fuori\u201d dalla natura circostante, ha l'effetto di seccare la sua vita organica (\"kare\" significa appunto \u201csecco\u201d, \u201casciugato\u201d) per cui le acque e montagne di Ry\u014dan-ji (\"sansui\" significa \u201cacque di montagna\u201d)\nappaiono a prima vista meno temporanei rispetto ai loro omologhi esterni, i quali manifestano i cambiamenti ciclici che sono ereditari nella vita biologica. Tuttavia, secondo i credi del Buddismo Zen, esse danno un'errata impressione di permanenza in quanto le rocce hanno una vita che si dispiega in sequenze temporali diverse da quelle umane, ma comunque soggette anch'esse alle condizioni di impermanenza di tutte le cose.\nSviluppo contemporaneo.\n\"Gutai\".\nIl \u00e8 un'associazione artistica d'avanguardia giapponese fondata nel 1954 a Ashiya, tra K\u014dbe e Osaka, da Jir\u014d Yoshihara (1902-1972), alla quale aderirono artisti quali Sh\u014dz\u014d Shimamoto, Kazuo Shiraga, Akira Kanayama e Masatoshi Masanobu. Il termine \"gutai\" pu\u00f2 essere tradotto in \u201cconcreto\u201d, \u201cconcretezza\u201d (inteso in opposizione al concetto di astratto o figurativo), \u201cpossibilit\u00e0 di rendere concreta la spiritualit\u00e0 attraverso la materia\u201d e, secondo Shimamoto, il quale lo scelse come nome del gruppo, \u201cpersonificazione\u201d o \u201cincarnazione\u201d, riallacciandosi alle tematiche fondamentali dell'arte astratta occidentale del secondo dopoguerra.\nTale movimento artistico \u00e8 caratterizzato da una spiccata ricerca della sperimentazione, riflettendo sull'arte i profondi mutamenti in atto nella societ\u00e0 nipponica durante questo periodo storico. Il \"gutai\" rappresenta un gioco cinetico e interattivo fra l'artista e il mondo di cose e di sostanze che lo circonda, la cui icona pi\u00f9 famosa \u00e8 la performance del \"passing through\", realizzata da Murakami Saburo nel 1956, in cui l'artista, vestito normalmente e con tanto di occhiali, si lancia attraverso una fila di tele di cartone lacerandole a mani nude. Il gruppo si sciolse nel 1972, dopo la morte del fondatore Yoshihara.\n\"Kawaii\".\nIl termine indica un tipo di estetica diffusasi in Giappone dall'inizio degli anni ottanta stante a indicare forme di intrattenimento, oggetti di moda, cibo, giocattoli, elementi dell'aspetto fisico e comportamenti tutti accomunati da fattezze e atteggiamenti considerabili \u201ccarini\u201d, \u201camabili\u201d o \u201cadorabili\u201d.\nEssendo ormai diventato un fenomeno culturale, il concetto di \u201ccarino\u201d \u00e8 sempre pi\u00f9 accettato in Giappone come parte della cultura giapponese e dell'identit\u00e0 nazionale. La cultura \"kawaii\" viene considerata come una cultura basata sull'amore e sull'armonia, oltre a essere considerato un termine che indica tutto ci\u00f2 che \u00e8 ben accetto e auspicabile in Giappone.\n\"Superflat\".\n\"Superflat\" (super-piatto) \u00e8 un movimento artistico postmoderno, fondato dall'artista Takashi Murakami, influenzato dalla cultura anime e manga. Murakami \u00e8 stato spesso definito un artista pop e paragonato a Andy Warhol per il fatto di essersi lasciato ispirare apertamente dalla cultura di massa; tuttavia l'artista ha rivendicato la propria autonomia culturale, e dichiarato che i suoi riferimenti estetici sono essenzialmente legati alla cultura pop giapponese e alla subcultura otaku.\nL'estetica \"superflat\" \u00e8 un connubio di canoni estetici di bidimensionalit\u00e0 dall'arte del Giappone tradizionale e della cultura feticista e consumistica tipica degli otaku. Murakami ha definito lo stile \"superflat\" caratterizzato dall'integrazione di una grande variet\u00e0 di elementi, della subcultura e della cultura giapponese come gli anime degli anni settanta, o provenienti dai dipinti del XVII secolo giapponese, dal \"kabuki\" e dallo \"j\u014druri\" di epoca Edo, fusi e \u201cappiattiti\u201d in immagini dalle superfici levigate e dai colori brillanti. I temi estetici da cui attinge Murakami sono amplificati ed esaltati a tal punto da far emergere, nella sua poetica, questioni apparentemente assenti nelle tematiche \"kawaii\" dell'immaginario otaku."}
{"id": "4751104", "revid": "666668", "url": "https://it.wikipedia.org/wiki?curid=4751104", "title": "CUS Calcio a 5 Chieti", "text": ""}
{"id": "4751111", "revid": "188116", "url": "https://it.wikipedia.org/wiki?curid=4751111", "title": "Alessandro Minuto Rizzo", "text": ""}
{"id": "4751124", "revid": "834", "url": "https://it.wikipedia.org/wiki?curid=4751124", "title": "Baia di Penobscot", "text": "La baia di Penobscot \u00e8 uno specchio di mare formatosi nell'Olocene dall'estuario dell'omonimo fiume, quando circa 11000 anni fa il livello marino del golfo del Maine si abbass\u00f2 di 55\u00a0m rispetto all'attuale. La baia \u00e8 quindi la continuazione del fiume, che serpeggiava attraversando un'ampia pianura che si estendeva allora fino all'attuale isola Matinicus.\nEssa prende il nome, come il fiume, dalla nazione indiana dei Penobscot, che hanno popolato per oltre un millennio le sue rive, dedicandosi alla caccia, alla pesca ed alla raccolta di crostacei. La baia si trova nello stato del Maine (Stati Uniti d'America) e vi si affacciano le contee di Knox, Waldo e Hancock."}
{"id": "4751125", "revid": "125098324", "url": "https://it.wikipedia.org/wiki?curid=4751125", "title": "Il mio nome \u00e8 Nessuno - Il ritorno", "text": "Il mio nome \u00e8 Nessuno - Il ritorno \u00e8 il secondo libro della serie di Valerio Massimo Manfredi sulla vita di Ulisse. Questo libro parla del ritorno da Troia e la continuazione della vita dopo la guerra.\nTrama.\nConclusa la Guerra di Troia, le sette navi rimaste di Odisseo si separano dalla flotta, a seguito di un litigio tra i comandanti. Odisseo e gli altri itacesi attraccano a Ismara, alleata di Troia, che saccheggiano e distruggono senza piet\u00e0; l'unico dei ciconi a venire risparmiato \u00e8 un sacerdote che dona ad Odisseo del vino da diluire con molta acqua, prima di berlo. Ubriachi dopo la loro vittoria, gli itacesi si risvegliano mentre i ciconi partono al contrattacco, uccidendo 72 dei loro uomini. Scappando con le navi, gli itacesi vengono colti di sorpresa da una tempesta che gli fa superare un muro di nebbia, separandoli. Le sette navi hanno la fortuna di rincontrarsi sulla costa africana, ma molti dei compagni sono scomparsi. Andando a cercarli, Odisseo li ritrova drogati presso un villaggio di autoctoni che si cibano del nettare dei fiori di loto: i Lotofagi. Recuperati i compagni con la forza e legati alle proprie navi, la flotta riprende assieme il viaggio.\nLa flotta giunge presso una isoletta piena di capre. Su un'isola accanto, Odisseo nota del fumo e, curioso di fare conoscenza con gli autoctoni dell'arcipelago e volendo chiedere a loro informazioni, parte il giorno dopo con dodici uomini sull'altra isola, portandosi dietro il vino del cicone come dono ospitale. Seguendo delle enormi tracce, gli itacesi giungono in una enorme caverna adibita ad abitazione. Proprio allora, il padrone della caverna, un enorme quando peloso pastore, entra e blocca l'uscita della caverna con un macigno. Odisseo si fa avanti e chiede ospitalit\u00e0 in nome di Zeus, ma scopre con orrore che \u00e8 un ciclope che se ne infischia delle leggi di Zeus e divora due degli itacesi, per poi andare a dormire. Notando che ucciderlo non \u00e8 la soluzione migliore, in quanto saranno bloccati per sempre nella grotta, Odisseo inizia a pensare ad un piano. Il giorno dopo, il ciclope mangia altri due uomini, fa uscire il gregge e poi chiude la caverna da fuori. Notando un bastone ricavato da un ramo di olivo (capendo che la sua dea Atena non lo sta abbandonando), Odisseo chiede che venga appuntito dai compagni poi tira fuori il vino del sacerdote cicone. Dopo che il ciclope ritorna e divora altri due uomini, Odisseo gli offre il vino. Deliziato, il ciclope chiede di sapere il suo nome, cosicch\u00e9 possa premiarlo. Odisseo, gli dice di chiamarsi \"Nessuno\", e il ciclope, che risponde a nome di Polifemo, figlio di Poseidone, gli promette che lo manger\u00e0 per ultimo. Dopo altre due conche di vino, Polifemo cade nel sonno ubriaco. Preso il ramo appuntito, e messolo a scaldare nel fuoco, Odisseo e gli altri sei itacesi lo conficcano nell'occhio di Polifemo. Ferito e cieco, Polifemo chiama i suoi due fratelli, che vanno via appena scoprono che \"Nessuno lo ha attaccato\". Il giorno dopo, gli itacesi, nascosti sotto il ventre del bestiame di Polifemo, escono dalla caverna, mentre questi continua a controllare la schiena delle pecore. Odisseo scappa per ultimo sul montone capogruppo e torna con i superstiti alla nave, poi, in preda all'hubris, grida a Polifemo il suo vero nome e continua a insultarlo per la sua stupidit\u00e0. Furioso, Polifemo cerca di colpire la nave con un masso, poi implora al padre vedetta.\nRiuniti con il resto della flotta, e fatti i funerali per i sei compagni morti (pi\u00f9 uno abbandonato sulla spiaggia), gli itacesi riprendono il viaggio e arrivano a delle isole galleggianti, le Isole Eolie. Il re dei venti, Eolo, ospita i naufraghi per un mese, facendosi raccontare da loro le storie della Guerra di Troia. Prima che ripartano, Eolo dona a Odisseo una sacca contenente tutti i venti contrari al suo ritorno in patria, come ringraziamento della loro compagnia. Odisseo si mette al timone della nave madre e guida la flotta verso casa, senza mai fermarsi n\u00e9 a dormire n\u00e9 a mangiare. Tuttavia, una volta superato il muro di nebbia e avvistata Itaca, Odisseo crolla dal sonno, ma si risveglia subito dopo vedendo un tornado sopra di loro e la sacca dei venti aperta. La tempesta li rif\u00e0 entrare nel muro di nebbia e li riportano alle Eolie, dove Eolo informa Odisseo che un dio \u00e8 arrabbiato con lui e che per questo il suo dono divino non ha potuto funzionare e lo caccia via dalle sue isole.\nLa flotta arriva a Lestrigonia e si sistema nel golfo, Odisseo, quindi, manda tre uomini a cercare qualcuno e chiedere informazioni, seguendoli fino ad una roccia e vedendoli parlare con una ragazza enorme. Verso il tramonto, due dei tre uomini corrono verso la nave spaventati: sono arrivati nella terra dei Lestrigoni, i giganti cannibali. Mentre le navi iniziano a prendere il largo, dei massi iniziano a piovere dal cielo, affondando tutte le navi, tranne quella madre, e i pochi sopravvissuti vengono infilzati dagli spiedi dei giganti cannibali, che li divorano. Mentre Odisseo guarda disperato la scena, si accorge che questo era il destino a cui era sfuggito da Polifemo: affondato da un masso e divorato.\nDistrutti e affamati, gli itacesi arrivano in Lazio, dove Odisseo divide ci\u00f2 che rimane della flotta in due parti, una comandata da lui e una da suo cugino Euriloco. Il gruppo di Euricolo parte in esplorazione della zona. Il giorno dopo, Euriloco fa ritorno da solo e spaventato, farfugliando qualcosa riguardo a dei maiali e una strega. Odisseo parte da solo e incontra sulla via un ragazzetto biondo che gli chiede di strappare un fiore. Odisseo fatica nell'impresa, ma il ragazzo lo estrae con molta facilit\u00e0 e glielo porge, dicendo che \u00e8 un antidoto alle magie di Circe, la strega di cui parlava Euriloco. Odisseo arriva al palazzo di Circe e, mangiato il fiore, entra. Circe tenta quindi di ipnotizzarlo con le vivande, ma si accorge che le sue malie non hanno effetto, capendo che Ermes si \u00e8 messo di mezzo. Circe si arrende e de-ipnotizza il gruppo di Euriloco dal credere di essere maiali. Per farsi perdonare, Circe offre agli itacesi vitto e alloggio per il tempo che staranno. Passa un anno, senza che nessuno se ne accorga. Odisseo decide di ripartire, ma Circe gli dice che prima di riprendere il viaggio deve fare una cosa: dirigersi nell'Ade e interrogare Tiresia, l'indovino cieco, offrendogli del sangue di capra, grazie al quale potr\u00e0 parlare; quando avr\u00e0 finito, dovr\u00e0 per\u00f2 tornare da lei. Odisseo e gli altri partono per l'Ade, ma si accorge all'ultimo che un suo compagno, Elpenore, \u00e8 morto cadendo ubriaco dal tetto della casa Circe.\nArrivati nell'Ade, Odisseo compie il sacrificio e gli spettri iniziano a sopraggiungere: tra di essi, Odisseo vede i suoi compagni di guerra, Tiresia e sua madre Anticlea. Tiresia \u00e8 il primo a parlare: egli spiega che Poseidone \u00e8 adirato con lui per quello che ha fatto a Polifemo, ma che gli permetter\u00e0 di rientrare in patria, ma senza compagni e su una nave straniera. Inoltre, sopraggiunge che il dio rimarr\u00e0 in collera con lui finch\u00e9 non compir\u00e0 un viaggio con un remo della sua nave per terre lontane, finch\u00e9 qualcuno non domander\u00e0 se quello che porta non \u00e8 un ventilabro, un ventaglio usato dai contadini per dividere il grano dalla crusca, e a quel punto dovr\u00e0 sacrificare al dio del mare un cinghiale, un toro e un ariete (Odisseo nota che sono gli stessi animali da lui considerati significativi dopo la battuta di caccia di Autolico). Poi \u00e8 il turno dei compagni di guerra: Achille rimpiange di essere un divo tra i morti, piuttosto che essere un semplice vivo; Agamennone, che gli dice che dovr\u00e0 fare attenzione una volta tornato a casa o qualcuno lo uccider\u00e0, come Clitemnestra e il suo amante Egisto hanno fatto a lui; poi appare Aiace, ancora arrabbiato con Odisseo per la storia delle vestigia di Achille; infine, \u00e8 il turno di Anticlea, morta di crepacuore per il suo non ritorno. Mentre Odisseo cerca inutilmente di abbracciarla, Anticlea lo avvisa che i timori di Agamennone sono fondati: a Itaca sono giunti dei pretendenti alla mano della presunta-vedova Penelope. Tornato al Circeo, Odisseo compie i funerali di Elpenore e parla con Circe che gli predice dei pericoli che supereranno: prima le sirene, che se ascolteranno il loro canto li porter\u00e0 alla morte, poi si potr\u00e0 scegliere tra due vie, lo Stretto di Messina o le rocce Simplegadi (via sconsigliata e da evitare per non provocare la morte di tutto l'equipaggio, mentre nello Stretto di Messina si perderanno solo sei compagni come minimo), e infine la Trinacria, dove Helio fa pascolare le sue vacche sacre che mai devono essere toccate o sar\u00e0 la fine per tutti, mentre se rimarranno intoccate, tutti ritorneranno a casa. Prima di andare, per\u00f2, Circe mostra a Odisseo una replica semovente della caduta di Troia, dove vede lui e Diomede depredare il tempio di Atena della sua statua, un evento che Odisseo non si ricordava per niente.\nLa nave riparte. Per superare le sirene, Odisseo tappa le orecchie ai suoi uomini e si fa legare stretto all'albero della nave, cosicch\u00e9 possa sentire il suo canto e non morire, affascinato dal fatto che ascolta le sirene diventa pi\u00f9 saggio. Arriva il turno dello Stretto di Messina, dove Odisseo pare scorgere un'altra nave passagli accanto. Mentre attraversa lo stretto, evitando il gorgo dall'altra parte, sei uomini vengono ghermiti da qualcosa che la nebbia gli impedisce di farsi notare. La nave accosta in Trinacria, dove Odisseo \u00e8 costretto ad attraccare per il vento contrario, ed obbliga i suoi uomini di non toccare le vacche che vedranno pascolare. Il tempo passa e il vento impedisce di procedere, mentre i viveri scarseggiano. Odisseo, pregando gli dei della riuscita della prova, crolla dal sonno e i suoi uomini se ne approfittano per mangiare due delle vacche. Il giorno dopo, il vento punta in una direzione pi\u00f9 adatta e la nave riprende il viaggio, ma subito dopo scoppia una tempesta, che la fa affondare. Solo Odisseo si salva dalla furia di Helio, ma viene trascinato nel gorgo dello Stretto di Messina, riuscendo a malapena a salvarsi appendendosi alle radici di un albero sopra il gorgo. Quando questi cessa, Odisseo si aggrappa al relitto e finisce alla deriva per giorni e giorni, finch\u00e9 non giunge nell'isola deserta di Ogigia.\nDopo essersi rifocillato e preparato un'abitazione, Odisseo fa il giro dell'ambiente, scoprendo di essere in un'isola e che non \u00e8 solo, visto che qualcuno abbatte quotidianamente il suo rifugio. Odisseo scopre poi chi \u00e8 il responsabile: una ninfa segregata sull'isola, Calipso, esiliata sull'isola per aver appoggiato il padre Atlante durante la guerra contro gli Olimpi. Odisseo passa 7 anni con Calipso nella sua grotta magica, senza che se renda conto, finch\u00e9 un giorno Ermes giunge a Calipso nelle sembianze di un gabbiano e le ordina di lasciare andare Odisseo su volere di Zeus e Atena. Odisseo, costruitosi una zattera, parte per il mare verso Est e, superato il muro di nebbia, giunge in vista di Itaca, ma ora che \u00e8 alla merc\u00e9 di Poseidone, il dio gli abbatte la zattera, ma la semidea Ino salva Odisseo con una coperta magica, che lo fa naufragare quasi dolcemente a Scheria. Crollato dalla stanchezza tra i cespugli, Odisseo si risveglia il giorno dopo da una pallonata in faccia: la palla \u00e8 della principessa Nausicaa e delle sue ancelle, che stavano facendo il bucato per il suo imminente matrimonio. Odisseo viene vestito, lavato e curato dalle ragazze e gli indicano la citt\u00e0 pi\u00f9 vicina. Arrivato in citt\u00e0 seguendo una ragazza (Atena), Odisseo passa inosservato (per merito della dea) fino alla sala del trono del trono di Arete e Alcinoo, che gli offrono ospitalit\u00e0 presso il loro popolo, i Feaci. Odisseo, mantenendo l'anonimato, scopre della cultura dei Feaci: sono una popolazione pacifica che abitavano con i ciclopi un tempo, in quanto entrambi figli dello stesso dio, ma non sopportando la loro rozzezza, se ne andarono in un'isola non lontano da Itaca, finch\u00e9 non apparve un enorme masso pericolosamente in bilico sulla cima del monte: una profezia disse che se i Feaci avrebbero aiutato un nemico di Poseidone, quel masso sarebbe caduto. Odisseo partecipa anche ai giochi dei Feaci, sfidato dal futuro marito di Nausicaa e vincendo contro il presuntuoso avversario. A cena, Odisseo ascolta i racconti del cieco adeo Demodoco, sulla caduta di Troia. Odisseo scoppia a piangere, pensando ai suoi compagni e alle vittime. Odisseo, quindi, rivela la sua identit\u00e0 al re e gli racconta la sua storia da quando lasci\u00f2 Troia a quando Calipso lo lasci\u00f2 andare. Sentendosi in pena per lui i Feaci corrono il rischio del masso pericolante e decidono di aiutare Odisseo, portandolo con tanti tesori a Itaca su una loro inaffondabile nave.\nDormendo durante il tragitto, Odisseo si risveglia a Itaca. Nascosti i tesori in una grotta, Odisseo fa per dirigersi a casa, ma un pastore, che si rivela essere Atena, lo ferma e gli ricorda dei pretendenti di Penelope, i Proci, e della fine che fece Agamennone appena tornato a casa. Odisseo, quindi, viene travestito da vecchio mendicante e Atena lo manda dal suo porcaro Eumeo, suo compagno di giochi quando era giovane, che lo ospita e gli racconta del suo gentile padrone, di come gli manca tanto e di come non ne pu\u00f2 pi\u00f9 dei Proci. Pochi giorni dopo, alla casa di Eumeo, giunge anche il ventenne Telemaco, appena ritornato a Itaca dopo essere andato a Pilo, da Nestore, e a Sparta, da Menelao ed Elena, per avere notizie del padre, e dopo essere scampato ad un agguato dei Proci grazie all'indovino Teoclimeno. Mentre Eumeo si assenta ad informare Penenlope che Telemaco \u00e8 sano e salvo, Odisseo, su consenso di Atena, si rivela a Telemaco, e insieme organizzano un piano per fermare i Proci.\nIl giorno dopo, Eumeo accompagna Odisseo a palazzo, sulla via incontrano il pecoraro Melanzio e la serva Melanto, due servitori che insultano il mendicante e favoriscono i Proci. Arrivato a palazzo, Odisseo vede Argo, il quale ha giusto il tempo di rivolgergli un cenno e morire felice di aver rivisto il suo amato padrone dopo venti lunghi anni. Arrivato alla corte, Odisseo finge di mendicare (lottando per il posto con il mendicante Arneo) per poter valutare chi merita di vivere, capendo che nessuno si salver\u00e0, meno di tutti il loro leader: Antinoo. Nella notte, dormendo nella sala principale del palazzo, Penelope chiede a lui e sa qualcosa di suo marito. Questi risponde di averlo visto una volta, mentre andava in guerra, con un particolare fermaglio che Penelope gli aveva fatto. Felice di sapere che almeno uno dei tanti \"ciarlanti scrocconi\" abbia visto per davvero Odisseo, Penelope concede al mendicante che Euriclea gli lavi i piedi. La nutrice, vedendo la cicatrice sul ginocchio, riconosce Odisseo, ma questi le chiede di non dire niente a nessuno per ora, poi suggerisce a Penelope di scegliere uno tra i pretendenti con una gara con l'arco di Odisseo che Autolico gli regal\u00f2, capendo finalmente le parole del nonno che gli aveva detto che l'arco non doveva lasciare l'isola. Pi\u00f9 tardi, Telemaco e Odisseo portano via le armi dei Proci e le nascondono.\nIl giorno dopo, mentre Teoclimeno tenta invano di avvertire i Proci della loro imminente fine, Odisseo rivede anche Filenzio, che all'epoca era un giovanissimo vaccaro che aveva subito legato con Odisseo, e anche lui si rivela essere fedele al padrone. I Proci giungono e Penelope mostra a loro la prova finale: tendere l'arco di Odisseo e far passare una freccia oltre gli anelli di dodici scuri. Mentre i Proci non riescono neanche a tendere l'arco, Odisseo si rivela a Filenzio e Eumeo e gli chiede di bloccare le uscite con Euriclea, armarsi e al segnale uccidere tutti i Proci. Quando infine nessuno dei Proci riesce nella prova, Antinoo chiede di riprovare domani (che \u00e8 la festa del dio arciere Apollo), ma il mendicante chiede di provare, solo per provare se \u00e8 ancora forte, mentre Penelope si ritira nelle sue stanze. Odisseo, quindi, tende l'arco, supera la prova e usa un'altra freccia con la quale centra la gola di Antinoo, poi si rivela a tutti e, raggiunto da Telemaco, Eumeo e Filenzio, uccidono tutti i Proci e Melanzio. Quando tutto \u00e8 finito, l'adeo Femio e Teoclimeno, gli unici sopravvissuti nella stanza, chiedono di poter uscire e dire a tutti che il re \u00e8 tornato, nel mentre che il procaro e il vaccaro obbligano Melanto e le sue complici a ripulire tutto. Penelope, sentendo Femio, scende gi\u00f9 a vedere, ma non fidandosi ancora, chiede che il letto di Odisseo venga portato nella sala centrale, ma Odisseo rivela che ci\u00f2 \u00e8 impossibile visto che \u00e8 stato costruito dentro un albero. Felice di sapere che Odisseo \u00e8 tornato, Penelope lo abbraccia.\nIl giorno seguente, Odisseo va a fare visita a Laerte, dedito ormai alla coltura, felice di rivedere il figlio e pronto a fermare anche la furia dei parenti dei Proci. Difatti, nel giro di poco, i padri dei Proci fanno capolino al campo domandando vendetta. Laerte \u00e8 l'unico a uccidere qualcuno, il padre di Antinoo, poi Atena, nelle vesti di Mentore, ordina che tutto finisca.\nAlcuni anni dopo, il remo di Polite arena su Itaca. Per Odisseo \u00e8 giunto il momento di viaggiare di nuovo e stavolta per sempre. Passano diversi anni, ma Odisseo non trova nessuno che confonda il suo remo per un ventilabro. Alcune volte, Atena lo richiama a s\u00e9, in quella che sembra la sua tomba, dove gli confessa che lei \u00e8 sempre stata Mentore e anche Calcante durante la Guerra. Il viaggio di Odisseo lo porta fino ai Monti Balcani, dove Poseidone gli dice che mai trover\u00e0 la persona che gli chieder\u00e0 del \"ventilabro\" e mai compir\u00e0 il sacrificio che lo placher\u00e0. Proprio allora, compaiono degli agenti di polizia balcani in motoslitta che chiamano Odisseo \"capitano\", che ha cambiato improvvisamente vestiario. Capendo di essere finito nel futuro, Odisseo inizia la sua ricerca di un uomo che scambi il suo remo per ventilabro e un ariete, un toro e un cinghiale da sacrificare."}
{"id": "4751130", "revid": "1522738", "url": "https://it.wikipedia.org/wiki?curid=4751130", "title": "Minecraft - Volume Beta", "text": "Minecraft - Volume Beta \u00e8 il diciottesimo album del musicista tedesco Daniel Rosenfeld (alias C418) nonch\u00e9 la seconda colonna sonora ufficiale di \"Minecraft\", pubblicato su Bandcamp.com ed iTunes il 9 novembre 2013. L'album include 30 tracce dalla durata di circa 141 minuti. Varie tracce sono state aggiunte in un aggiornamento del gioco, avvenuto a met\u00e0 novembre, altre sono invece i brani dei dischi del jukebox, non presenti nel \"Volume Alpha\". Vi sono inoltre pezzi ispirati dall'atmosfera del gioco.\nC418 parla cos\u00ec del suo ultimo disco:\nAnalisi.\nL'album si presenta pi\u00f9 sperimentale ed ambient rispetto al precedente \"Volume Alpha\", alternando brani ritmati arricchiti dal pianoforte ad altri dark ambient e puramente d'atmosfera. La maggior parte dei pezzi \u00e8 inoltre formata da una piccola suite che unisce e mixa frammenti musicali di pochi secondi in lunghe canzoni superiori ai 5 minuti. Il disco \u00e8 quindi molto vario ed abbraccia molti stili musicali.\nTracce.\nTutti i brani sono composti, eseguiti e prodotti da Daniel Rosenfeld."}
{"id": "4751131", "revid": "1543377", "url": "https://it.wikipedia.org/wiki?curid=4751131", "title": "Acoustic (Bayside)", "text": "Acoustic \u00e8 un EP dei Bayside, pubblicato in formato CD+DVD il 28 febbraio 2006 dalla Victory Records.\nIl CD contiene le versioni acustiche di sei brani del gruppo, tra cui una eseguita dal vivo, due cover e due brani inediti: \"Paternal Reversal\" e l'acustica \"Winter\", scritta in memoria dell'ex batterista della band John \"Beatz\" Holohan, morto in seguito a un incidente stradale che coinvolse tutti i membri della formazione. Il DVD contiene invece sette dei brani presenti nel CD eseguiti dal vivo, sempre acusticamente, un making of dell'album e un video dedicato a John Holohan."}
{"id": "4751132", "revid": "1543377", "url": "https://it.wikipedia.org/wiki?curid=4751132", "title": "Olivetti Praxis 48", "text": "Olivetti Praxis 48 \u00e8 una macchina per scrivere elettrica semi standard della Olivetti nata nel 1964 dal progetto di Ettore Sottsass, futuro padre della celebre Olivetti Valentine, e Hans von Klier.\nLa macchina per scrivere.\nFu progettata nel 1964 da Rinaldo Salto per la parte meccanica e dall'architetto e designer Ettore Sottsass, in collaborazione con Hans Von Klier.\nDi colore grigio, pesava pi\u00f9 di 9\u00a0kg.\nUna delle particolarit\u00e0 di questa macchina \u00e8 la ricercatezza della superficie rigata, che non era nata per motivi squisitamente decorativi ma per dissimulare meglio le imperfezioni della fusione in plastica.\nLa scrittura avviene ancora con i classici martelletti porta-caratteri.\nLa versione italiana della macchina utilizza il layout QZERTY, anche se sono state prodotte versioni con disposizioni differenti di tasti a seconda della lingua a cui erano rivolte."}
{"id": "4751137", "revid": "1342360", "url": "https://it.wikipedia.org/wiki?curid=4751137", "title": "Unione Sportiva Lucchese Libertas 1961-1962", "text": "Questa pagina raccoglie le informazioni riguardanti l'Unione Sportiva Lucchese Libertas nelle competizioni ufficiali della stagione 1961-1962.\nStagione.\nNella stagione 1961-1962 la Lucchese disput\u00f2 il nono campionato di Serie B della sua storia.\nOrganigramma societario.\nArea direttiva\nArea tecnica"}
{"id": "4751140", "revid": "2091899", "url": "https://it.wikipedia.org/wiki?curid=4751140", "title": "Chiesa di San Falco", "text": "La chiesa dei Santi Antonino e Falco \u00e8 la chiesa patronale di Palena, in provincia di Chieti. \u00c8 intitolata a san Falco di Palena, monaco basiliano morto a Palena nell'XI secolo, e a Sant'Antonino Martire.\nStoria.\nUna prima chiesa fu eretta durante il periodo dell'evangelizzazione nell'VIII secolo da parte dei monaci benedettini volturnesi, sulle rovine di un tempio pagano dedicato a Giove o ad Ercole, e fu intitolata a santa Maria de Palena. Dopo l'arrivo dei Franchi di Pipino e successivamente di Carlo Magno il tempio, per volont\u00e0 dei palenesi, venne dedicato a Sant'Antonino Martire che, giunto in Italia dalla Borgogna, la tradizione vuole sia passato a Palena nel V secolo. \u00c8 comunque noto che il Santo, una volta arrivato a Salerno, abbia iniziato a girare i centri del Regno di Napoli per diffondere il Cristianesimo sotto papa Innocenzo I. Pi\u00f9 volte il luogo di culto fu distrutto dalle incursioni barbare e dai terremoti, ma fu sempre ricostruito nello stesso sito. Intorno all'XI secolo i conti di Valva, feudatari di Palena, lo abbellirono all'interno di un pi\u00f9 vasto piano di rimaneggiamento di chiese e monasteri nei possedimenti, come attestato dal rinvenimento di alcuni capitelli riconducibili all'arte protogotica dell'XI secolo.\nCon la traslazione delle spoglie di san Falco dalla chiesa di Sant'Egidio al presente edificio, quest'ultimo cambi\u00f2 di denominazione. Il corpo del santo e gli armadi del reliquiario riuscirono a salvarsi dal violento terremoto che il 3 novembre 1706 distrusse la chiesa e tre quarti del paese. La nuova ricostruzione dovette per\u00f2 essere demolita nel 1841, quando divenne troppo piccola per contenere l'accresciuta popolazione. Su progetto dell'ingegnere architetto Raffaele Chiaverini il tempio fu innalzato nuovamente, ma fu raso al suolo dal bombardamento americano del 13 gennaio 1944, nel giorno della ricorrenza della morte di San Falco.\nDalla riedificazione del 1953 soltanto il campanile fa parte della chiesa precedente, ma le forme esterne vi rimangono comunque fedeli.\nDescrizione.\nL'architettura \u00e8 molto fedele a quella originale. La pianta basilicale \u00e8 a croce latina con un ampio transetto decorato da due rosoni.\nLa facciata in mattoni rossi \u00e8 squadrata da fasce marmoree e ha un ampio rosone. Sopra il.transetto c'\u00e8 una cupola ottagonale molto bassa e ampia con un obl\u00f2 per ogni lato.\nIl campanile \u00e8 una torre imponente divisa in tre settori da cornici. Gli ultimi due settori hanno archi per ogni lato. Sulla sommit\u00e0 c'\u00e8 una lanterna con archi che termina con cuspide. Alla base del campanile ci sono tracce della struttura originaria e delle arcate a tutto sesto. Sul lato di destra la roccia su cui poggia il campanile si collega con il fiume Aventino ed ha un'infossatura dentro cui \u00e8 stata collocata la statua di una Madonna.\nL'interno della chiesa aveva dipinti barocchi ma sono andati quasi tutti dispersi con la distruzione. Gli affreschi originari per\u00f2 sono stati recuperati fedelmente. Inoltre vicino all'altare sono conservate le reliquie di San Falco da Palena."}
{"id": "4751147", "revid": "1573940", "url": "https://it.wikipedia.org/wiki?curid=4751147", "title": "Pseudocoris", "text": "Pseudocoris \u00e8 un genere di pesci di acqua salata appartenenti alla famiglia Labridae.\nDistribuzione.\nProvengono dalle barriere coralline dell'oceano Pacifico e di parte dell'oceano Indiano.\nDescrizione.\nPresentano un corpo compresso lateralmente, abbastanza alto ma non sempre allungato; la livrea non \u00e8 mai troppo sgargiante. Le dimensioni variano dai 11.1 cm di \"P. ocellata\" ai 20 di \"P. aurantiofasciata\" e di \"P. heteroptera\".\nTassonomia.\nIn questo genere sono riconosciute 9 specie:\nConservazione.\nNessuna delle specie \u00e8 a rischio di estinzione, e tutte eccetto \"P. aequalis\" e \"P. ocellata\", segnalate come \"dati insufficienti\" (DD), e \"P. petila\", non valutata, sono classificate come \"a rischio minimo\" (LC) dalla lista rossa IUCN."}
{"id": "4751163", "revid": "1305772", "url": "https://it.wikipedia.org/wiki?curid=4751163", "title": "Numismatische Gesellschaft zu Berlin", "text": "La Numismatische Gesellschaft zu Berlin (Societ\u00e0 numismatica di Berlino) \u00e8 una associazione registrata, fondata il 22 dicembre 1843. \u00c8 quindi la pi\u00f9 antica associazione numismatica della Germania e una della pi\u00f9 antiche d'Europa, dopo la Royal Numismatic Society, fondata nel 1836 a Londra e la Soci\u00e9t\u00e9 royale de Numismatique fondata nel 1841 a Bruxelles..\nScopo della Societ\u00e0 \u00e8 \u201elo studio della numismatica, in particolare l'insegnamento reciproco tra argomenti numismatici e scienze affini, e il sostegno e il lavoro di pubblicazione scientifiche sulle monete\u201c.\nLa pubblicazione specialistica della Numismatischen Gesellschaft esce dal 1880 mensilmente come Berliner M\u00fcnzbl\u00e4tter. Durante il Nazionalsocialismo la Societ\u00e0 dovette cambiare il titolo della rivista in \"Deutsche M\u00fcnzbl\u00e4tter\"."}
{"id": "4751164", "revid": "1313191", "url": "https://it.wikipedia.org/wiki?curid=4751164", "title": "Lythrum hyssopifolia", "text": "Lythrum hyssopifolia \u00e8 una pianta appartenente alla famiglia delle Lythraceae, originaria di Eurasia e Nordafrica.\nEtimologia.\nIl nome del genere deriva dal greco lythron (sangue) per il colore dei fiori. Il nome \"Salcerella\" deriva dalla somiglianza con le foglie di salice e \"Issopo\" dalla simile pianta officinale.\nDescrizione.\nPianta annua alta dai 20 ai 50\u00a0cm; fusto eretto, glabro, a sezione quadrangolare (tetragono); foglie alterne prive di picciolo (sessili), oblunghe e ovate (oblanceolate);\nFiori (1-2) isolati, piccoli, all'ascella delle foglie superiori; calice imbutiforme con epicalice (secondo calice); corolla (5\u20136\u00a0mm) con petali ovali, rosei, fauce bianca.\nDistribuzione e habitat.\nFiorisce da maggio a settembre in ambienti palustri sub-montani fino a 1200 m.\nBibliografia.\nGiovanni Galetti, Abruzzo in fiore, Edizioni Menab\u00f2 - Cooperativa Majambiente - 2008"}
{"id": "4751165", "revid": "761672", "url": "https://it.wikipedia.org/wiki?curid=4751165", "title": "Ingranaggio settoriale", "text": ""}
{"id": "4751166", "revid": "599013", "url": "https://it.wikipedia.org/wiki?curid=4751166", "title": "Sarner", "text": "Il Sarner \u00e8 una maglia, tipico abbigliamento proveniente dalla val di Sarentino in Alto Adige.\nStoria.\nFin dalla sua origine, il \"Sarner\" era prodotto unicamente in colore nero, mentre ad oggi la moda ha trasformato questa antica tradizione, andando a produrre il modello in altri colori e diversi modelli.\nEsso si presenta del tutto simile ad un cardigan a giro collo, fabbricato con della lana cotta e caratterizzato da bordi di diverso colore, tradizionalmente fatti a mano dalla comunit\u00e0 locale. Oggigiorno vengono aggiunti al \"Sarner\" bottoni di diversa fattura, tra cui osso, corno, legno, fino a raggiungere l'altezza del collo di chi lo indossa."}
{"id": "4751189", "revid": "682087", "url": "https://it.wikipedia.org/wiki?curid=4751189", "title": "Displasia oculo-auricolo-vertebrale", "text": ""}
{"id": "4751192", "revid": "682087", "url": "https://it.wikipedia.org/wiki?curid=4751192", "title": "Microsomia emifacciale", "text": ""}
{"id": "4751194", "revid": "1573940", "url": "https://it.wikipedia.org/wiki?curid=4751194", "title": "Chiesa di Santa Maria (New Orleans)", "text": "La chiesa di Santa Maria, costruita nel 1845, \u00e8 una chiesa cattolica di New Orleans, Louisiana negli Stati Uniti d'America. Originariamente costruita come cappella dell'arcivescovado, da fine Ottocento al 1976 serv\u00ec come chiesa nazionale italiana per gli immigrati residenti nel centro della citt\u00e0.\nStoria.\nLa chiesa di Santa Maria fu edificata nel 1845 dall'architetto francese Jacques Nicolas Bussi\u00e8re de Pouilly come cappella del palazzo arcivescovile di New Orleans, su un terreno che prima di allora era stata la sede del convento delle orsoline. All'inizio fu conosciuta semplicemente come la \"chiesa del Vescovo\". Quindi a fine Ottocento divenne la \"chiesa italiana di Santa Maria\" come sede ufficiale della parrocchia italiana dell'arcidiocesi, con servizi in lingua italiana per i tanti emigrati siciliani e di altre regioni che si erano stabilirono nel quartiere francese.\nVenuta meno questa funzione, nel 1976, il nome della chiesa fu cambiato in \"Santa Maria della Vittoria\" per commemorare le orsoline e il loro ruolo nella vittoria della battaglia di New Orleans. Nel 1994 si ritorn\u00f2 al nome originario di \"chiesa di Santa Maria\".\nOggi la chiesa, che nella sua storia complessiva ha servito ha servito una grande variet\u00e0 di popoli (francese, spagnolo, creolo, irlandese, tedesco, sloveno e italiano, nonch\u00e9 i fedeli nativi americani e afro-americani) \u00e8 un importante monumento dell'eredit\u00e0 cattolica della citt\u00e0 di New Orleans."}
{"id": "4751197", "revid": "767487", "url": "https://it.wikipedia.org/wiki?curid=4751197", "title": "Avvocato di me stesso", "text": "Avvocato di me stesso (\"Young Man with Ideas\") \u00e8 un film del 1952 diretto da Mitchell Leisen.\n\u00c8 una commedia drammatica statunitense con Glenn Ford, Ruth Roman, Denise Darcel e Nina Foch.\nProduzione.\nIl film, diretto da Mitchell Leisen su una sceneggiatura di Ben Barzman e Arthur Sheekman, fu prodotto da Gottfried Reinhardt e William H. Wright per la Metro-Goldwyn-Mayer e girato nei Metro-Goldwyn-Mayer Studios a Culver City, California, da fine agosto a met\u00e0 ottobre 1951. I titoli di lavorazione furono \"The Family Man\" e \" Young Man in a Hurry\". Il film doveva originariamente essere interpretato nel ruolo di Maxwell Webster da Russell Nype. Per disaccordi con la produzione, dopo 12 giorni di riprese questi fu poi sostituito da Glenn Ford.\nDistribuzione.\nIl film fu distribuito con il titolo \"Young Man with Ideas\" negli Stati Uniti dal 2 maggio 1952 al cinema dalla Metro-Goldwyn-Mayer.\nAltre distribuzioni:"}
{"id": "4751199", "revid": "46931", "url": "https://it.wikipedia.org/wiki?curid=4751199", "title": "Young Man with Ideas", "text": ""}
{"id": "4751200", "revid": "767487", "url": "https://it.wikipedia.org/wiki?curid=4751200", "title": "Long Stories Short", "text": "Long Stories Short \u00e8 l'EP di debutto del gruppo musicale statunitense Bayside, pubblicato nel 2001 dalla Dying Wish Records."}
{"id": "4751203", "revid": "599013", "url": "https://it.wikipedia.org/wiki?curid=4751203", "title": "Michel Fr\u00e9d\u00e9rick", "text": "Professionista dal 1896 al 1904, vinse una tappa al Tour de France.\nCarriera.\nCorse per l'Acat\u00e8ne-Dunlop nel 1901, per la Peugeot nel 1904 e come individuale nei restanti anni di carriera. Vinse la prima tappa, con arrivo a Lione, al Tour de France 1904, fu secondo alla Bordeaux-Parigi nel 1902 e terzo alla Parigi-Roubaix nel 1897. Fu il primo corridore non francese al primo posto della classifica generale del Tour France."}
{"id": "4751204", "revid": "287204", "url": "https://it.wikipedia.org/wiki?curid=4751204", "title": "Michel Frederick", "text": ""}
{"id": "4751207", "revid": "339392", "url": "https://it.wikipedia.org/wiki?curid=4751207", "title": "Junior de Barranquilla", "text": ""}
{"id": "4751215", "revid": "767487", "url": "https://it.wikipedia.org/wiki?curid=4751215", "title": "Controlling Crowds - Part IV", "text": "Controlling Crowds - Part IV \u00e8 il settimo album studio del gruppo Trip hop britannico Archive. \u00c8 stato pubblicato nell'ottobre 2009.\nSi tratta del seguito di \"Controlling Crowds\", che contiene le prime tre parti. Entrambi gli album sono inseriti in un doppio CD pubblicato come \"Controlling Crowds - The Complete Edition Parts I\u2013IV\".\nTracce.\nMusiche di Darius Keeler, eccetto dove indicato."}
{"id": "4751219", "revid": "767487", "url": "https://it.wikipedia.org/wiki?curid=4751219", "title": "With Us Until You're Dead", "text": "With Us Until You're Dead \u00e8 un album studio del gruppo Trip hop britannico Archive. \u00c8 stato pubblicato nell'agosto 2012."}
{"id": "4751225", "revid": "70137", "url": "https://it.wikipedia.org/wiki?curid=4751225", "title": "Ghiandole sebacee", "text": ""}
{"id": "4751228", "revid": "599013", "url": "https://it.wikipedia.org/wiki?curid=4751228", "title": "Eparchia di Minsk e Sluck", "text": "L'eparchia di Minsk e Sluck (in bielorusso: \"\u041c\u0456\u043d\u0441\u043a\u0430\u044f \u0456 \u0421\u043b\u0443\u0446\u043a\u0430\u044f \u0435\u043f\u0430\u0440\u0445\u0456\u044f\") \u00e8 un'eparchia della chiesa ortodossa bielorussa, ha sede nella citt\u00e0 di Minsk, in Bielorussia, dove si trova la cattedrale dello Spirito Santo. Nella citt\u00e0 di Sluck si trova la cattedrale di San Michele.\nStoria.\nL'eparchia \u00e8 stata istituita con decreto imperiale del 13 aprile 1793, in origine aveva sede a Sluck e comprendeva le regioni occidentali dell'Impero russo, frutto della seconda spartizione della Polonia. La sede \u00e8 stata successivamente trasferita Minsk il 3 settembre 1799 con decreto del 12 aprile 1795. Nel 1922 l'eparchia ha ricevuto la dignit\u00e0 di metropolia e dal 1989 \u00e8 sede dell'Esarcato bielorusso del Patriarcato di Mosca."}
{"id": "4751238", "revid": "62542044", "url": "https://it.wikipedia.org/wiki?curid=4751238", "title": "\u00c9douard Waggi", "text": ""}
{"id": "4751239", "revid": "62542074", "url": "https://it.wikipedia.org/wiki?curid=4751239", "title": "Peppermint", "text": ""}
{"id": "4751240", "revid": "37401", "url": "https://it.wikipedia.org/wiki?curid=4751240", "title": "Alessandro il Grande", "text": ""}
{"id": "4751242", "revid": "767487", "url": "https://it.wikipedia.org/wiki?curid=4751242", "title": "La rivolta di Haiti", "text": "La rivolta di Haiti (\"Lydia Bailey\") \u00e8 un film del 1952 diretto da Jean Negulesco.\n\u00c8 un film d'avventura a sfondo storico statunitense con Dale Robertson, Anne Francis, Charles Korvin e William Marshall. \u00c8 basato sul romanzo del 1947 \" Lydia Bailey\" di Kenneth Roberts ed \u00e8 ambientato ad Haiti nel 1802, durante rivoluzione haitiana innescata dallo schiavo nero Toussaint Louverture.\nProduzione.\nIl film, diretto da Jean Negulesco su una sceneggiatura di Michael Blankfort e Philip Dunne e un soggetto di Kenneth Roberts, fu prodotto da Jules Schermer per la Twentieth Century Fox e girato dall'11 luglio a fine luglio 1951 e nell'ottobre 1951. In alcuni titoli che appaiono nel film lo schiavo nero che innesca la rivolta \u00e8 denominato con la grafia \"Toussaint L'Ouverture\". Sebbene il film si innesti in una precisa ambientazione reale, la maggior parte dei fatti e dei personaggi sono immaginari.\nDistribuzione.\nIl film fu distribuito con il titolo \"Lydia Bailey\" negli Stati Uniti nel giugno del 1952 (premi\u00e8re a Port au Prince il 4 maggio 1952) al cinema dalla Twentieth Century Fox.\nAltre distribuzioni:\nCritica.\nSecondo il Morandini il film \u00e8 affetto da un \"convenzionale sentimentalismo\" che la casa di produzione avrebbe imposto al regista Negulesco."}
{"id": "4751243", "revid": "287204", "url": "https://it.wikipedia.org/wiki?curid=4751243", "title": "DNA (Little Mix)", "text": ""}
{"id": "4751244", "revid": "484362", "url": "https://it.wikipedia.org/wiki?curid=4751244", "title": "Gran Ciambellano", "text": ""}
{"id": "4751245", "revid": "287204", "url": "https://it.wikipedia.org/wiki?curid=4751245", "title": "DNA (singolo)", "text": ""}
{"id": "4751250", "revid": "767487", "url": "https://it.wikipedia.org/wiki?curid=4751250", "title": "Life Is Not a Waiting Room", "text": "Life Is Not a Waiting Room \u00e8 il terzo album studio del gruppo alternative rock statunitense Senses Fail."}
{"id": "4751257", "revid": "481666", "url": "https://it.wikipedia.org/wiki?curid=4751257", "title": "Tyrone Power Sr.", "text": ""}
{"id": "4751267", "revid": "599013", "url": "https://it.wikipedia.org/wiki?curid=4751267", "title": "Frascati DOC", "text": "Frascati \u00e8 la denominazione relativa al disciplinare di alcuni vini a DOC prodotti in alcuni comuni della provincia di Roma\nZona di produzione.\nLa zona di produzione della DOCG \u201cFrascati\u201d comprende per intero il territorio dei comuni di Frascati, Grottaferrata, Monte Porzio Catone, ed in parte quelli di Roma e Monte Compatri.\nInformazioni sulla zona geografica.\nLa zona della DOC \u201cFrascati\u201d si estende per ettari sul versante settentrionale dei Colli Albani.\nSi tratta di terreni di origine vulcanica (ad iniziare da anni fa, la zona \u00e8 stata interessata dall'attivit\u00e0 del cosiddetto \u201cVulcano Laziale\u201d) costituiti da ceneri e lapilli sedimentati in strati di notevole spessore pi\u00f9 o meno cementati.\nSono presenti:\nLa loro altitudine \u00e8 compresa tra i 70 e i 500 m s.l.m., con pendenza variabile ed esposizione ad ovest e a nordovest.\nIl loro clima \u00e8 di tipo mediterraneo di transizione con precipitazioni medie annue di 920\u00a0mm, moderata aridit\u00e0 estiva (pioggia 120\u00a0mm). Temperatura media di 14,6\u00a0\u00b0C, con temperatura media inferiore ai 10\u00a0\u00b0C per 3-4 mesi (minima di 3,4-4,0\u00a0\u00b0C) e una temperatura relativamente elevata e ottima insolazione nei mesi di settembre ed ottobre (in qualche anno anche fino al mese di novembre).\nStoria.\nLa presenza della viticoltura nella zona del \"Frascati\" (l'antico Tusculum) \u00e8 attestata fin dall'epoca romana da un affresco in cui si vedono due caproni che si affrontano sotto un tralcio di vite carico di grappoli. Ci sono inoltre le testimonianze in molti scritti dei georgici primo fra tutti Marco Porcio Catone detto il Censore, che tratta di vitivinicoltura nel suo trattato De agri cultura.\nMarco Terenzio Varrone ci ricorda che, per legge, a Tuscolo nessuno poteva mandare il vino nuovo a Roma prima che fossero celebrate le \"Vinalia\" (feste del vino).\nAmbrogio Teodosio Macrobio scrive che Quinto Ortensio Ortalo innaffiava i suoi platani a Tuscolo con il vino l\u00ec prodotto per farli crescere pi\u00f9 rigogliosi.\nLe vigne sotto Frascati sono poi citate in una bolla di Papa Sergio I (687-701) e, ancora dopo (1515), negli statuti concessi da Marcantonio Colonna, che fra l'altro regolamentavano la coltivazione dei vigneti e la produzione del vino.\nSante Lacerio, bottigliere di Papa Paolo III (1534-1549), cita il vino di Frascati, di Marino e di Grottaferrata quali i migliori dell'epoca.\nUn anonimo cronista al seguito del cardinale Scipione Borghese (1734-1782), riferendosi a Frascati: \u00abdella bont\u00e0 del sito non mi \u00e8 necessario dirlo, perch\u00e9 la virt\u00f9 et la variet\u00e0 et la opportunit\u00e0 del terreno si mostra pur anco hoggid\u00ec, quando le sue vigne producono frutti et liquori di tale squisitezza, che io non intendo in quale parte si trovino migliori\u00bb.\nIn Monumenti dello Stato pontificio e relazione topografica di ogni paese (1835) di Giuseppe Marocco, si legge:\nNel trattato \"Storia della vite e del vino in Italia\" (1931-37) di Giovanni Dalmasso, si cita Andrea Bacci (1524-1600) (medico di Sisto V ed autore del trattato \u201cDe naturali vinorum historia\u201d) che aveva scritto di Frascati \u00abluogo di delizie, generoso di uve e di vari frutti\u2026 \u2026quegli industri coltivatori avevano propagato nelle loro vigne le viti pi\u00f9 elette d'Italia\u2026 (e producevano vini che venivano forniti) \u2026ai conviti principeschi, nonch\u00e9 alle mense borghesi di Roma\u00bb.\nIl 23 maggio 1949, 18 produttori sottoscrivono la nascita del \"Consorzio del Frascati\" allo scopo di tutelare il vino Frascati dalle falsificazioni, valorizzarlo e propagandarlo.\nPrecedentemente all'attuale disciplinare questa DOC era stata:\nErano inoltre previsti i seguenti vini:"}
{"id": "4751286", "revid": "599013", "url": "https://it.wikipedia.org/wiki?curid=4751286", "title": "Eparchia di Tver' e Ka\u0161in", "text": "L'eparchia di Tver' e Ka\u0161in () \u00e8 un'eparchia della chiesa ortodossa russa, ha sede nella citt\u00e0 di Tver', in Russia, dove si trova la cattedrale della Resurrezione.\nStoria.\nL'eparchia di Tver' nasce attraverso lo scorporo dall'eparchia di Polack avvenuto non oltre il 1271. Nel 1589, \u00e8 divenuta arcieparchia.\nTra il 1928 ed il 1990 l'eparchia ha visto modificare pi\u00f9 volte il proprio nome ed il territorio. Il 28 dicembre 2011 ha ceduto parte del suo territorio per l'erezione dell'eparchia di Be\u017eeck e dell'eparchia di R\u017eev, suffraganee dell'eparchia di Tver' e Ka\u0161in."}
{"id": "4751287", "revid": "93556", "url": "https://it.wikipedia.org/wiki?curid=4751287", "title": "Ritratto della contessina Antonietta Negroni Prati Morosini bambina", "text": "Ritratto della contessina Antonietta Negroni Prati Morosini bambina \u00e8 un dipinto di Francesco Hayez del 1858 conservato a Milano presso la Galleria d'arte moderna di Villa Reale Belgioioso. Il dipinto, commissionato al pittore veneziano da Alessandro Negroni Prati Morosini (padre della contessa Morosini ritratta nell'opera), \u00e8 entrato a far parte delle collezioni civiche milanesi nel 1935 grazie alla sua donazione da parte di Anna Cristina del Mayno Casati. \nDescrizione.\nPer questo ritratto Hayez decise di utilizzare alcune fotografie della contessina onde evitarle lunghe e noiose pose. Nonostante la rassicurante vicinanza della madre nelle foto utilizzate come modello dall'artista, l'espressione della piccola contessina faceva trasparire una sorta di disagio e smarrimento che Hayez volle conservare nel ritratto su tela dando al dipinto una freschezza realistica anticonvenzionale rispetto ai canoni dell'epoca in materia di ritrattistica infantile. Alla nitidezza della figura centrale si affianca un virtuoso tripudio di fiori, anch'esso poco apprezzato dai critici dell'epoca."}
{"id": "4751289", "revid": "767487", "url": "https://it.wikipedia.org/wiki?curid=4751289", "title": "Doxofillina", "text": "La doxofillina \u00e8 una molecola dotata di azione broncodilatatrice, derivata della teofillina, dalla quale differisce per contenere un gruppo dioxalano nella posizione 7. In studi su animali ed esseri umani doxofillina ha mostrato un'efficacia sovrapponibile a quella di teofillina, ma un miglior profilo di tollerabilit\u00e0, con un numero significativamente inferiore di effetti collaterali..&lt;br&gt;\nIn Italia il farmaco \u00e8 venduto dalla societ\u00e0 ABC farmaceutici S.p.A. con il nome commerciale di \"Ansimar\" nella forma farmaceutica di compresse contenenti 400\u00a0mg, bustine pediatriche da 200\u00a0mg, sciroppo al 2% di principio attivo e di fiale da 100\u00a0mg/10 ml.\nFarmacodinamica.\nAgisce principalmente come miorilassante della muscolatura liscia del tratto respiratorio e come broncodilatatore. \nPer doxofillina \u00e8 stato ipotizzato come meccanismo d'azione un'inibizione della fosfodiesterasi, enzima che degrada l'AMP ciclico. Tuttavia la molecola, a differenza della teofillina, sarebbe dotata di una ridotta affinit\u00e0 per i recettori A1 e A2 dell'adenosina, la qual cosa spiegherebbe il suo migliore profilo di sicurezza ed il pi\u00f9 basso numero di eventi avversi cardiovascolari-&lt;br&gt;\nA concentrazioni elevate la molecola sembra poter inibire il rilascio di istamina da parte delle cellule.\nFarmacocinetica.\nDopo somministrazione per via orale doxofillina \u00e8 ben assorbita dal tratto gastroenterico. La biodisponibilit\u00e0 del farmaco \u00e8 pari al 62%. La concentrazione plasmatica massima (Cmax) viene raggiunta dopo circa 60 minuti (Tmax) dall'assunzione. Il legame con le proteine plasmatiche si aggira intorno al 48%.\nLa molecola subisce un metabolismo pressoch\u00e9 completo a livello della ghiandola epatica. L'eliminazione dall'organismo avviene prevalentemente attraverso l'emuntorio renale e solo il 4% circa viene escreto come molecola immodificata. L'emivita media dopo somministrazione endovenosa risulta di circa 65 minuti. Con somministrazioni orali ripetute il farmaco raggiunge lo steady state dopo 4 giorni e la sua emivita di eliminazione risulta di 8-10 ore.\nTossicologia.\nStudi sperimentali eseguito nel topo hanno messo in evidenza valori della DL50 pari a 841\u00a0mg/kg peso corporeo, quando assunta per os, e di 215\u00a0mg/kg per via endovenosa. Nel ratto la DL50 riscontrata \u00e8 stata di 1022\u00a0mg/kg, per os, e di 445\u00a0mg/kg per via intraperitoneale.\nUsi clinici.\nLa doxofillina trova impiego nell'asma bronchiale e nelle malattie respiratorie con componente broncospastica (ad esempio bronchite cronica o enfisema), e nell'insufficienza respiratoria.\nEffetti collaterali e indesiderati.\nIn seguito a somministrazione di dosaggi elevati i pazienti possono accusare disturbi gastrointestinali (dispepsia, nausea, vomito, dolore addominale epigastrico, diarrea), disturbi nervosi (cefalea, agitazione psicomotoria, insonnia, crisi convulsive tonico-cloniche), cardiocircolatori (cardiopalmo, tachicardia, extrasistoli, ipotensione ortostatica). Infine sono stati segnalati anche altri eventi avversi quali (crampi muscolari e vampate di calore.\nControindicazioni.\nLa doxofillina \u00e8 controindicata nei soggetti con ipersensibilit\u00e0 individuale accertata al principio attivo oppure ad altri derivati xantinici o agli eccipienti contenuti nella formulazione farmaceutica.\nIl farmaco \u00e8 anche controindicato in caso di infarto miocardico acuto e nei soggetti ipotesi. \u00c8 necessario utilizzare particolare cautela nei soggetti anziani, nei cardiopatici, nei pazienti affetti da insufficienza cardiaca congestizia, ulcera peptica, epatopatie, ipertiroidismo, insufficienza renale.\nDosi terapeutiche.\nNei soggetti adulti doxofillina viene somministrata per via orale in dosi di 400\u00a0mg (pari ad una compressa), 2-3 volte al giorno. Nelle fasi acute, allorch\u00e9 si necessita di una risposta pi\u00f9 pronta, il farmaco pu\u00f2 essere utilizzato anche per iniezione endovenosa: si somministrano 200\u00a0mg ogni 12 ore, lentamente, in un tempo di almeno 15-20 minuti. \u00c8 possibile ricorrere anche alla infusione endovenosa a goccia lenta.\nGravidanza e allattamento.\nNon esistono dati sicuri ed affidabili sull'utilizzo di doxofillina sufficienti per valutarne il profilo di sicurezza d'impiego in donne in stato di gravidanza. \nStudi eseguiti su animali non hanno messo in evidenza effetti negativi sullo sviluppo pre e post-natale. L'uso del farmaco in corso di gestazione richiede quindi una attenta valutazione caso per caso, valutando i benefici attesi per la madre rapportati ai potenziali rischi per il feto.\nDoxofillina non deve essere somministrata a donne che allattano al seno."}
{"id": "4751305", "revid": "119754667", "url": "https://it.wikipedia.org/wiki?curid=4751305", "title": "Dmitrij Cygurov", "text": "Carriera.\nGiocatore.\nCresciuto nell'Uritskogo Kazan', con cui disputa il campionato sovietico di seconda divisione, nel 1987 fa parte della spedizione mondiale Under-20 e si trasferisce nello SKA Sverdlovsk. Nel 1988 fa il proprio esordio in massima divisione con la maglia del Traktor \u010celjabinsk, dove gioca in tutto due stagioni. Qui \u00e8 allenato dal padre Gennadij.\nNel 1990 si trasferisce in Jugoslavia e per due anni milita nella Stella Rossa. Cambia ancora squadra nel 1992, raggiungendo il Como nella seconda divisione italiana, la Serie B1. Resta in Italia fino al 1996, giocando a Milano l'ultima stagione, con la maglia dei Devils, in Serie A e in Alpenliga.\nTrasferitosi in Svizzera nel 1996-1997, gioca due partite in Lega Nazionale A con l'Ambr\u00ec-Piotta e otto gare di Lega Nazionale B con il Lucerna. A fine stagione lascia l'attivit\u00e0 agonistica per poi riprenderla dopo dieci anni, in Seconda Lega con il Biasca 3 Valli, ma solo per poche partite.\nAllenatore.\nDal 2009-2010 \u00e8 allenatore delle squadre giovanili del Lugano. In precedenza aveva guidato, sempre a livello giovanile, l'Ambr\u00ec-Piotta. Nel 2011-2012 ha guidato i \"Novizi\" bianconeri al terzo posto nel campionato svizzero di categoria."}
{"id": "4751309", "revid": "1543377", "url": "https://it.wikipedia.org/wiki?curid=4751309", "title": "Vaccino anti febbre gialla", "text": "Il vaccino della febbre gialla \u00e8 una preparazione liofilizzata da ricostituire come sospensione acquosa immediatamente prima dell'uso. Viene impiegato per indurre immunit\u00e0 attiva contro la febbre gialla. \nAd oggi il principale tipo di vaccino contro la febbre gialla prodotto su larga scala \u00e8 il vaccino del virus 17D (Rockefeller, vivo, attenuato).\nLa quantit\u00e0 di vaccino disponibile nel mondo \u00e8 limitata: ci\u00f2 \u00e8 dovuto al fatto che l'emivita del prodotto \u00e8 relativamente breve e non permette l'accumulo di grandi quantitativi. \nSfortunatamente la richiesta di vaccino \u00e8 irregolare: improvvisamente elevata durante le epidemie e bassa durante i periodi interepidemici. Il vaccino anti febbre gialla si \u00e8 dimostrato, con il trascorrere degli anni, uno tra i vaccini pi\u00f9 sicuri ed altamente efficaci contro una malattia caratterizzata da un elevato tasso di mortalit\u00e0.\nFarmacodinamica.\nIl liofilizzato \u00e8 ottenuto dal ceppo 17D del virus della febbre gialla, coltivato su uova embrionate di gallina ed esente da patogeni in quanto proveniente da allevamenti indenni da microorganismi infettivi. Dopo l'incubazione, la fase acquosa contenente il virus ottenuto dalle uova infette viene chiarificata e sottoposta ai saggi di identit\u00e0, sterilit\u00e0 e verifica dell'assenza dei microorganismi estranei. Durante la preparazione del vaccino possono essere aggiunti adatti antibiotici.\nIl vaccino, mescolato con un antisiero specifico per il virus della febbre gialla, deve mostrare una diminuzione rilevante della capacit\u00e0 di infettare colture di cellule sensibili.\nIl vaccino della febbre gialla \u00e8 impiegato per indurre immunit\u00e0 attiva contro la febbre gialla. L'immunit\u00e0, comportante la produzione di specifici linfociti B e T e la comparsa di anticorpi circolanti,\nsi instaura generalmente entro 10 giorni dalla somministrazione e perdura per tutta la vita.\nUsi clinici.\nIl vaccino anti febbre gialla \u00e8 indicato per l'immunizzazione primaria in soggetti che si debbono portare in viaggio verso un'area endemica o si trovano a transitare attraverso un'area endemica.\n\u00c8 inoltre indicato in quei soggetti che per diversi motivi (ad esempio di lavoro o turismo) debbono recarsi in viaggio verso un paese che richie un Certificato Internazionale di Vaccinazione per l'ingresso\n\u00c8 infine consigliata agli addetti di laboratori che maneggiano materiale potenzialmente infetto e a chi vive in zone endemiche (in particolare paesi dell'Africa e dell'America del Sud).\nEffetti collaterali e indesiderati.\nIl vaccino per la febbre gialla \u00e8 generalmente ben tollerato. Talvolta \u00e8 possibile osservare la comparsa di reazioni minori qualche giorno dopo l'inoculo. In circa il 5% dei pazienti si assiste a comparsa di febbre, lieve cefalea, mialgia e lombalgia, in assenza di reazione linfonodale regionale o infiammazione nel sito di iniezione. \nLe reazioni avverse pi\u00f9 gravi sono rappresentate dalle encefaliti e dalle reazioni allergiche.\nI casi di encefalite rappresentano una percentuale molto bassa, in proporzione ai dieci milioni di immunizzati che non hanno manifestato l'effetto collaterale. \nI rari eventi di encefalite verificatisi nel corso di oltre 40 anni di immunizzazione (a partire dal 1945), pi\u00f9 correttamente definite malattie neurotropiche associate al vaccino della febbre gialla (\"YEL-AND\"), secondo l'Organizzazione Mondiale della Sanit\u00e0 sono stati complessivamente 26 (tra certi e probabili e di questi 16 casi hanno interessato bambini con meno di 6 mesi di et\u00e0).\nIl vaccino anti febbre gialla \u00e8 stato raramente associato alla comparsa di insufficienza multi-organo, ora pi\u00f9 correttamente definita malattia viscerotropica associata al vaccino (\"YEL-AVD\"). Secondo l'OMS tra il 1996 e il 2001 sono stati registrati 7 casi di malattia viscerotropica (YEL-AVD) e di questi 6 hanno condotto a morte il paziente. 4 casi sono stati registrati negli USA, 2 in Brasile e 1 in Australia. Sembra che il rischio di sviluppare la malattia viscerotropica associata alla vaccinazione anti febbre gialla sia considerevolmente maggiore nei soggetti con pi\u00f9 di 60 anni di et\u00e0.\nLe reazioni allergiche includono rash cutanei, eritema multiforme, prurito, orticaria, angioedema. Molto di rado (un caso su un milione di pazienti) \u00e8 possibile che si manifesti asma bronchiale. Questo effetto avverso si verifica principalmente in persone con precedenti di allergia, specialmente alle uova. \nMolto raramente sono state registrate anche reazioni allergiche immediate, talvolta accompagnate da shock anafilattico e collasso circolatorio. \nDel tutto eccezionale \u00e8 la possibilit\u00e0 che si manifesti, pressoch\u00e9 sempre entro 24 ore dall'avvenuta vaccinazione, una reazione allergica simile al fenomeno di Arthus, talvolta fatale.\nControindicazioni.\nIn linea generale i bambini con meno di nove mesi d'et\u00e0 non dovrebbero essere immunizzati per evitare le possibili complicazioni encefalitiche.\nIn un'ottica di rapporto rischio/beneficio \u00e8 possibile immunizzare i bambini, a partire da sei mesi d'et\u00e0, che vivono in aree rurali con precedenti di epidemie di febbre gialla. In presenza di bambini che vivono in zone epidemiche con focolai attivi, \u00e8 possibile procedere alla vaccinazione a partire dai quattro mesi di et\u00e0.&lt;br&gt;\nI bambini al di sotto dei quattro mesi d'et\u00e0 non dovrebbero ricevere, in nessun caso, il vaccino della febbre gialla.&lt;br&gt;\nNon esistono dati sufficienti riguardanti la sicurezza del vaccino della febbre gialla in soggetti HIV-positivi. L'Organizzazione Mondiale della Sanit\u00e0 (OMS) consiglia di limitare la somministrazione solo ai casi in cui il rischio di contagio \u00e8 elevato anche perch\u00e9 la percentuale di soggetti che sviluppa anticorpi specifici contro il virus della febbre gialla \u00e8 decisamente pi\u00f9 bassa, in particolare nella popolazione pediatrica. Pi\u00f9 recentemente, basandosi su una popolazione ridotta di soggetti HIV positivi, si \u00e8 evidenziato che la vaccinazione non comporterebbe l'insorgenza di reazioni avverse significative, ma che, nel contempo \u00e8 bene vaccinare gli individui HIV positivi solo dopo aver soppresso la replicazione virale.&lt;br&gt;\nI soggetti non immunocompetenti e comunque in terapia con farmaci immunosoppressori (azatioprina, ciclofosfamide) in seguito a somministrazione del vaccino della febbre gialla possono vedere potenziata sia la replicazione virale sia lo sviluppo dell'infezione. Aumenta inoltre il rischio di effetti collaterali gravi (in particolare di encefalite). \nNegli individui che hanno ricevuto trasfusione di plasma o di sangue il vaccino della febbre gialla dovrebbe essere somministrato a distanza di almeno due mesi.\nDosi terapeutiche.\nPer indurre l'immunit\u00e0 \u00e8 richiesta la somministrazione di una sola dose da 0,5 ml di vaccino ricostituito, pari a non meno di 1.000 UI di virus della febbre gialla (ceppo 17 D\u2013204, vivo, attenuato), da somministrare sottocute. Nei lattanti e nei bambini piccoli (et\u00e0 compresa tra 6 mesi e 2 anni) il sito di iniezione raccomandato \u00e8 la regione anterolaterale della coscia. Nei bambini pi\u00f9 grandi e negli adulti il sito di iniezione cui \u00e8 opportuno ricorrere \u00e8 il muscolo deltoide.\nDurata.\nIl 10 ottobre 2016 \u00e8 stata emanata dal Ministero della salute la circolare \"Nuove norme sulla vaccinazione contro la febbre gialla\", in cui si riporta la risoluzione WHA67.13.82014 dell\u2019Organizzazione Mondiale della Sanit\u00e0, che modifica il periodo di validit\u00e0 della vaccinazione contro la febbre gialla, da 10 anni a tutta la vita, senza necessit\u00e0 di richiami.\nGravidanza e allattamento.\nI vaccini vivi non dovrebbero essere somministrati durante il primo trimestre di gravidanza, anche se non vi \u00e8 evidenza che possano provocare danno fetale. \nNelle donne in stato di gravidanza l'immunizzazione dovrebbe essere indotta solo se il rischio di contrarre la febbre gialla \u00e8 superiore al rischio legato alla somministrazione del vaccino.\nInterazioni.\nSe i vaccini vengono somministrati in zone cutanee differenti non si verifica alcuna interferenza, anche in caso di somministrazione concomitante del vaccino antidifterico, vaccino antitetanico e del vaccino della pertosse.\nPrecauzioni per la conservazione.\nIl vaccino nella forma liofilizzata deve essere conservato al riparo dalla luce e a temperature comprese tra 2 e 8\u00a0\u00b0C, evitandone il congelamento. \nIn queste condizioni il vaccino mantiene la sua attivit\u00e0 per almeno due anni. La sospensione ricostituita deve essere utilizzata immediatamente.\nAree a rischio.\nL'Organizzazione Mondiale della Sanit\u00e0 (OMS) pubblica annualmente un opuscolo intitolato \"International Travel and Health: Vaccination Requirements and Health Advice\" che fornisce informazioni su quali siano in Africa e in Sud America le zone endemiche per la febbre gialla e quali siano i Paesi che richiedono ai viaggiatori un certificato di vaccinazione. \nIl certificato di vaccinazione internazionale \u00e8 valido solo per dieci anni a partire da 10 giorni dopo l'immunizzazione primaria e solo se il vaccino utilizzato \u00e8 stato approvato dall'OMS ed \u00e8 stato somministrato in centri di vaccinazione autorizzati.\nStrategie di immunizzazione in Africa.\nNegli ultimi 40 anni in Africa sono state approntate due diverse strategie di immunizzazione per la febbre gialla.\nSfortunatamente questa strategia presenta lo svantaggio che l'immunit\u00e0 non compare prima di 7 giorni dalla somministrazione del vaccino, e pertanto, durante tale periodo, vi \u00e8 la possibilit\u00e0 che si verifichino ulteriori decessi anche tra i vaccinati.\nNote.\nLetteratura M. Lhuillier et al., J. Biol. Stand. 17, 9, 1989; WHO, Prevention and control of\nyellow fever in Africa, Geneva, 1986."}
{"id": "4751323", "revid": "767487", "url": "https://it.wikipedia.org/wiki?curid=4751323", "title": "In solitario", "text": "In solitario (\"En solitaire\") \u00e8 un film del 2013 diretto da Christophe Offenstein, con Fran\u00e7ois Cluzet.\nIl film \u00e8 diventato uno dei maggiori incassi in Francia dopo \"Quasi amici - Intouchables\", nel quale era presente lo stesso Fran\u00e7ois Cluzet.\nTrama.\nYann Kermadec \u00e8 uno skipper che partecipa alla circumnavigazione del globo in solitaria Vend\u00e9e Globe solo perch\u00e9 un altro skipper, fratello della sua compagna, si \u00e8 dovuto ritirare per infortunio. Per lui questa \u00e8 l'ultima possibilit\u00e0 di partecipare ad una grande impresa che sembra dover finire male quando scopre dopo solo pochi giorni dalla partenza un clandestino a bordo, un immigrato della Mauritania intrufolatosi durante la sosta alle Canarie.\nCuriosit\u00e0.\nLa scena in cui Yann salva la skipper inglese Mag, \u00e8 un chiaro riferimento alla vicenda \"vera\" vissuta dal velista Giovanni Soldini e Isabelle Autissier, durante l'edizione 1998-99 della \"Around Alone\" (il giro del mondo a vela per navigatori solitari)."}
{"id": "4751332", "revid": "1100311", "url": "https://it.wikipedia.org/wiki?curid=4751332", "title": "Olivier J\u00e4ckle", "text": "Carriera.\nClub.\nFa il suo esordio nella massima serie svizzera con la maglia dell' durante la stagione 2013-2014.\nNazionale.\nGioca la sua prima partita con la Svizzera Under-21 il 26 marzo 2013 in occasione della partita amichevole contro la Germania Under-21 (partita persa per 3-2)."}
{"id": "4751333", "revid": "767487", "url": "https://it.wikipedia.org/wiki?curid=4751333", "title": "Prigionieri della palude", "text": "Prigionieri della palude (\"Lure of the Wilderness\") \u00e8 un film del 1952 diretto da Jean Negulesco.\n\u00c8 un film d'avventura statunitense con Jean Peters, Jeffrey Hunter, Constance Smith e Walter Brennan. \u00c8 basato sul romanzo del 1941 \"Swamp Water\" di Vereen Bell. \u00c8 un remake di \"La palude della morte\" del 1941 ed \u00e8 ambientato nel 1910 a Fargo, in Georgia, nei pressi di una pericolosa palude.\nProduzione.\nIl film, diretto da Jean Negulesco su una sceneggiatura di Louis Lantz e un soggetto di Vereen Bell, fu prodotto da Robert L. Jacks per la Twentieth Century Fox e girato in Georgia e in Florida (nell'Okefenokee Swamp Park), da fine ottobre 1951 a febbraio 1952. I titoli di lavorazione furono \"Cry of the Swamp\" e \"Swamp Girl\".\nDistribuzione.\nIl film fu distribuito con il titolo \"Lure of the Wilderness\" negli Stati Uniti nel settembre 1952 (premi\u00e8re a Waycross il 16 Jul 1952) al cinema dalla Twentieth Century Fox.\nAltre distribuzioni:\nCritica.\nSecondo il Morandini il film \u00e8 un rifacimento inferiore di \"La palude della morte\".\nPromozione.\nLa tagline \u00e8: \"LURE OF LOVE IN THE DEVIL'S OWN DOMAIN! -- The Treacherous Swampland of Georgia!\"."}
{"id": "4751334", "revid": "46931", "url": "https://it.wikipedia.org/wiki?curid=4751334", "title": "Lure of the Wilderness", "text": ""}
{"id": "4751335", "revid": "1406147", "url": "https://it.wikipedia.org/wiki?curid=4751335", "title": "Associazione Sportiva Sorrento 1972-1973", "text": "Questa voce raccoglie le informazioni riguardanti il Sorrento nelle competizioni ufficiali della stagione 1972-1973.\nStagione.\nSerie C 1972-1973: 12\u00ba posto\nOrganigramma societario.\nArea direttiva\nArea tecnica"}
{"id": "4751339", "revid": "968255", "url": "https://it.wikipedia.org/wiki?curid=4751339", "title": "Giovanni Amabile", "text": "Biografia.\nEletto nel Collegio di Salerno con un grande apporto della comunit\u00e0 di Cava dei Tirreni, citt\u00e0 d'origine della famiglia. Il nonno di Giovanni Amabile, Avv. Antonio Amabile, aveva fondato negli anni '20 del 1900 la locale banca \"Credito Commerciale Tirreno\", lo stesso nonno ed il padre, Avv. Mario Amabile, avevano fondato la Compagnia Tirrena di Assicurazioni.\nLa vita politica dell'Onorevole Amabile \u00e8 legata alla sua veste di imprenditore assicurativo. Negli anni successivi al primo mandato parlamentare del 1976 venne eletto anche al Senato della Repubblica e divenne responsabile del suo partito, la Democrazia Cristiana, relativamente al settore assicurativo.\nLa sua parabola politica \u00e8 cessata con la perdita della propria attivit\u00e0 assicurativa di famiglia.\nCava dei Tirreni, dopo la perdita di questa famiglia di riferimento ha perduto la propria visibilit\u00e0 nazionale legata all'impiego di cittadini cavesi in queste aziende sparse sull'intero territorio nazionale."}
{"id": "4751350", "revid": "124123", "url": "https://it.wikipedia.org/wiki?curid=4751350", "title": "Nicomede di Sparta", "text": "Biografia.\nFiglio di Cleombroto, reggente del trono di Sparta per la minore et\u00e0 di Plistarco, nel 458 a.C. Nicomede divenne a sua volte reggente in vece di Plistonatte, figlio di Pausania e successore di Plistarco, anch'egli asceso al trono da bambino come il suo predecessore e morto senza eredi diretti.\nNicomede \u00e8 noto soprattutto per aver sconfitto gli Ateniesi, guidati dallo stratego Mironide, nella battaglia di Tanagra (457 a.C.), nel corso della prima guerra del Peloponneso.\nAl raggiungimento della maggiore et\u00e0 di Plistonatte, Nicomede lasci\u00f2 la reggenza e le fonti antiche non riportano altre informazioni su di lui."}
{"id": "4751352", "revid": "110157", "url": "https://it.wikipedia.org/wiki?curid=4751352", "title": "Franz Rellich", "text": ""}
{"id": "4751357", "revid": "767487", "url": "https://it.wikipedia.org/wiki?curid=4751357", "title": "L'ultima resistenza", "text": "L'ultima resistenza (\"The Last Posse\") \u00e8 un film del 1953 diretto da Alfred L. Werker.\n\u00c8 un western statunitense con Broderick Crawford, John Derek e Charles Bickford.\nProduzione.\nIl film, diretto da Alfred L. Werker su una sceneggiatura di Seymour Bennett, Connie Lee Bennett e Kenneth Gamet e un soggetto degli stessi Bennett (marito e moglie), fu prodotto da Harry Joe Brown per la Columbia Pictures e girato in California nell'ottobre del 1952. Il titolo di lavorazione fu \"Posse\".\nDistribuzione.\nIl film fu distribuito con il titolo \"The Last Posse\" negli Stati Uniti dal 4 luglio 1953 al cinema dalla Columbia Pictures.\nAltre distribuzioni:"}
{"id": "4751358", "revid": "46931", "url": "https://it.wikipedia.org/wiki?curid=4751358", "title": "The Last Posse", "text": ""}
{"id": "4751359", "revid": "767487", "url": "https://it.wikipedia.org/wiki?curid=4751359", "title": "Maftuningman", "text": "Maftuningman (in uzbeko Maftuningman, \"\u041c\u0430\u0444\u0442\u0443\u043d\u0438\u043d\u0433\u043c\u0430\u043d\") () \u00e8 un film sovietico del 1958. \"Maftuningman\" \u00e8 considerato la prima commedia uzbeka e un capolavoro del cinema uzbeko. Il film mostra interessanti aspetti della cultura uzbeka e della vita dei kolchoz.\nTrama.\nIl film narra la storia di due produttori cinematografici in cerca di persone di talento per il musical intitolato \"Maftuningman\" (let. \"Deliziato da te\"). Uno dei due produttori gira tutto l'Uzbekistan in cerca di potenziali attori. Ovunque egli vada trova persone di eccezionale talento. Da notare che gli attori per questo film sono stati selezionati proprio esplorando diverse zone dell'Uzbekistan.\nMusica.\nLe musiche utilizzate in questo film sono molto conosciute in Uzbekistan. Tra esse troviamo: \"Do`ppi tikdim\" (tradotto \"Ho fatto un cappello\"), \"Go`zal Toshk\u0435nt\" (\"Bellissima Tashkent\"), \"Maftun bo`ldim\" (\"Deliziato da te\"), \"Sartarosh\" (\"Barbiere\")."}
{"id": "4751361", "revid": "100661402", "url": "https://it.wikipedia.org/wiki?curid=4751361", "title": "Franco Salvotti", "text": "Artista figurativo, in pittura \u00e8 stato allievo di Pasini, Ronchi e Rizzi, mentre ha studiato scultura con Lusetti, perfezionandosi poi a Parigi con Breton.\nAppena ventenne si pone in luce nell'ambiente artistico italiano nel 1937 in mostre dedicate ai giovani artisti. \u00c8 quindi invitato a collettive in Argentina, Danimarca, Francia, Svizzera e Inghilterra.\nNell'immediato dopoguerra , nel 1946, inizia ad esporre in proprie personali: \u00e8 dapprima nella sua citt\u00e0 natale e a Bergamo; poi a Firenze, Milano, Roma e Zurigo.\nSi dedica anche all'insegnamento e alla critica d'arte.\nLa sua tematica artistica \u00e8 principalmente dedicata al ritratto e al paesaggio ottenuti trattando il colore ad olio in una maniera molto personale; in particolare sono frequenti le vedute parigine, soprattutto di Montmartre, come anche quelle delle isole mediterranee e della Spagna."}
{"id": "4751366", "revid": "79227", "url": "https://it.wikipedia.org/wiki?curid=4751366", "title": "Complessit\u00e0 e contraddizione in architettura", "text": ""}
{"id": "4751371", "revid": "22475", "url": "https://it.wikipedia.org/wiki?curid=4751371", "title": "Acido chinurenico", "text": ""}
{"id": "4751372", "revid": "767487", "url": "https://it.wikipedia.org/wiki?curid=4751372", "title": "Unmasked (film 1913)", "text": "Unmasked \u00e8 un cortometraggio muto del 1913. Il nome del regista non viene riportato nei credit.\nProduzione.\nIl film fu prodotto dalla Path\u00e9 Fr\u00e8res.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche statunitensi il 17 novembre 1913"}
{"id": "4751374", "revid": "767487", "url": "https://it.wikipedia.org/wiki?curid=4751374", "title": "Stuck in Love", "text": "Stuck in Love \u00e8 un film romantico-drammatico scritto e diretto da Josh Boone nel 2012.\nLa storia si concentra sulle relazioni di Bill, scrittore di successo, con la sua ex-moglie Erica, la figlia universitaria Samantha e il figlio teenager Rusty.\nTrama.\nLo scrittore Bill Borgens sta lottando dopo che sua moglie Erica lo ha lasciato per un uomo pi\u00f9 giovane tre anni prima. Invece di lavorare su un nuovo libro, \u00e8 ossessionato dalla sua ex, spia lei e il suo nuovo marito mentre finge di andare a jogging, e insiste che il loro figlio sedicenne, Rusty, prepari un posto al tavolo del Ringraziamento per Erica, anche se lei non viene mai. \nQuesto Ringraziamento, la loro figlia diciannovenne Sam torna a casa dal college con una notizia epocale: il suo primo romanzo \u00e8 stato scelto per la pubblicazione. Bill \u00e8 entusiasta, avendo incitato i figli a diventare scrittori sin dalla loro nascita, e infastidito, perch\u00e9 l'ha scritto senza dirgli nulla. Quando le suggerisce di dirlo a Erica, lei esita, rifiutandosi di avere a che fare con una donna che crede abbia tradito suo padre.\nProfondamente ferita dall'abbandono della madre, Sam crea una barriera fra lei e l'amore: ha solo storie di una notte, per evitare di essere ferita. Quando il suo compagno di classe Lou cerca di avere un rapporto con lei, Sam lo ridicolizza; quando poi Lou smette di venire al seminario sulla scrittura, Sam lo trova e lo segue fino a casa sua, dove la madre sta morendo. Nemmeno la cinica Sam riesce a resistere alla galanteria di Lou di fronte alla tragedia.\nRusty \u00e8 il tipo di ragazzo che la sorella disprezza, un romanticone che sogna di trovare la ragazza ideale. Ottiene la sua chance quando Kate, la cotta segreta a cui ha dedicato una poesia, ha un litigio con il suo ragazzo violento durante una festa. Rusty ospita per la notte Kate, le medica le ferite e, arrivati in camera,si baciano. Anche se Kate \u00e8 tossicodipendente, Rusty \u00e8 cos\u00ec accecato dall'amore che non riesce a vedere i problemi che turbano la ragazza.\nQuando Erica partecipa ad un evento per il lancio del libro di Sam, rimane devastata dal rifiuto della figlia. Mentre la famiglia Borgens riapre vecchie ferite e ne infligge delle nuove, Kate \u00e8 fuori controllo. Quando Sam d\u00e0 a Kate dello champagne - pur sapendo che \u00e8 minorenne, ma inconsapevole della sua dipendenza - Kate si ubriaca sempre di pi\u00f9 e viene presa da un ragazzo. I Borgens la cercano in lungo e in largo, Erica e Bill la trovano a casa, nascosta e addormentata da quel ragazzo. Kate viene caricata in macchina e Rusty, sollevando la coperta con cui \u00e8 avvolta, nota che \u00e8 stata violentata. Piange per lei. Affranto, Rusty comincia a bere e torna quasi ogni notte ubriaco. Un giorno, incontra l'ex-ragazzo di Kate in un negozio: rimane ferito per quello scontro. Kate gli scrive una lettera, dicendogli che \u00e8 dispiaciuta e che \u00e8 in riabilitazione e che, forse, un giorno sar\u00e0 degna di stare con uno come lui. Rusty comincia a scrivere e scopre che lo aiuta a sentirsi meglio. Pi\u00f9 tardi riceve una telefonata da Stephen King, autore che ammira molto. Il suo racconto \u00e8 stato pubblicato su una rivista.\nBill rivela a Sam che quando era una bambina aveva lasciato Erica, e lei lo aveva aspettato per sei mesi. Quando torn\u00f2, lei lo accett\u00f2 e promise che se mai lei lo avesse lasciato le avrebbe dato una seconda possibilit\u00e0. La madre di Lou muore, e Sam si rende conto quanto la madre sia importante: alla fine si riappacifica con Erica.\nErica si presenta al Ringraziamento, dove anche Lou \u00e8 presente.\nProduzione.\nLe riprese di \"Stuck in Love\" cominciarono in Wilmington (Carolina del Nord) nel marzo del 2012, principalmente nell'area di Wrightsville Beach. Le riprese furono poi spostate al 6 aprile 2012.\nIl 6 marzo 2012 fu annunciato che Lily Collins, Logan Lerman, Liana Liberato, Nat Wolff e Kristen Bell si erano uniti al cast e che Stephen King avrebbe avuto un piccolo cameo, come gli attori Rusty Joiner e Patrick Schwarzenegger. Nel novembre 2012 fu cambiato il nome del film da \"Writers \"a \"Stuck in Love. \"In Australia e in Nuova Zelanda il film \u00e8 stato pubblicato con il titolo \"A Place For Me \"e distribuito da Becker Film Group.\nColonna sonora.\nVar\u00e8se Sarabande ha distribuito \"Stuck in Love - Original Motion Picture Soundtrack\" digitalmente il 21 maggio 2013, mentre la commercializzazione della versione su CD e vinile risale all'11 giugno 2013. La colonna sonora \u00e8 stata presa dalla colonna sonora originale di Mike Mogis e Nathaniel Walcott (da Bright Eyes) con l'aggiunta di nuove canzoni.\nQuesta \u00e8 la tracklist completa: "}
{"id": "4751382", "revid": "599013", "url": "https://it.wikipedia.org/wiki?curid=4751382", "title": "Emilio Benfele \u00c1lvarez", "text": "Biografia.\nCarriera.\nOttenne i suoi best ranking ATP in singolare e in doppio rispettivamente nel 1997 (81\u00ba) e nel 2004 (91\u00ba).\nIn singolare vinse tre tornei dell'ATP Challenger Tour e riusc\u00ec, nel 2000 ad arrivare anche alla finale dell'Austrian Open, dove venne per\u00f2 sconfitto dal connazionale \u00c0lex Corretja per ritiro nel corso del terzo set (\u00c1lvarez al momento del ritiro era sotto di due set). In pi\u00f9 occasioni \u00e8 riuscito a qualificarsi ai tornei dello Slam non andando per\u00f2 oltre il secondo turno.\nIn doppio riesce a conquistare tredici tornei nell'ambito dei Challenger e uno nei Futures e inoltre, nel circuito maggiore, riesce a raggiungere due finali, a Palermo nel 2001, in coppia con l'italo-argentino Enzo Artoni, e a Bucarest nel 2002, in coppia con l'argentino Andr\u00e9s Schneiter, entrambe perse.\nVita privata.\nNel luglio 1999 si trasferisce in Germania, a Monaco di Baviera, assieme alla sua fidanzata Catarina, da cui ebbe pochi mesi dopo il suo primo figlio."}
{"id": "4751387", "revid": "117649778", "url": "https://it.wikipedia.org/wiki?curid=4751387", "title": "Taxxi, amores cruzados", "text": "Taxxi, amores cruzados \u00e8 una telenovela argentina prodotta da Endemol, Azteka Films e Ctv Contenidos per Telefe. Con Gabriel Corrado, Catherine Fulop, Nicol\u00e1s Riera e Roc\u00edo Igarz\u00e1bal. Con Micaela V\u00e1zquez, Jorge D'El\u00eda, Ezequiel Rodr\u00edguez e J\u00e9ssica Mas. La telenovela ha come antagonisti da Ivo Cutzarida, Maite Zumelz\u00fa e l'attore di punta Jorge Marrale. C'era anche una apparizione speciale di Esmeralda Mitre. La partecipazione di Tom\u00e1s Fonzi come attore ospite. \u00c8 stata la vincitrice del concorso proposto dall'Istituto Nazionale di Cinema e delle Arti Audiovisive (INCAA). \nTrama.\nMart\u00edn Montana (Gabriel Corrado) ha perso sua moglie : Agustina Sorrento (Roc\u00edo Igarz\u00e1bal), quindici anni dopo la morte della sua amata, egli si incontra con una donna Tania Shelley, identica a come lo era Agustina al momento della sua morte. L'ossessione di Mart\u00edn per Tania , questa misteriosa donna, lo porta a diventare l'associato di un sinistro personaggio, il signor Moretti (Jorge Marrale). Quello che Mart\u00edn non sa \u00e8 che Moretti \u00e8 in realt\u00e0 il dottor Mattsson, suo ex professore e rivale, tornato dall'ombra per compiere una vendetta perfetta contro di lui. Da parte sua, Tania non sa di essere in realt\u00e0 la moglie di Mart\u00edn, Agustina, e che Moretti l'ha trasformata in \"un'altra\" in modo che potesse uccidere l'uomo che ha amato di pi\u00f9 nella sua vita. Ma Moretti ignora una cosa: a volte il vero amore \u00e8 una forza impossibile da fermare e controllare. \nIntanto, Diego Montana (Nicol\u00e1s Riera), unico figlio di Mart\u00edn e Agustina, inizia a tessere il proprio dramma quando scopre che Luc\u00eda (Catherine Fulop), una pubblicista che ha incontrato e che lo ha affascinato, \u00e8 la madre della sua giovane ragazza Ema (Micaela V\u00e1zquez), e le loro vite si intrecciano e cadono tutte sotto il potere del sinistro Moretti, che, assistito dal violento V\u00edctor (Ivo Cutzarida), convincer\u00e0 Helena (Maite Zumelz\u00fa), la cognata di Mart\u00edn, a unirsi ai suoi malvagi propositi. "}
{"id": "4751393", "revid": "110157", "url": "https://it.wikipedia.org/wiki?curid=4751393", "title": "David Kazhdan", "text": ""}
{"id": "4751396", "revid": "110157", "url": "https://it.wikipedia.org/wiki?curid=4751396", "title": "William Browder", "text": ""}
{"id": "4751397", "revid": "1347902", "url": "https://it.wikipedia.org/wiki?curid=4751397", "title": "Uzbekfilm", "text": "Uzbekfilm (in uzbeko O\u02bbzbekfilm, \u040e\u0437\u0431\u0435\u043a\u0444\u0438\u043b\u044c\u043c; ) \u00e8 la pi\u00f9 grande e la pi\u00f9 antica casa di produzione cinematografica uzbeka. Fu creata il 1\u00ba luglio 1925, quando il Paese era ancora una repubblica sovietica, sotto il nome di Sharq Yulduzi (trad. \"Stella dell'Est\"). Nel 1936 fu rinominata Uzbekfilm. Durante gli anni della guerra sovietico-tedesca, lo studio fu chiamato Tashkent Film Studio per essere poi nuovamente nominato Uzbekfilm nel 1958. Dalla sua fondazione lo studio ha prodotto almeno 400 film e 100 film d'animazione. I film pi\u00f9 popolari prodotti da Uzbekfilm sono \"Maftuningman\" (1958) e \"Mahallada duv-duv gap\" (1960)."}
{"id": "4751398", "revid": "238100", "url": "https://it.wikipedia.org/wiki?curid=4751398", "title": "Mortal Kombat (2011)", "text": ""}
{"id": "4751411", "revid": "436907", "url": "https://it.wikipedia.org/wiki?curid=4751411", "title": "Underground XIII", "text": "Underground XIII \u00e8 il diciottesimo EP del gruppo musicale statunitense Linkin Park, pubblicato il 18 novembre 2013 dalla Machine Shop Recordings.\nDescrizione.\nSi tratta della tredicesima raccolta di EP pubblicati dal fanclub del gruppo ed \u00e8 stata anticipata il 14 novembre dalla pubblicazione del brano \"Primo\", una prima versione di \"I'll Be Gone\" registrata nel 2010 e successivamente rivisitata ed inserita nel quinto album in studio \"Living Things\".\n\"Underground XIII\" contiene una collezione di demo, brani mai completati e due tracce aggiuntive create da due fan iscritti al fan club e prodotte dal gruppo: \"Change\", realizzata dai Beta State, e \"Truth Inside a Lie\", realizzata da Ryan Giles.\nTra le altre demo \u00e8 presente anche la strumentale \"Universe\", registrata nel 2006 e divenuta successivamente \"Resurrection\", brano cantato da Kenna e Lupe Fiasco, prodotto da Mike Shinoda e presente nella raccolta \"Download to Donate for Haiti\" (2010)."}
{"id": "4751414", "revid": "110157", "url": "https://it.wikipedia.org/wiki?curid=4751414", "title": "Michel Andr\u00e9 Kervaire", "text": ""}
{"id": "4751416", "revid": "124794741", "url": "https://it.wikipedia.org/wiki?curid=4751416", "title": "Lorenzo Passerini", "text": "Biografia.\nAppartiene alla famiglia dei Conti Passerini di Cortona, nel Granducato di Toscana, dove nasce il 29 novembre 1837.\nA Roma, nel 1858, \u00e8 alunno della Pontificia Accademia dei Nobili Ecclesiastici e due anni, il 22 settembre 1860 \u00e8 ordinato sacerdote.\nSi laurea in Teologia presso la Pontificia Universit\u00e0 Gregoriana e in Diritto Canonico presso l'Ateneo del Pontificio Seminario Romano.\nIl 23 novembre 1865 \u00e8 nominato da Pio IX referendario del Supremo tribunale della Segnatura apostolica, e il 31 ottobre 1879 diviene chierico prelato della Reverenda Camera Apostolica.\nProtonotario apostolico soprannumerario, sostituisce, nel 1885, Nicola Di Marzo, nell'ufficio di Commendatore di Santo Spirito.\nLavora nella Congregazione dei vescovi e regolari quale esaminatore delle relazioni dei vescovi sullo stato delle loro diocesi, inoltre \u00e8 aggiunto della Sacra Congregazione del Concilio e consultore della commissione esaminatrice dei vicariati apostolici dipendenti dalla Sacra Congregazione \"de Propaganda Fide\".\nL'11 luglio 1892 Leone XIII lo nomina arcivescovo titolare di Tolemaide di Tebaide e vice camerlengo di Santa Romana Chiesa, venendo consacrato, sei giorni dopo, dal cardinale Lucido Maria Parocchi, vescovo suburbicario di Albano e vicario generale di Roma.\nPartecipa, quale co-consacrante, alle consacrazioni episcopali di Paul Rubian, vescovo titolare di Amasea degli Armeni, il 18 marzo 1900, e, il 21 dicembre successivo, di Sabbatino Giani, vescovo di Livorno, e di Paolo Jacuzio, vescovo di Capaccio e Vallo della Lucania.\nNel concistoro segreto del 18 aprile 1901 viene promosso patriarca titolare di Antiochia dei Latini, sede resasi vacante, quello stesso giorno, per il trasferimento del romano Carlo Nocella, futuro cardinale, a patriarca titolare di Costantinopoli.\nPartecipa, per il proprio ufficio, alla sede vacante ed al relativo conclave del 1903 e del 1914.\nMuore, a 78 anni, il 13 dicembre 1915 a Roma.\nGenealogia episcopale.\nLa genealogia episcopale \u00e8:"}
{"id": "4751418", "revid": "82000", "url": "https://it.wikipedia.org/wiki?curid=4751418", "title": "Michel Kervaire", "text": ""}
{"id": "4751424", "revid": "1924342", "url": "https://it.wikipedia.org/wiki?curid=4751424", "title": "PC World", "text": "PC World (reso graficamente PCWorld) \u00e8 una rivista informatica pubblicata mensilmente dalla IDG. Offre consulenza su vari aspetti del PC e argomenti correlati a Internet e altri prodotti e servizi di alta tecnologia personale. Esistono diverse edizioni in diverse lingue nelle quali vengono recensiti prodotti hardware e software e altri dispositivi tecnologici come fotocamere, videocamere, dispositivi audio e TV.\nStoria editoriale.\nIl direttore di \"PC World\" \u00e8 Jon Phillips, ex di Wired. Ad agosto 2012 ha sostituito Steve Fox, che era stato direttore editoriale dal numero di dicembre 2008. Fox ha rimpiazzato il veterano direttore della rivista Harry McCracken, che si era dimesso quella stessa primavera, dopo alcuni tempi duri, incluse le sue dimissioni e la sua riconduzione su questioni di controllo editoriale nel 2007.\n\"PC World\" \u00e8 pubblicato sotto altri nomi come ad esempio \"PC Advisor\" e \"PC Welt\" in alcuni paesi. Il nome societario di \"PC World\" \u00e8 IDG Consumer &amp; SMB ed ha sede a San Francisco.\nLa pubblicazione fu annunciata alla fiera COMDEX nel novembre 1982 e apparve per la prima volta in edicola nel marzo 1983; Felix Dennis cre\u00f2 \"Personal Computer World\" che in seguito vendette alla VNU, e fond\u00f2 \"MacUser\" che vendette alla Ziff Davis Publishing a met\u00e0 degli anni ottanta. \"PC Magazine \u00e8\" stata acquisita anche da Ziff Davis.\nLa rivista \u00e8 stata fondata da David Bunnell e Cheryl Woodard, e il suo primo editore \u00e8 stato Andrew Fluegelman . La rivista e il sito web di \"PC World\" hanno vinto numerosi premi da Folio, American Society of Business Publication Editors, MIN, Western Publications Association e altre organizzazioni; \u00e8 anche una delle poche riviste di tecnologia ad essere stata finalista per un National Magazine Award.\nMolti noti scrittori di tecnologia hanno contribuito a \"PC World\", tra cui Steve Bass, Daniel Tynan, Christina Wood, John C. Dvorak, Stephen Manes , Lincoln Spector, Stewart Alsop, David Coursey, James A. Martin e altri. La leadership editoriale ha incluso Harry Miller, Richard Landry, Eric Knorr, Phil Lemmons, Cathryn Baskin, Kevin McKean e Harry McCracken.\nNel febbraio 1999 \"PC World\" ' s numero di abbonamenti a pagamento ha raggiunto un record di 1.000.453. A quel tempo, era la prima e unica rivista di informatica con un programma di rilascio mensile a raggiungere quel traguardo. Nell'aprile 2005, lo spettacolo \"Digital Duo \u00e8\" stato leggermente ribattezzato e rilanciato come \"PC World Digital Duo\", ed \u00e8 andato in onda per altri 26 episodi. A partire dal 2006, \"PC World\" 's base di tasso controllato di 750.000 ha la pi\u00f9 grande circolazione Computing Magazine nel mondo.\nIl 10 luglio 2013, il proprietario IDG ha annunciato che la rivista avrebbe cessato la sua tiratura trentennale. Il numero di agosto 2013 \u00e8 stato l'ultimo stampato della rivista \"PC World\" , i numeri futuri saranno solo digitali.\nPaesi.\nCon sede a San Francisco, l'edizione originale \"PC World v\"iene pubblicata negli Stati Uniti, tuttavia \u00e8 disponibile anche in altri paesi (51 in totale), a volte con un nome diverso:\nControversie.\nNel maggio 2007, McCracken si \u00e8 dimesso bruscamente in circostanze controverse. Secondo fonti citate in \"Wired,\" McCracken si \u00e8 licenziato bruscamente perch\u00e9 il nuovo CEO di \"PC World\", Colin Crawford, ha cercato di nascondere una vicenda sfavorevole su Apple e Steve Jobs. Crawford ha risposto definendo \"inaccurati\" i resoconti dei media sulle dimissioni di McCracken. CNET in seguito rifer\u00ec che McCracken aveva detto ai colleghi che IDG \"lo stava facendo pressioni per evitare storie critiche nei confronti dei principali inserzionisti\".\nIl 9 maggio Crawford \u00e8 stato trasferito in un altro dipartimento e McCracken \u00e8 tornato a \"PC World\" fino alla sua partenza nel 2008."}
{"id": "4751430", "revid": "33689", "url": "https://it.wikipedia.org/wiki?curid=4751430", "title": "Orecchie a sventola", "text": ""}
{"id": "4751435", "revid": "71155", "url": "https://it.wikipedia.org/wiki?curid=4751435", "title": "Fronte Sociale Nazionale", "text": ""}
{"id": "4751440", "revid": "37401", "url": "https://it.wikipedia.org/wiki?curid=4751440", "title": "D\u00fcrrenmatt", "text": ""}
{"id": "4751452", "revid": "838137", "url": "https://it.wikipedia.org/wiki?curid=4751452", "title": "Edouard Mununu Kasiala", "text": "Biografia.\nNato a Buganda-Pindi nel 1936 entra come postulante al monastero di Kasanza poco dopo la sua fondazione, nel 1958, e il 20 agosto 1967 \u00e8 ordinato sacerdote trappista, il primo del suo paese. Nel dicembre del 1975 \u00e8 eletto priore del monastero di cui fa parte.\nL'8 novembre 1984, papa Giovanni Paolo II lo nomina vescovo ausiliare di Kikwit, e riceve la consacrazione il 24 marzo 1985 da monsignor Alexandre Mbuka Nzundu, ordinario della diocesi stessa.\nDopo la morte di monsignor Mbuka Nzundu, il 14 ottobre 1985, regge la diocesi fino al suo insediamento ufficiale, il 10 marzo 1986.\nIl 19 novembre 2016 papa Francesco accetta la sua rinuncia al governo pastorale della diocesi di Kikwit per raggiunti limiti di et\u00e0. Gli succede il vescovo Timoth\u00e9e Bodika Mansiyai, P.S.S.\nDa quel momento assume il titolo di vescovo emerito di Kikwit.\nGenealogia episcopale.\nLa genealogia episcopale \u00e8:"}
{"id": "4751453", "revid": "1573940", "url": "https://it.wikipedia.org/wiki?curid=4751453", "title": "Chiesa di San Michele Arcangelo (Portland)", "text": "La chiesa di San Michele Arcangelo, costruita nel 1901-02, \u00e8 una chiesa cattolica di Portland, Oregon negli Stati Uniti d'America. Originariamente costruita come \"Chiesa nazionale italiana\", la parrocchia oggi serve ad una comunit\u00e0 pi\u00f9 variegata.\nStoria.\nLa \"Chiesa di San Michele Arcangelo\" fu edificata nel 1901-02 come sede della parrocchia italiana creata nel 1894 per assistere alla numerosa comunit\u00e0 italiana locale.\nLa cerimonia di posa della prima pietra avvenne il 24 novembre 1901; la chiesa fu ufficialmente dedicata il 26 giugno 1902.\nOggi la chiesa serve una comunit\u00e0 molto pi\u00f9 variegata, di cui la componente italoamericana non supera il 20%. Oggi la sua missione principale \u00e8 rivolta in primo luogo agli studenti della vicina Portland State University ."}
{"id": "4751454", "revid": "767487", "url": "https://it.wikipedia.org/wiki?curid=4751454", "title": "Wow!!!", "text": "Wow!!! \u00e8 un album Qdisc di Marina Barone, pubblicato con lo pseudonimo Beba Barone. Prodotto e stampato nel 1984 su LP dall'etichetta discografica milanese Green Records/Duck Record e distribuito dalla Durium."}
{"id": "4751467", "revid": "120514584", "url": "https://it.wikipedia.org/wiki?curid=4751467", "title": "John Willem Nicolaysen Gran", "text": " In giovent\u00f9 fu anche aiuto regista.\nBiografia.\nMonsignor John Willem Nicolaysen Gran nacque a Bergen il 5 aprile 1920 in una famiglia facente parte della Chiesa di Norvegia. Bench\u00e9 battezzato alla nascita nella Chiesa luterana in giovent\u00f9 si consider\u00f2 sempre ateo. Fu per un breve periodo buddista. A causa dell'occupazione tedesca della Norvegia durante la seconda guerra mondiale, si trasfer\u00ec in Italia. Nel 1941 si convert\u00ec al cattolicesimo e fu cresimato nella basilica di San Pietro in Vaticano.\nFormazione e ministero sacerdotale.\nDurante la seconda guerra mondiale prest\u00f2 servizio militare, prima di stanza a Londra e poi in tempo di pace fu inviato in Norvegia dove dal 1945 al 1946 fu ufficiale di collegamento alla fortezza di Akershus. Cominci\u00f2 a lavorare come aiuto regista nel film \"Operation Swallow\" che parla del raid del Telemark.\nSi sent\u00ec attratto dalla vita monastica e nel novembre del 1949 entr\u00f2 nel monastero trappista gallese di Caldey Island, al largo della costa del Pembrokeshire. Prese il nome di John. Comp\u00ec gli studi teologici nell'abbazia di Notre-Dame de Scourmont, in Belgio.\nIl 21 maggio 1957 fu ordinato presbitero nell'abbazia di Caldey da monsignor Johannes Theodor Suhr. Due anni dopo fu inviato a Roma per ulteriori studi e consegu\u00ec la licenza in teologia. Dal 1960 al 1963 fu amministratore finanziario del suo ordine a Roma.\nMinistero episcopale.\nIl 27 dicembre 1962 da papa Giovanni XXIII lo nomin\u00f2 vescovo coadiutore di Oslo e titolare di Rafia. Ricevette l'ordinazione episcopale il 24 marzo successivo nella cattedrale di Sant'Olav a Oslo dal vescovo di Oslo Jacques Mangers, coconsacranti il vescovo di Copenaghen Johannes Theodor Suhr e il vicario apostolico della Norvegia Settentrionale Johann Wember. Fu il secondo vescovo cattolico norvegese dai tempi della Riforma protestante dopo monsignor Olaf Offerdahl. Succedette alla medesima sede il 25 novembre 1964 e prese possesso della diocesi il 13 dicembre.\nPartecip\u00f2 al Concilio Vaticano II.\nEra noto per il suo grande interesse per la sua diocesi e tra le altre cose predispose il restauro della cattedrale di Sant'Olav guidato dall'architetto Thomas Thiis-Evensen. Si occup\u00f2 anche dell'attuazione in diocesi delle decisioni del Concilio Vaticano II\nFu membro del Segretariato per l'unit\u00e0 dei cristiani fino al 1970 e membro del Segretariato per i non cristiani fino al 1984.\nFu presidente della Conferenza episcopale della Scandinavia dal 1978 al 1986.\nIl 26 novembre 1983 papa Giovanni Paolo II accett\u00f2 la sua rinuncia al governo pastorale della diocesi. Si ritir\u00f2 a vivere in Corsica.\nMor\u00ec a Parigi il 20 marzo 2008 all'et\u00e0 di 87 anni. \u00c8 sepolto nella tomba dei vescovi del cimitero della chiesa di Bergen. L'ultimo vescovo ad essere stato sepolto l\u00ec fu Andor Ketilsson, nel 1522.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "4751471", "revid": "1439131", "url": "https://it.wikipedia.org/wiki?curid=4751471", "title": "Mercury Park Lane", "text": "Il Park Lane \u00e8 un'autovettura full-size prodotta dalla Mercury dal 1958 al 1960 e dal 1964 al 1968. La vettura era molto simile alla Monterey nonostante fosse dotata, rispetto a quest'ultima, di interni e di un equipaggiamento superiori. La Park Lane aveva il motore montato anteriormente e la trazione posteriore. Il nome Park Lane \u00e8 stato invece utilizzato per la prima volta per un modello Ford familiare due porte del 1956.\nLa prima serie: 1958\u20131960.\nIl modello \u00e8 stato introdotto nel 1958 come vettura d'alta gamma della Mercury. Nel 1959 il passo della Park Lane venne aumentato fino a raggiungere un valore che era superiore a quello degli altri modelli Mercury.\nLa Park Lane era disponibile in versione berlina quattro porte, coup\u00e9 due porte e cabriolet due porte, ed era dotata di un motore V8 da 7 L di cilindrata che erogava 310 CV di potenza. Il modello era inoltre equipaggiato da un cambio automatico a tre rapporti, dal servosterzo, dal servofreno, da carenature posizionate sulle aperture delle ruote, da cromature sui parafanghi, dal lavacristalli e da un cruscotto imbottito.\nLa Park Lane venne temporaneamente tolta di produzione nel 1961 dopo che la Mercury decise di concentrare le risorse sulla Monterey e sulla Meteor 800.\nLa seconda serie: 1964\u20131968.\nLa Park Lane fu reintrodotta sui mercati nel 1964 per tentare di colmare il gap presente tra la gamma Ford e quella Lincoln. Molte Park Lane erano dotate di un lunotto \"Breezeway\", ovvero di un vetro posteriore che era inclinato al contrario e che poteva essere abbassato. Questo tipo di lunotto fu introdotto sulla Mercury Turnpike Cruiser e sulla Lincoln Continental. Le Park Lane erano dotate del pacchetto \"Marauder\" che prevedeva l'installazione di un tettuccio fastback in luogo del lunotto \"Breezeway\". Questo pacchetto Marauder era molto popolare sulle vetture full-size Ford e sui modelli Mercury della stessa categoria.\nL'offerta di motori di questa serie di Park Lane era composta da due motori V8 che avevano una cilindrata di 6,7 L e 7 L. Tale generazione di Park Lane fu assemblata a Saint Louis.\nNel 1967 e nel 1968 la Park Lane venne anche offerta con l'allestimento Brougham. Questa versione, negli anni in cui fu prodotta, rappresentava il modello al top della gamma Mercury dato che era dotata di un equipaggiamento particolarmente lussuoso. Nella serie televisiva \"Hawaii Squadra Cinque Zero\" il protagonista, che era interpretato da Jack Lord, guidava una Mercury Park Lane Brougham del 1968.\nLa Mercury aggiorn\u00f2 l'intera gamma di vetture full-size nel 1969. L'anno precedente, in previsione di questa operazione, la Mercury ritir\u00f2 dal mercato la Park Lane, che fu infatti sostituita dalla Marquis. In seguito, negli anni novanta, il nome Park Lane venne utilizzato per un allestimento della Grand Marquis. "}
{"id": "4751478", "revid": "111751584", "url": "https://it.wikipedia.org/wiki?curid=4751478", "title": "Camerata Ducale", "text": "La Camerata Ducale \u00e8 l'orchestra della stagione concertistica Viotti Festival di Vercelli.\nStoria.\nFondata nel 1992, da Guido Rimonda e Cristina Canziani, con l'intento di eseguire le opere del compositore e violinista Giovanni Battista Viotti, diviene, nel 1997, l'orchestra del Viotti Festival. Nel corso degli anni ha suonato con solisti come Salvatore Accardo, Shlomo Mintz, Uto Ughi, Andrea Bacchetti, Pietro De Maria, Isabelle Faust, Richard Galliano, Igudesman &amp; Joo e molti altri.\nOgni anno \u00e8 ospite di importanti stagioni concertistiche nazionali e in tourn\u00e9e all'estero (Francia, Giappone, Guatemala, Stati Uniti, Bahrain, Georgia, Sudafrica).\nNel ventennale della sua fondazione l'ensemble diretto da Guido Rimonda ha raggiunto un altro importante traguardo con il \"Progetto Viotti\" su etichetta Decca Records. L'impegno discografico prevede l'integrale delle composizioni per violino e orchestra di Viotti in 15 CD in uscita fino al 2018.\nIl nome Camerata Ducale \u00e8 ispirato alla Cappella Ducale dei Savoia, l'orchestra di Torino che nel Settecento, sotto l'egida di Casa Savoia, era composta dai pi\u00f9 importanti violinisti italiani dell'epoca come Giovanni Battista Somis, Gaetano Pugnani e lo stesso Viotti.\nDalla fondazione il direttore musicale \u00e8 Guido Rimonda e il direttore artistico Cristina Canziani."}
{"id": "4751479", "revid": "287204", "url": "https://it.wikipedia.org/wiki?curid=4751479", "title": "Milburn", "text": ""}
{"id": "4751481", "revid": "599013", "url": "https://it.wikipedia.org/wiki?curid=4751481", "title": "A Texas Steer", "text": ""}
{"id": "4751484", "revid": "585241", "url": "https://it.wikipedia.org/wiki?curid=4751484", "title": "Dialetto tedesco di Zurigo", "text": "Il dialetto tedesco di Zurigo (\"Z\u00fcrichdeutsch\" o \"Z\u00fcrit\u00fc\u00fctsch\") \u00e8 il dialetto alto alemanno parlato nel Canton Zurigo, in Svizzera.\nCome tutti i dialetti derivati dallo svizzero tedesco, si tratta essenzialmente di una lingua parlata."}
{"id": "4751485", "revid": "729019", "url": "https://it.wikipedia.org/wiki?curid=4751485", "title": "Linea \u014carai-Kashima", "text": "La \u00e8 una linea ferroviaria regionale non elettrificata a scartamento ridotto della prefettura di Ibaraki che unisce precisamente le stazioni di Mito e di K\u014dyadai, proseguendo quindi fino alla Kashima-Jing\u016b attraverso la linea Kashima della JR East.\nServizi.\nLa ferrovia, lunga circa 53\u00a0km, \u00e8 interamente a binario singolo e a trazione termica, e possiede 15 stazioni. Tutti i treni fermano in tutte le stazioni, con una frequenza di circa un treno all'ora."}
{"id": "4751489", "revid": "633110", "url": "https://it.wikipedia.org/wiki?curid=4751489", "title": "194 mm TAz Mle. 1870/93 ALVF", "text": "Il Canon de 194\u00a0mm Tous Azimuth Mod\u00e9le 1870/93 de l'Artillerie Lourde sur Voie Ferr\u00e9e o 194\u00a0mm TAz Mle. 1870/93 ALVF era un cannone ferroviario francese impiegato nella prima e seconda guerra mondiale.\nStoria.\nL'obice da costa francese da 194 mm C Mle 1870/93, fino agli anni precedenti alla Grande Guerra, equipaggiava le batterie costiere metropolitane e delle colonie, incavalcato sugli affusti da costa Mle. 1886 a pivot centrale ed a pivot anteriore,\nAllo scoppio della guerra, l'Esercito francese era a corto di pezzi di grosso calibro, cos\u00ec i cannoni da 194 furono rimossi dalle installazioni costiere e trasformati in cannoni ferroviari. Gi\u00e0 nel 1915 entrarono in servizio i primi cannoni, installati su carro-affusto Schneider con torre \"Tous Azimuth\" (o \"TAz\"), ovvero a brandeggio totale.\nQuesti cannoni erano ancora in servizio allo scoppio della seconda guerra mondiale: 24 vennero mobilitati, mentre altri 8 furono lasciati in riserva. Dopo la resa della Francia, tre \"194 mm TAz Mle. 1870/93 ALVF\" di preda bellica furono immessi in servizio dalla Wehrmacht, con la denominazione \"19,4 cm Kanone (Eisenbahnlafette) 486 (franz\u00f6sische)\", ovvero nella nomenclatura tedesca \"cannone (su affusto ferroviario) calibro 19,4 centimetri modello 486 (francese)\": andarono ad armare in postazione fissa il Vallo Atlantico.\nIl Regno d'Italia, con l'armistizio di Villa Incisa, ricevette 12 cannoni, con la denominazione \"cannone da 194/29 Mod. 70/93\"; questi treni armati del Regio Esercito furono assegnati alla difesa costiera, alle dipendenze dei corpi d'armata. Entrarono in azione solo il 13 marzo 1944 con l'Esercito Cobelligerante Italiano nella battaglia di Montelungo, durante la guerra di liberazione.\nTecnica.\nIl cannone aveva una canna in acciaio con tre ordini di cerchiatura, lunga 30,3 calibri, con otturatore a vite interrotta tipo de Bange. La bocca da fuoco era incavalcata su un affusto rigido, scorrevole sulle lisce del sotto-affusto.\nIl carro-affusto Schneider era costituito da un carro ferroviario al cui centro era installata una torre blindata, sulla quale era imbullonato il sotto-affusto a lisce. La torre brandeggiava su 360\u00b0 (a \"Tutto Azimuth\" appunto) e questo offriva un notevole vantaggio rispetto agli altri cannoni ferroviari, manovrabili solitamente solo in elevazione, che necessitava quindi, per il puntamento in azimuth, della realizzazione di tratti di ferrovia curvi. La parte anteriore e quella posteriore del carro erano occupate da due casematte blindate, che fungevano da riservette per le munizioni e da locali per i serventi. Durante il fuoco, il carro era stabilizzato sulla massicciata da quattro martinetti manuali.\nNei pezzi di preda bellica utilizzati dal Regio Esercito italiano la blindatura della torre era stata parzialmente rimossa, ridotta al solo parapetto. I carri ceduti ai tedeschi furono smantellati e le torri furono installate in postazione fissa nelle opere del Vallo Atlantico."}
{"id": "4751491", "revid": "110157", "url": "https://it.wikipedia.org/wiki?curid=4751491", "title": "Only Boundaries", "text": "Only Boundaries \u00e8 il secondo EP dei Balance and Composure, pubblicato il 11 agosto 2009 dalla No Sleep Records. Si tratta del primo lavoro pubblicato dalla band sotto un'etichetta ufficiale.\nIl 3 ottobre 2013 la No Sleep ha reso disponibile il disco gratuitamente sul proprio Bandcamp per una settimana nell'ambito di un'iniziativa che coinvolge l'intera discografia dell'etichetta."}
{"id": "4751493", "revid": "767487", "url": "https://it.wikipedia.org/wiki?curid=4751493", "title": "A Western Memory", "text": "A Western Memory \u00e8 un cortometraggio muto del 1911. Il nome del regista non viene riportato nei credit.\nProduzione.\nIl film fu prodotto dalla Path\u00e9 Fr\u00e8res,\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 16 settembre 1911."}
{"id": "4751497", "revid": "767487", "url": "https://it.wikipedia.org/wiki?curid=4751497", "title": "For Massa's Sake", "text": "For Massa's Sake \u00e8 un cortometraggio muto del 1911 diretto da Joseph A. Golden.\nProduzione.\nIl film fu prodotto dalla Path\u00e9 Fr\u00e8res.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 7 ottobre 1911."}
{"id": "4751499", "revid": "110157", "url": "https://it.wikipedia.org/wiki?curid=4751499", "title": "I Just Want to Be Pure", "text": "I Just Want to Be Pure \u00e8 l'EP di debutto dei Balance and Composure, autopubblicato il 21 aprile 2008."}
{"id": "4751503", "revid": "767487", "url": "https://it.wikipedia.org/wiki?curid=4751503", "title": "Love Molds Labor", "text": "Love Molds Labor \u00e8 un cortometraggio muto del 1911 diretto da Joseph A. Golden.\nProduzione.\nIl film fu prodotto dalla Path\u00e9 Fr\u00e8res.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 1\u00ba novembre 1911."}
{"id": "4751505", "revid": "729019", "url": "https://it.wikipedia.org/wiki?curid=4751505", "title": "Linea J\u014ds\u014d", "text": "La \u00e8 una linea ferroviaria regionale non elettrificata a scartamento ridotto della prefettura di Ibaraki gestita dalle Ferrovie del Kant\u014d. La linea unisce le stazioni di Toride, sulla linea J\u014dban, e di Shimodate, sulla linea Mito. Con 38.000 passeggeri al giorno, raggiunti nel 1999, \u00e8 la ferrovia non elettrificata giapponese con maggior profitto. Durante gli anni '90 sono stati presentati progetti di elettrificazione, ma senza alcun seguito.\nServizi.\nLa ferrovia, lunga circa 51\u00a0km, \u00e8 prevalentemente a binario singolo (con un raddoppio di 17,5\u00a0km fra Toride e Mitsukaid\u014d) e a trazione termica, e possiede 25 stazioni. Il servizio si divide in due porzioni alla stazione di Mitsukaid\u014d (ma sono presenti anche alcuni treni diretti che coprono tutto il percorso), con un treno ogni 15-20 minuti durante il giorno, e ogni 4-10 minuti durante le ore di punta con treni a 2 o 4 casse. Fra Mitsukaid\u014d e Shimodate la frequenza si abbassa a 2 treni all'ora in morbida e 4 durante l'ora di punta, con treni da 1 o 2 casse.\nCon l'apertura nel 2005 dello Tsukuba Express, la linea J\u014ds\u014d offre anche dei servizi rapidi, con un risparmio di 17 minuti rispetto al locale."}
{"id": "4751512", "revid": "767487", "url": "https://it.wikipedia.org/wiki?curid=4751512", "title": "Bryan Hamilton", "text": ""}
{"id": "4751513", "revid": "729019", "url": "https://it.wikipedia.org/wiki?curid=4751513", "title": "Linea Ry\u016bgasaki", "text": "La \u00e8 una breve linea ferroviaria urbana non elettrificata a scartamento ridotto della citt\u00e0 di Ry\u016bgasaki nella prefettura di Ibaraki, gestita dalle Ferrovie del Kant\u014d. La linea unisce la stazione di Sanuki, sulla linea J\u014dban, e di Ry\u016bgasaki, con un'unica stazione intermedia, che \u00e8 quella di Ireji.\nServizi.\nSulla ferrovia circolano 1 o 2 treni all'ora, prevalentemente seguendo gli orari della linea J\u014dban interscambiabile al capolinea di Sanuki."}
{"id": "4751518", "revid": "22475", "url": "https://it.wikipedia.org/wiki?curid=4751518", "title": "Linea Mooka", "text": "La \u00e8 una linea ferroviaria regionale non elettrificata a scartamento ridotto che unisce la prefettura di Ibaraki con quella di Tochigi, ed \u00e8 gestita dalla Ferrovia Mooka. La linea unisce le stazioni di Shimodate, sulla linea Mito, e di Motegi, sulla linea Mito. Ad eccezione del capolinea di Shimodate, non sono presenti altri punti di interscambio con altre linee ferroviarie.\nServizi.\nLa ferrovia, lunga circa 42\u00a0km, \u00e8 interamente a binario singolo non elettrificato, e conta 17 stazioni, capolinea inclusi. La frequenza dei treni \u00e8 tipicamente di uno all'ora, con la maggior parte dei percorsi divisi presso la stazione di Mooka. In certe occasioni \u00e8 disponibile anche un treno rapido \"SL Mooka\" effettuato con una locomotiva a vapore."}
{"id": "4751519", "revid": "767487", "url": "https://it.wikipedia.org/wiki?curid=4751519", "title": "The Power of Love (film 1911)", "text": "The Power of Love \u00e8 un cortometraggio muto del 1911 diretto da Joseph A. Golden.\nProduzione.\nIl film fu prodotto dalla Path\u00e9 Fr\u00e8res.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 9 novembre 1911."}
{"id": "4751522", "revid": "767487", "url": "https://it.wikipedia.org/wiki?curid=4751522", "title": "Dave Clements", "text": ""}
{"id": "4751524", "revid": "599013", "url": "https://it.wikipedia.org/wiki?curid=4751524", "title": "The Fatal Portrait", "text": ""}
{"id": "4751525", "revid": "767487", "url": "https://it.wikipedia.org/wiki?curid=4751525", "title": "The Fatal Portrait (film 1911)", "text": "The Fatal Portrait \u00e8 un cortometraggio muto del 1911. Il nome del regista non viene riportato nei credit.\nProduzione.\nIl film fu prodotto dalla Path\u00e9 Fr\u00e8res.\nDistribuzione.\nDistribuito dalla General Film Company, il film - un cortometraggio in una bobina - usc\u00ec nelle sale cinematografiche USA il 16 dicembre 1911. In Francia, venne distribuito dalla Path\u00e9 Fr\u00e8res il 27 settembre 1912 con il titolo \"Le Portrait fatal\" in una versione di 290 metri."}
{"id": "4751526", "revid": "767487", "url": "https://it.wikipedia.org/wiki?curid=4751526", "title": "Punk Sound Against", "text": "I Punk Sound Against, pi\u00f9 spesso conosciuti con l'acronimo P.S.A., furono un gruppo musicale hardcore punk italiano attivo negli anni '80 e proveniente da Sassari. Assieme ad altri gruppi, quali Bloody Riot, Stigmathe, Declino, Peggio Punx ed altri, hanno costituito la base di quella che fanzine e riviste americane come Maximumrocknroll definirono \"Italian hardcore\".\nStoria del gruppo.\nIl gruppo nacque a Sassari nel 1982 dall'incontro di Geppi (voce), Danilo (chitarra), Gigetto (basso) sostituito in seguito da Gianfranco ma spesso presente nelle sessioni live, e Luigi (batteria), registrando ed autoproducendo nello stesso anno il loro primo album su cassetta dal titolo \"Sulla nostra pelle\". L'album, che vedeva 14 tracce su lato A cantate in inglese e 17 tracce sul lato B cantate in italiano, venne recensito positivamente, prima da Alberto Gorrani su Rockerilla, rivista in cui lo stesso Gorrani ha scritto anche tre articoli divulgativi sotto il nome di \"Italia la punk\", ed in seguito dalla rivista di San Francisco con distribuzione internazionale Maximumrocknroll, permettendo cos\u00ec un buon successo di vendite di oltre 4000 copie. L'album verr\u00e0 poi ristampato nel 2005 dall'etichetta parmigiana Rockin' Bones. \u00c8 sempre del 1982 poi il loro primo concerto tenuto all'Universit\u00e0 di Sassari in un festival contro la guerra del Libano.\nNegli anni successivi il gruppo sviluppa un'intensa rete di contatti con la scena italiana ed estera, che li port\u00f2 a partecipare a numerose compilazioni, uscite spesso in allegato a fanzine e riviste e fra queste vanno ricordate \"L\u00e4rmattacke\" (1983) per la Anti-System Tapes, \"Dark Movements N\u00b01\" (1984) per la Oscuri Prodotti Records e \"Loro Decidono...Tu Paghi! - They Decide...You Pay!\" (1984) coprodotta dalla ligure Edizioni Storie Tese e della statunitense Bad Compilation Tapes. Da ricordare \u00e8 poi il loro concerto del 1984 al \"Victor Charlie\" di Pisa, in cui i P.S.A. divisero il palco con i Bloody Riot e gli Stigmathe.\n\u00c8 sempre del 1984 la pubblicazione del loro album dal vivo intitolato \"Live in Sassari\" e la partecipazione alla compilazione inglese dal titolo \"Bollox To The Gonads - Here's The Testicles\", uscita per la Pax Records di Sheffield che vedeva gruppi della scena internazionale come Anti System, Repulsive Alien, Mau Maus e Legion Of Parasites.\nI P.S.A. si sciolsero durante la preparazione dell'album che sarebbe dovuto uscire per l'etichetta di Sheffield e per il quale avevano gi\u00e0 registrato 5 brani.\nI P.S.A. dopo P.S.A..\nNel 1994 i P.S.A. vengono inseriti nella compilazione \"Prima Della Seconda Repubblica\" pubblicata dalla emiliana Provincia Attiva.\nNel 2005 vengono inseriti nelle compilazioni Hate / Love, coprodotta da LoveHate80, SOA Records, Mele Marce Records e \"Punk In Italia\". Sempre del 2005 \u00e8 poi la ristampa per la Rockin' Bones del loro album \"Sulla Nostra Pelle\".\nAncora nel 2005 la SOA Records pubblica il Greatest Hits dall'omonimo titolo: Punk Sound Against."}
{"id": "4751528", "revid": "767487", "url": "https://it.wikipedia.org/wiki?curid=4751528", "title": "The Mystery of Carter Breene", "text": "The Mystery of Carter Breene \u00e8 un cortometraggio muto del 1915 diretto da Robert B. Broadwell.\nProduzione.\nIl film fu prodotto dalla Centaur Film Company.\nDistribuzione.\nDistribuito dalla Mutual Film il film - un cortometraggio in tre bobine - usc\u00ec nelle sale cinematografiche USA il 25 dicembre 1915."}
{"id": "4751532", "revid": "339392", "url": "https://it.wikipedia.org/wiki?curid=4751532", "title": "Duomo di Santa Margherita Ligure", "text": ""}
{"id": "4751535", "revid": "767487", "url": "https://it.wikipedia.org/wiki?curid=4751535", "title": "The Fool's Game", "text": "The Fool's Game \u00e8 un film muto del 1916 diretto da Robert B. Broadwell.\nProduzione.\nIl film fu prodotto dalla Centaur Film Company.\nDistribuzione.\nDistribuito dalla Mutual Film il film - un cortometraggio in due bobine - usc\u00ec nelle sale cinematografiche USA il 15 luglio 1916."}
{"id": "4751536", "revid": "767487", "url": "https://it.wikipedia.org/wiki?curid=4751536", "title": "Tepe Giyan", "text": "Tepe Giyan (nota anche come \"Gi\u0101n Tappa\" e \"\u017di\u0101n Tappa\") \u00e8 un sito archeologico localizzato nella provincia iraniana di Hamadan, nella parte occidentale della Repubblica. Si trova a circa 10 Km a sud-est della citt\u00e0 di Nahavand, a sud-ovest del moderno villaggio di Gi\u0101n, nella valle del \u1e34\u0101va.\nGli scavi iniziarono nel 1931 e si protrassero per due anni, sotto il patronato del \"Mus\u00e9es Nationaux\" e \"\u00c9cole du Louvre\" e la direzione di George Contenau e Roman Ghirshman.\nIl sito, che si eleva per 19 m rispetto al territorio circostante e che ha una lunghezza di 350 m, rivela cinque strati culturali differenti: i primi tre sono relativi a stanziamenti abitativi, mentre gli ultimi due sono occupati da tombe. I cinque livelli partono dalla met\u00e0 del V millennio a.C. fino al I millennio a.C. con alcune lacune fra di essi.\nNei due livelli pi\u00f9 antichi (il V ed il IV) fu trovato vasellame dipinto con decorazione monocromatica in nero, sia geometrica che figurativa."}
{"id": "4751537", "revid": "767487", "url": "https://it.wikipedia.org/wiki?curid=4751537", "title": "Steve Lomas", "text": "\u00c8 stato un centrocampista centrale. Nel marzo del 1997 il West Ham lo acquist\u00f2 per 2,4 milioni di euro."}
{"id": "4751540", "revid": "287204", "url": "https://it.wikipedia.org/wiki?curid=4751540", "title": "Epsilon Lupi", "text": "Epsilon Lupi (\u03b5 Lup, \u03b5 Lupi) \u00e8 un sistema stellare nella costellazione del Lupo. Con una magnitudine apparente di 3,37 \u00e8 la quinta stella pi\u00f9 luminosa della propria costellazione. Dista 500 anni luce circa dal sistema solare e, come , e , \u00e8 parte dell'associazione Scorpius-Centaurus, e in particolare del gruppo Centauro superiore-Lupo.\nOsservazione.\nLa sua posizione \u00e8 fortemente australe e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a +3,37 le consente di essere scorta senza difficolt\u00e0 anche dai piccoli e medi centri urbani.\nIl periodo migliore per la sua osservazione nel cielo serale ricade nei mesi compresi fra fine marzo e agosto; nell'emisfero sud \u00e8 visibile anche verso l'inizio della primavera, grazie alla declinazione australe della stella, mentre nell'emisfero nord pu\u00f2 essere osservata in particolare durante i mesi tardo-primaverili boreali.\nCaratteristiche fisiche.\nEpsilon Lupi \u00e8 un sistema stellare costituito da tre diverse stelle. Due di esse possono essere risolte visivamente, anche se la loro separazione \u00e8 di appena 0,3 secondi d'arco. Il tipo spettrale combinato \u00e8 B2IV- V, con una differenza di 1,5 magnitudini tra le due stelle. A sua volta, la componente principale \u00e8 una binaria spettroscopica con un periodo orbitale di 4,56 giorni. La terza stella, pi\u00f9 distante, compie invece un'orbita attorno alla coppia principale ogni 322 anni.\nLa luminosit\u00e0 del sistema \u00e8 4100 volte maggiore di quella del Sole, mentre le masse delle tre stelle sono simili, comprese tra 7 e 8,5 volte la massa solare.\nLa componente secondaria della coppia stretta pare mostrare pulsazioni tipiche da variabile Beta Cephei, con una periodicit\u00e0 di 10,36 cicli al giorno."}
{"id": "4751543", "revid": "1123126", "url": "https://it.wikipedia.org/wiki?curid=4751543", "title": "Chiesa del Preziosissimo Sangue (New York)", "text": "La chiesa del Preziosissimo Sangue, costruita tra il 1891 e il 1904, \u00e8 una chiesa cattolica di New York, situata nel cuore della Little Italy (Manhattan). La chiesa ospita il santuario di San Gennaro ed \u00e8 al centro dell'annuale festa di san Gennaro.\nStoria.\nL'iniziativa di costruire la chiesa del Preziosissimo Sangue nel cuore della Little Italy (Manhattan) fu presa dai Padri scalabriniani nel 1891. Nell'impossibilit\u00e0 di far fronte alle spese per il completamento dei lavori, si ricorse all'aiuto dei Padri francescani a cui nel 1894 fu affidata la responsabilit\u00e0 dell'impresa. Nel frattempo era stato realizzato il seminterrato della chiesa che pot\u00e9 essere aperto al culto mentre si provvedevano a raccogliere i fondi necessari per la costruzione della chiesa superiore.\nAnche in queste condizioni la chiesa officiava gi\u00e0 oltre 2000 battesimi all'anno. Comprendendo quanto importante fosse il culto di san Gennaro per la maggioranza dei parrocchiani provenienti da Napoli, i padri francescani fornirono la chiesa con una reliquia del sangue del santo.\nIl 7 luglio 1901 si poterono finalmente riprendere i lavori per il completamento della chiesa, che ebbero termine tre anni dopo, nel 1904.\nDa allora la chiesa \u00e8 stata al centro della vita della Little Italy (Manhattan) ed il punto focale dell'annuale festa di san Gennaro, sviluppatasi fino a diventare uno degli eventi pi\u00f9 importanti per gli italoamericani di New York.\nI cambiamenti demografici, con il progressivo trasferimento dei residenti italiani in altre quartieri della citt\u00e0 hanno radicalmente modificate le funzioni della chiesa che al di fuori della Festa patronale serve oggi una comunit\u00e0 in maggioranza vietnamita.\nRestituita alla sua integrit\u00e0 strutturale da importanti restauri nel 1995-97, la chiesa sembra aver trovato oggi nuova vita in questa sua duplice funzione di servizio alla comunit\u00e0 italiana e a quella vietnamita."}
{"id": "4751544", "revid": "767487", "url": "https://it.wikipedia.org/wiki?curid=4751544", "title": "The Wasted Years (film 1916)", "text": "The Wasted Years \u00e8 un film muto del 1916 diretto da Robert B. Broadwell.\nProduzione.\nIl film fu prodotto dalla David Horsley Productions e dalla Centaur Film Company.\nDistribuzione.\nDistribuito dalla Mutual Film (come Mutual Masterpieces De Luxe Edition) il film usc\u00ec nelle sale cinematografiche USA il 19 giugno 1916."}
{"id": "4751545", "revid": "256896", "url": "https://it.wikipedia.org/wiki?curid=4751545", "title": "Legione dei carabinieri (Cagliari)", "text": ""}
{"id": "4751548", "revid": "287204", "url": "https://it.wikipedia.org/wiki?curid=4751548", "title": "Zeta Lupi", "text": "Zeta Lupi (\u03b6 Lupi / \u03b6 Lup) \u00e8 una stella binaria situata nella costellazione del Lupo di magnitudine 3,41, distante 117 anni luce dal sistema solare.\nOsservazione.\nSi tratta di una delle stelle pi\u00f9 meridionali della costellazione del Lupo, e ci\u00f2 comporta che la stella sia osservabile prevalentemente dall'emisfero sud, dove si presenta circumpolare anche da gran parte delle regioni temperate; dall'emisfero nord la sua visibilit\u00e0 \u00e8 invece limitata alle regioni temperate inferiori e alla fascia tropicale. La sua magnitudine pari a +3,41 le consente di essere scorta senza difficolt\u00e0 dalle aree urbane di piccole e medie dimensioni.\nIl periodo migliore per la sua osservazione nel cielo serale ricade nei mesi compresi fra fine marzo e agosto; nell'emisfero sud \u00e8 visibile anche verso l'inizio della primavera, grazie alla declinazione australe della stella, mentre nell'emisfero nord pu\u00f2 essere osservata in particolare durante i mesi tardo-primaverili boreali.\nCaratteristiche fisiche.\nZeta Lupi A \u00e8 una gigante gialla di tipo spettrale G7III; con una massa circa 2,5 volte quella del Sole ha ormai esaurito l'idrogeno interno da fondere in elio, evolvendo in gigante aumentando il proprio raggio a 10 volte quello del Sole. La secondaria invece \u00e8 poco pi\u00f9 massiccia del Sole (del 30%), \u00e8 di classe F8V e si trova quindi ancora nella sequenza principale.\nLa separazione visiva tra A e B \u00e8 di 71 secondi d'arco. Sebbene non sia stato osservato alcun movimento orbitale tra le due stelle, esse sembrano effettivamente legate gravitazionalmente tra loro poich\u00e9 hanno lo stesso movimento nello spazio da quasi due secoli a questa parte. La distanza effettiva tra le due componenti \u00e8 di almeno 2.600 UA e il periodo orbitale \u00e8 non minore di 68.000 anni."}
{"id": "4751549", "revid": "716642", "url": "https://it.wikipedia.org/wiki?curid=4751549", "title": "Kevin Wilson", "text": ""}
{"id": "4751552", "revid": "767487", "url": "https://it.wikipedia.org/wiki?curid=4751552", "title": "Roman Ghirshman", "text": "Biografia.\nRoman Ghirshman (traslitterazione di \"Hirschmann\"), si stabil\u00ec a Parigi nel 1917 (anno della rivoluzione del 1917) per studiare archeologia e lingue del mondo antico. Era interessato soprattutto alle rovine dell'antica Persia (attuale Iran) e particolarmente a \"Teppe Gian\", \"Tepe Siyalk\", \"Begram\", in Afghanistan, Bishapur, Fars e Susa.\nI suoi studi su Choqa zanbil occupano 4 volumi. Ha inoltre diretto delle \u00e9quipes di archeologi a \"Iwan-i Karkheh\" e alle piattaforme partiche di Masjed-e Soleyman, vicino Izeh, in Khuzistan.\nCon oltre trecento pubblicazioni e una ventina di libri, Ghirshman \u00e8 uno degli studiosi specialisti maggiormente prolifici e tra i pi\u00f9 stimati (se non addirittura il pi\u00f9 stimato) degli esperti dell'antica Persia. Alcuni suoi lavori su Susa non sono stati ancora dati alle stampe, ma sono serviti ad altri archeologi (come Hermann Gasche) per i suoi studi in Iran che si sono susseguiti tra gli anni 1960 e 1970."}
{"id": "4751557", "revid": "62547842", "url": "https://it.wikipedia.org/wiki?curid=4751557", "title": "Lettura esofasica", "text": ""}
{"id": "4751558", "revid": "1711941", "url": "https://it.wikipedia.org/wiki?curid=4751558", "title": "Banu Taghlib", "text": "I Ban\u016b Taghlib o Taghlib ibn W\u0101\u02beil () sono stati una numerosa e potente trib\u00f9 araba della Mesopotamia e del Arabia orientale. I Taghlib tracciavano le proprie origini facendole risalire alle popolose trib\u00f9 dell'Arabia settentrionale (Adnanite) note come Rabi'a, che includevano anche i Banu Bakr, gli 'Anaza, i Banu Hanifa e gli Anz ibn Wa'il (nell'attuale meridione saudita). \nLa sede ancestrale dei Taghlib era l'altopiano del Najd, in Arabia centrale, prima della migrazione verso le pianure settentrionali della Jazira, nella Mesopotamia settentrionale nel VI secolo. A quel tempo, la trib\u00f9 era nota come in gran parte cristiana ed era rinomata per la sua consistenza numerica e la sua potenza. Si diceva anche dai genealogisti classici musulmani che \"se non fosse stato per l'Islam, i Taghlib avrebbero 'divorato' gli Arabi\". Si dice anche che la trib\u00f9 si fosse impegnata in una guerra quarantennale immediatamente prima dell'Islam con la trib\u00f9 quasi imparentata dei Banu Bakr: guerra che fu conosciuta come Guerra di Basus. L'emigrazione dei Taghlib in Mesopotamia si vuole fosse avvenuta a causa di questo conflitto.\nDurante questa epoca, secondo le fonti classiche arabe, la trib\u00f9 espresse un grande poeta, 'Amr ibn Kulthum, cui \u00e8 attribuito uno dei componimenti poetici che facevano parte dell'opera poetica maggiormente apprezzata dell'Arabia preislamica: le \"Mu\u02bfallaq\u0101t\" (lett. \"Le appese\"). Con i suoi roboanti e vanagloriosi versi sulle glorie della trib\u00f9 di appartenenza, l'ode di Ibn Kulthum divenne il primo esempio dell'iperbole poetica araba.\nLa trib\u00f9, tuttavia, entr\u00f2 presto in conflitto con i sovrani lakhmidi del sud iracheno e si spost\u00f2 quindi pi\u00f9 a nord, nella Jazira.\nI Taghlib furono una tra le poche trib\u00f9 arabe a non accettare l'Islam durante la vita di Mohamed e neppure nel corso dei governi dei suoi successori alla guida della \"Umma\". Dopo la morte di Maometto, alcune sezioni dei Taghlib parteciparono alle guerre della Ridda, sostenendo il carisma profetico di una donna dei Banu Tamim di nome Sajah. Al momento in cui la guerra della Ridda fu vinta da Medina, i Taghlib si dice avessero raggiunto un accordo coi vincitori per rimanere cristiani in cambio del pagamento di un tributo al Califfo regnante. Secondo queste tradizioni, i Taghlib richiesero che il tributo fosse chiamato \"\u1e63adaqa\", come quello raccolto tra le trib\u00f9 convertitesi all'Islam, e non \"jizya\" , come invece veniva chiamato il versamento imposto ai non-musulmani. I Califfi - a dimostrazione del pragmatismo del primo Islam - acconsentirono.\nLe trib\u00f9 dei Taghlib nel Basso Iraq stabilirono ad Antiochia la sede della loro fede e, come i Patriarcati di rito siro-ortodosso e bizantino, rifiutarono di arrendersi ai diktat di Costantinopoli.\nDurante il periodo omayyade, il pi\u00f9 conosciuto componente dei Taghlib fu il poeta cristiano al-Akhtal, che \u00e8 ancora considerato come uno dei poeti arabi pi\u00f9 sensibili dell'et\u00e0 classica e che compose odi secondo la pi\u00f9 pura tradizione beduina. Era tra l'altro un intimo amico del Califfo omayyade Yazid I.\nDurante il periodo abbaside varie sezioni della trib\u00f9 cominciarono a convertirsi all'Islam nella speranza di ottenere maggior potere politico nei vastissimi domini musulmani. La dinastia degli Hamdanidi che resse l'Iraq e la Siria settentrionale (vale a dire la Jazira) nel X secolo, vantava di discendere dai Taghlib.\nGradualmente, sembra, la trib\u00f9 divent\u00f2 sempre pi\u00f9 sedentaria e si mescol\u00f2 con la popolazione della Mesopotamia settentrionale, in cui alcune famiglie vantano ancor oggi un'ascendenza taghlibita."}
{"id": "4751559", "revid": "11959", "url": "https://it.wikipedia.org/wiki?curid=4751559", "title": "Taghlib", "text": ""}
{"id": "4751561", "revid": "287204", "url": "https://it.wikipedia.org/wiki?curid=4751561", "title": "Grande alluvione di Sheffield", "text": "La grande alluvione di Sheffield \u00e8 stata un'inondazione che l'11 marzo del 1864 devast\u00f2 parte della citt\u00e0 inglese di Sheffield, South Yorkshire, a causa del collassamento della diga Dale Dike appena entrata in esercizio.\nIndustrializzandosi, la popolazione di Sheffield si era incrementata rapidamente, passando da 45.478 abitanti del 1801 ai 185.157 del 1861. Questa rapida crescita di popolazione port\u00f2 alla creazione della diga Dale Dike, allo scopo di fornire una fonte migliore di acqua potabile. La Sheffield Waterworks Company fu incaricata della costruzione di una diga a terrapieno: alla fine degli anni 1850 la societ\u00e0 acquist\u00f2 dei terreni nella Loxley Valley a nord-ovest della citt\u00e0, dove fu realizzato il bacino di invaso. A lavori terminati, nel 1864 la diga fu riconosciuta soddisfacente e si inizi\u00f2 il riempimento.\nAppena terminato questo, la notte dell'11 marzo 1864, a causa di un forte vento di burrasca, la diga croll\u00f2 improvvisamente: si stima che dalla collina siano scesi 3 milioni di metri cubi d'acqua, che spazzarono via il villaggio di Loxley e i sobborghi di Malin Bridge e Hillsborough, dove il fiume Loxley si unisce al Don. L'inondazione prosegu\u00ec il suo cammino sul corso del fiume Don verso il centro di Sheffield (che non sub\u00ec danni) e devast\u00f2 il quartiere densamente popolato di Wicker presso le stazioni ferroviarie, che venne completamente distrutto.\nIl sindaco Thomas Jessop istitu\u00ec subito un fondo di soccorso per fornire immediatamente l'aiuto necessario agli abitanti rimasti senza casa e ai bisognosi. Il fondo raccolse 42.000 sterline. I danni dell'evento si registrano in 238 persone uccise dall'alluvione, 700 animali annegati, 130 edifici completamente distrutti e circa 500 distrutti parzialmente. L'alluvione distrusse 15 ponti, danneggiandone gravemente altri 6.\nLe richieste di risarcimenti danni rappresentarono uno delle maggiori liquidazioni assicurative dell'epoca vittoriana.\nIl crollo della diga Dale Dike evidenzi\u00f2 pecche nell'ingegneria dell'epoca, rendendo di fatto pi\u00f9 accurati i lavori per la ricostruzione dell'impianto terminata nel 1875.\nDopo diverse indagini non fu effettivamente riscontrata responsabilit\u00e0 diretta se non nell'insufficiente stato delle tecniche del tempo. Uno dei due ingegneri che diresse e supervision\u00f2 i lavori di costruzione della diga, John Gulson, la notte dell'11 marzo 1864 era nei pressi della diga e, avendo notato una crepa nel pendio esterno del terrapieno, ordin\u00f2 di aumentare la portata dei condotti di deflusso, evitando cos\u00ec che l'evento assumesse connotazioni ancora peggiori.\nUna targa ricorda il sito della diga originale e i sentieri per esplorare la zona."}
{"id": "4751563", "revid": "287204", "url": "https://it.wikipedia.org/wiki?curid=4751563", "title": "Hopman Cup 2014", "text": "La Hopman Cup 2014, ufficialmente \"Hyundai Hopman Cup\" per motivi di sponsor, \u00e8 stata la 26\u00aa edizione della Hopman Cup, torneo di tennis riservato a squadre miste. Vi hanno partecipato 8 squadre al Perth Arena di Perth in Australia, dal 28 dicembre 2013 al 4 gennaio 2014. \nLa Spagna era la detentrice del titolo, ma Anabel Medina Garrigues e Daniel Mu\u00f1oz de la Nava non sono riusciti a superare il round robin.\nIn finale la Francia ha battuto la Polonia per 2-1."}
{"id": "4751568", "revid": "767487", "url": "https://it.wikipedia.org/wiki?curid=4751568", "title": "Ko\u0161arka\u0161ka liga Srbije 2008-2009", "text": "La Ko\u0161arka\u0161ka liga Srbije 2008-2009 \u00e8 stata la terza edizione del massimo campionato serbo di pallacanestro maschile. La vittoria finale \u00e8 stata ad appannaggio del Partizan."}
{"id": "4751573", "revid": "21583", "url": "https://it.wikipedia.org/wiki?curid=4751573", "title": "Live Phish Volume 17", "text": "Live Phish Volume 17 \u00e8 un album dal vivo dei Phish, pubblicato il 20 maggio 2003 dalla Elektra Records, contemporaneamente ai Volumi 18, 19 e 20 della serie \"Live Phish\". Il disco riporta integralmente la prima data del tour estivo del 1998: l'esibizione del gruppo al Portland Meadows Race Track di Portland. Il concerto fu diviso in 2 successive uscite (o \"set\") e termin\u00f2 con due bis. Il Disco 3 riporta una traccia Bonus - \"Bathtub Gin\" - registrata durante il concerto del 29 luglio 1998 al Riverport Amphitheatre di Saint Louis."}
{"id": "4751577", "revid": "767487", "url": "https://it.wikipedia.org/wiki?curid=4751577", "title": "Symphony Three", "text": "Symphony Three \u00e8 un singolo di Marina Barone con lo pseudonimo Beba, del 1985, pubblicato in formato 7\" e 12\" da Duck Gold/Duck Record e distribuito da Durium."}
{"id": "4751580", "revid": "6923", "url": "https://it.wikipedia.org/wiki?curid=4751580", "title": "Rete tranviaria di Parigi", "text": ""}
{"id": "4751585", "revid": "62748", "url": "https://it.wikipedia.org/wiki?curid=4751585", "title": "Orchestra Camerata Ducale", "text": ""}
{"id": "4751601", "revid": "363629", "url": "https://it.wikipedia.org/wiki?curid=4751601", "title": "Ginnastica Romana", "text": "La Societ\u00e0 Sportiva Dilettantistica Ginnastica Romana a r.l. \u00e8 una societ\u00e0 italiana di ginnastica, di Roma; compete nei campionati italiani di Ginnastica artistica femminile e maschile, sia quelli organizzati dalla FGI (primo tra tutti la Serie A1) che dalla UISP, nonch\u00e9 di Aerobica e Ginnastica per tutti.\nTra le sue file, in oltre sessant'anni di storia, sono passati i pi\u00f9 importanti ginnasti e tecnici d'Italia; tra questi: Franco Menichelli (medaglia d'oro al corpo libero nelle Olimpiadi di Tokyo 1964), Roberto Pallotti, Franco Pistecchia, Angelo Manoni, Lorena Coza, Eleonora Rando, Simone Piave e Valerio Andi.\nStoria.\nLa Ginnastica Romana \u00e8 stata fondata il 27 ottobre 1952, senza risorse economiche n\u00e9 una sede od una palestra propria; proprio per questo gli impianti sportivi di allenamento sono variati nel corso degli anni.\nI soci fondatori furono Renato Ambrosi De Magistris, Luciano Bandini, Roberto Bandini, Mario Foglia, Ernesto Fizzarotti, Roberto Galli, Bruno Gasparinetti, Antonio Maresca, Franco Milani, Riccardo Manelli, Corrado Mortera, Lamberto e Nello Picca, Lorenzo Riccardi, Gianluigi, Giovanni e Giuseppe Ulisse, Pietro Vichi.\nLa Ginnastica Romana fu una tra le prime societ\u00e0 a partecipare al campionato italiano di serie A di ginnastica. Trasformatasi poi in polisportiva, fu una delle prime squadre italiane a partecipare al Campionato di Serie A di pallamano, dando anche tre atleti alla nazionale. La Romana \u00e8 una tra le societ\u00e0 che ha fornito pi\u00f9 Tecnici Nazionali: Ulisse, Manoni, Menichelli, Pallotti, Pistecchia.\nLa Ginnastica Romana \u00e8 stata portatrice di innovazioni nel mondo della ginnastica italiana: il presidente Gianluigi Ulisse negli anni cinquanta fece gareggiare Franco Menichelli al corpo libero indossando i pantaloncini corti al posto dei pantaloni lunghi di colore bianco, per la prima volta al mondo. Nel 1977 la societ\u00e0 propose di affiancare i campionati assoluti maschili a quelli femminili, per la prima volta in Italia, presentando gli esercizi maschili alternati a quelli femminili.\nLa conquista della serie A1.\nNel 2005 la Romana conquista la vittoria della Serie A2 e si qualifica per il campionato di Serie A1. \nNel 2011 la squadra viene retrocessa, e per due stagioni gareggia in A2.\nLa stagione 2013 \u00e8 stata l'anno del ritorno della squadra femminile al campionato di Serie A1. Nella prima tappa di A2, al PalaRossini di Ancona, la squadra composta da Lavinia Marongiu, Giulia Pantaleone, Alice Bernardini, Francesca Ronci ed Annalisa Mastrangelo, ha conquistato il secondo gradino del podio (145,200 punti); nella seconda tappa, al PalaFabris di Padova, la squadra (che ha visto l'esordio di Giulia Pantaleone) ha ottenuto la vittoria (143,850 punti); anche nella terza tappa, a Bari, la Romana ottiene la vittoria con 150,500 punti; l'ultima gara di campionato, al Nelson Mandela Forum di Firenze non vede gareggiare Lavinia Marongiu a causa di un infortunio, e la Romana si classifica al 10\u00ba posto. Nella classifica complessiva di campionato, la societ\u00e0 ottiene la promozione alla categoria superiore con il secondo posto.\nLa stagione 2014 vede per\u00f2 la retrocessione in A2, essendosi posizionata al penultimo posto della classifica."}
{"id": "4751618", "revid": "767487", "url": "https://it.wikipedia.org/wiki?curid=4751618", "title": "Ko\u0161arka\u0161ka liga Srbije 2009-2010", "text": "La Ko\u0161arka\u0161ka liga Srbije 2009-2010 \u00e8 stata la quarta edizione del massimo campionato serbo di pallacanestro maschile. La vittoria finale \u00e8 stata ad appannaggio del Partizan."}
{"id": "4751619", "revid": "39884", "url": "https://it.wikipedia.org/wiki?curid=4751619", "title": "Venti Settembre", "text": ""}
{"id": "4751629", "revid": "287204", "url": "https://it.wikipedia.org/wiki?curid=4751629", "title": "Ko\u0161arka\u0161ki klub Novi Sad", "text": "Il Ko\u0161arka\u0161ki klub Novi Sad \u00e8 stata una societ\u00e0 cestistica avente sede a Novi Sad, in Serbia.\nFondata nel 1985, nel 2011 si fuse con il Vojvodina Srbijagas.\nDisputava il campionato serbo."}
{"id": "4751630", "revid": "486946", "url": "https://it.wikipedia.org/wiki?curid=4751630", "title": "JR Ky\u016bsh\u016b", "text": ""}
{"id": "4751633", "revid": "827882", "url": "https://it.wikipedia.org/wiki?curid=4751633", "title": "Ludwig von Hofmann", "text": "Vita e opere.\nLudwig von Hofmann nacque a Darmstadt, una citt\u00e0 industriale di provincia, capoluogo dell'Assia. Nonostante sia privo della vista di un occhio, dimostra un talento precoce per le arti, e molto giovane parte per Berlino, Parigi e Vienna per affinare gli studi e la formazione. \nNasce cos\u00ec una pittura di respiro europeo, che oscilla tra impressionismo, classicismo e le suggestioni della Secessione viennese dell'Art D\u00e9co che trova nel nudo femminile e maschile la sua massima e sensuale espressione. La sua opera viene oggi assimilata al movimento denominato Deutsche Kunst und Dekoration e molte delle sue opere appaiono nella rivista Pan del quale fu l'ispiratore. \nBisessuale, nel 1899 sposer\u00e0 la cugina, non abbandonando le sue frequentazioni omosessuali, che lo fanno uno dei nomi di riferimento della cultura gay.\nTra le sue opere pi\u00f9 famose \u201cPioggia\u201d e \u201cNarciso\u201d. \nFu molto apprezzato da Thomas Mann, che ne fu amico e critico"}
{"id": "4751639", "revid": "1305772", "url": "https://it.wikipedia.org/wiki?curid=4751639", "title": "Pumpellyite", "text": "Con il termine pumpellyite (o anche pumpellite) ci si pu\u00f2 riferire alle seguenti specie di minerali strettamente correlate:"}
{"id": "4751640", "revid": "729019", "url": "https://it.wikipedia.org/wiki?curid=4751640", "title": "United States Pacific Fleet", "text": "La Flotta del Pacifico degli Stati Uniti (USPACFLT) \u00e8 una componente dell'United States Navy responsabile di tutte le sue unit\u00e0 navali di superficie, sottomarine e forze aeree navali dislocate nell'Oceano Pacifico e in parte dell'Oceano Indiano. Fornisce inoltre le forze navali al comando di teatro dello U.S. Pacific Command. Il quartier generale \u00e8 situato presso la Base navale di Pearl Harbor, nelle Hawaii, con grandi strutture secondarie nella base navale di San Diego, in California.\nOrganizzazione.\nLa Flotta ha l'autorit\u00e0 sui seguenti comandi subordinati:\nComandi per Tipo.\nI comandi per tipo hanno il controllo delle loro unit\u00e0 durante la fase iniziale e intermedia del ciclo di addestramento fino a quando queste non vengono trasferite ai comandi operativi di flotta.\nNavi attualmente non operative.\nLa portaerei USS \"George Washington\" (CVN-73) ha iniziato un periodo di ristabilimento del combustibile nucleare della durata di 48 mesi.\nUSS \"Abraham Lincoln\" (CVN-72)\nLa portaelicotteri USS \"Bonhomme Richard\" (LHD-6) verr\u00e0 avviata ad un periodo di ammodernamento a partire dal 2018 presso la base navale di San Diego.\nLa nave da trasporto anfibio USS \"Portland\" (LPD-27), undicesima unit\u00e0 della classe \"San Antonio\", \u00e8 dal 2018 presso la base navale di San Diego in attesa di entrare in servizio.\nIl cacciatorpediniere USS \"Fitzgerald\" (DDG-62) \u00e8 in riparazione presso Pascagoula, Mississippi, dopo essere stato danneggiato da una collisione con un mercantile filippino il 17 giugno 2017 a sud-ovest di Tokyo. Nell'incidente hanno perso la vita 7 marinai americani."}
{"id": "4751641", "revid": "23", "url": "https://it.wikipedia.org/wiki?curid=4751641", "title": "Pumpellite", "text": ""}
{"id": "4751648", "revid": "287204", "url": "https://it.wikipedia.org/wiki?curid=4751648", "title": "Linee ferroviarie giapponesi (J-P)", "text": "L.\n\"Le linee con soli numeri, come \"Linea 2\" sono visualizzate nella sezione \"numeri\" nella pagina Linee ferroviarie giapponesi (A-I).\""}
{"id": "4751653", "revid": "1709158", "url": "https://it.wikipedia.org/wiki?curid=4751653", "title": "San Mart\u00edn (Buenos Aires)", "text": "Ciudad del Libertador General Don Jos\u00e9 de San Mart\u00edn, meglio conosciuta come San Mart\u00edn, \u00e8 una citt\u00e0 della provincia Grande Buenos Aires, Argentina, capoluogo del dipartimento (\"Partido \"cos\u00ec chiamati i dipartimenti argentini nella sola provincia di Grande Buenos Aires) del General San Mart\u00edn, situata nel centro-nord della medesima area. \nStoria.\nTra il 1836 fino al 1856 l'area ebbe il nome di \"Santos Lugares de Rosas\".\nCultura.\nIstruzione.\nUniversit\u00e0.\nLa citt\u00e0 \u00e8 sede dell'Universit\u00e0 Nazionale di General San Mart\u00edn, fondata nel 1992.\nInfrastrutture e trasporti.\nFerrovie.\nSan Mart\u00edn \u00e8 servita da una propria stazione ferroviaria posta lungo la linea suburbana Mitre che unisce le localit\u00e0 del ovest dell'area metropolitana bonaerense con Buenos Aires.\nAmministrazione.\nGemellaggi.\nSan Mart\u00edn \u00e8 gemellata con le seguenti citt\u00e0:"}
{"id": "4751656", "revid": "287204", "url": "https://it.wikipedia.org/wiki?curid=4751656", "title": "Fragilit\u00e0 degli anziani", "text": "La fragilit\u00e0 \u00e8 quella condizione per la quale un anziano \u00e8 incapace di svolgere, in maniera autonoma, le attivit\u00e0 di base della vita quotidiana da solo o con l'aiuto di mezzi o strumenti.\nDefinizione e identificazione.\nLa fragilit\u00e0 viene menzionata per la prima volta negli anni '80 dallo studioso statunitense M.D. Fretwell (1985) e in una pubblicazione scientifica curata dal National Institute on Aging\nEssa non coincide con la disabilit\u00e0, come hanno sostenuto a tratti alcuni geriatri, nel senso che un anziano fragile non \u00e8 per sua natura disabile, ma rischia di diventarlo se non adeguatamente curato.\nLa fragilit\u00e0 \u00e8 cos\u00ec una sindrome clinica che se trattata nel giusto modo pu\u00f2 essere anche reversibile, mentre se trascurata pu\u00f2 portare alla perdita completa dell'autonomia.\nEsistono alcuni elementi fisici e psicologici che identificano un anziano come fragile. Secondo L.P. Fried essi sarebbero cinque: la perdita di peso, la debolezza, la lentezza, il basso livello di attivit\u00e0 e la spossatezza. \nStudi e ricerche.\nOltre alla definizione e alla identificazione della fragilit\u00e0 c'\u00e8 stata attenzione nel corso degli anni anche alla ricerca sul territorio del numero degli anziani fragili. Nonostante le difficolt\u00e0 che si hanno in questi casi nel coniugare conoscenza, organizzazione e risorse economiche, ci sono stati tentativi in questo senso, come quello compiuto negli Stati Uniti d'America nel 1989, noto come Cardiovascular health study, su un campione di circa 5000 anziani sopra i 65 anni. I risultati di tale ricerca hanno portato a quantificare nel 7% il numero degli anziani fragili.\nIn Italia l'interesse nei confronti degli anziani fragili si sviluppa anche grazie alle intuizioni di Francesco Maria Antonini, considerato il padre della geriatria italiana. In ambiente accademico \u00e8 nota soprattutto la ricerca effettuata da Umberto Senin sugli anziani ultraottantenni di Bastia Umbra.\nNel 2001 viene poi realizzato dal geriatra Giampaolo Zucchelli il Progetto Lefes, uno studio sugli anziani fragili dei comuni di Livorno, Rosignano Marittimo e Collesalvetti, con la collaborazione di 97 medici di base e un campione di pi\u00f9 di 108.000 pazienti. La percentuale di \u201cfragili\u201d \u00e8 risultata del 2,4%\nQuesta ricerca teorica port\u00f2 poi alla costituzione di un consultorio per gli anziani fragili nella citt\u00e0 di Livorno."}
{"id": "4751659", "revid": "757396", "url": "https://it.wikipedia.org/wiki?curid=4751659", "title": "Ko\u0161arka\u0161ki klub FMP Beograd", "text": "Il Ko\u0161arka\u0161ki klub FMP Belgrado \u00e8 una societ\u00e0 cestistica avente sede nella citt\u00e0 di Belgrado, in Serbia.\nFondata nel 1970 a Novi Sad, nel 2009 si trasfer\u00ec a Belgrado, dove cambi\u00f2 il nome dapprima in \"Radni\u010dki Basket\", e poi in \"Radni\u010dki FMP\". Nel 2013 ha assunto la denominazione attuale. Disputa il campionato serbo.\nGioca le partite interne nella \u017deleznik Hall, che ha una capacit\u00e0 di 3.000 spettatori.\nRoster 2021-2022.\n\"Aggiornato al 25 agosto 2021\"."}
{"id": "4751660", "revid": "4711", "url": "https://it.wikipedia.org/wiki?curid=4751660", "title": "Ko\u0161arka\u0161ki klub Radni\u010dki FMP", "text": ""}
{"id": "4751661", "revid": "121822865", "url": "https://it.wikipedia.org/wiki?curid=4751661", "title": "Buddhismo in Europa", "text": "Anche se vi sono stati regolari contatti tra praticanti buddhisti ed europei durante l'antichit\u00e0, non vi \u00e8 mai stato un impatto da poter definire come \"diretto\": \u00e8 a partire difatti dalla seconda met\u00e0 del XIX secolo che il buddhismo \u00e8 venuto a conoscenza degli intellettuali occidentali, fino al punto che nel secolo successivo il numero di veri e propri aderenti a questa fede \u00e8 cresciuto viepi\u00f9. Oggi vi sono tra 1 e 4 milioni di buddhisti sparpagliati in tutto il continente europeo, la maggior parte dei quali si ritrova divisa tra Germania, Francia, Italia e Regno Unito. \nStoria antica.\nIl primo contatto accertato con la fede buddhista \u00e8 iniziato a seguito della conquista nel III sec a.C. da parte dell'esercito di Alessandro Magno di tutta l'Asia centrale sino a giungere sulle sponde del fiume Indo e oltre, nel nordovest del subcontinente indiano, nell'attuale Punjab. I colonizzatori greci della regione hanno poi adottato il buddhismo indiano e, sincretizzatolo con aspetti della propria cultura, hanno dato vita al cosiddetto buddhismo greco, che ha in pratica dominato la zona che va dall'attuale Pakistan a tutto l'Afghanistan (soprattutto nelle sue regioni pi\u00f9 a oriente); il tutto per diversi secoli.\nL'imperatore Ashoka il Grande ha inviato (ci\u00f2 \u00e8 testimoniato dai famosi Editti di Ashoka e dai vari pilastri fatti erigere in tutto il suo regno) varie missioni diplomatiche composte anche da monaci buddhisti nel mondo ellenistico; alcuni di loro stabilirono anche centri permanenti in certi luoghi ad esempio ad Alessandria d'Egitto, la pi\u00f9 nota tra le citt\u00e0 del vicino oriente ellenico in cui \u00e8 attestata la creazione di una comunit\u00e0 buddhista.\nStoria moderna.\nL'interesse per la dottrina etico-filosofica di derivazione buddhista inizia a diffondersi anche tra i circoli accademici nell'Europa moderna a partire dai primi anni 1870, grazie soprattutto ai filosofi tedeschi Arthur Schopenhauer e Friedrich Nietzsche, oltre che a studiosi di esoterismo come la fondatrice della teosofia Helena Blavatsky. Solo molto pi\u00f9 tardi cominciarono a comparire, in Europa, figure di praticanti buddhisti, per lo pi\u00f9 monaci ordinati, e ancora pi\u00f9 tardi, intorno agli anni 1960, centri di pratica autentici.\nIn tempi recenti l'Europa si \u00e8 dimostrata sempre pi\u00f9 ricettiva a una versione moderna della fede buddhista, come alternativa sia al cristianesimo sia ai precetti pi\u00f9 tradizionali del buddhismo originario. Russia e Austria sono a tutt'oggi gli unici due Stati europei che riconoscono ufficialmente (tramite determinati articoli di legge) il buddhismo come forma religiosa accettata nei rispettivi Paesi assieme all'eventuale loro \"religione di Stato\". Oltre a ci\u00f2 la federazione russa riconosce il buddhismo assieme a islam, cristianesimo ortodosso ed ebraismo quali forme di fede native del suolo russo; ci\u00f2 secondo la costituzione federale del 1993 (vedi Costituzione della Federazione Russa); tutti gli altri gruppi religiosi non vengono riconosciuti all'interno del Paese, se non dopo un'apposita registrazione per esser ufficialmente accettata come soggetto religioso da parte dello Stato.\nA parte le regioni che sono a stragrande maggioranza buddhista situate in Siberia, le periodiche migrazioni della popolazione dei Calmucchi durante tutto il XVII sec. ha fatto di loro a tutt'oggi l'unica regione di tradizione buddhista in Occidente, ossia al di qua dei Monti Urali; oggi vivono nella repubblica di Calmucchia facente parte della Federazione Russa. \nPrincipali templi buddhisti in Europa.\nNel 1982 il monaco vietnamita Th\u00edch Nh\u1ea5t H\u1ea1nh e la sua collega \"Ch\u00e2n Kh\u00f4ng\" hanno fondato il \"Plum Village Buddhist Center\" (denominato anche Lang Mai), un centro monastico praticante il buddhismo theravada ubicato nella regione della Dorgogna nel sud della Francia. Ma gi\u00e0 a partire dagli anni 1960 egli si trovava a capo di un gruppo monastico denominato \"Order of Inter-Being\" il quale insegnava i 5 e i 14 precetti o addestramenti alla consapevolezza per i laici impegnati nella meditazione di stampo buddhista. Nella sua qualit\u00e0 di \"Chiesa buddhista unificata\", il Plum Village \u00e8 legalmente riconosciuto dalla legislazione francese.\nDalla sua origine nel 1976 a \"Dhagpo Kagyu Ling\" il Kagyu (o Kagyupa-lignaggio della trasmissione orale) si \u00e8 sempre pi\u00f9 ampliato anche al di fuori del territorio francese in conformit\u00e0 con le istruzioni specifiche lasciate da Sua Santit\u00e0 il 16\u00b0 Karmapa (per approfondire vedi poi anche la Controversia del 17\u00b0 Karmata). Il Gendu Rinpoche in carica e il suo rappresentante europeo Jigme Rimpoche (vedi Buddhismo della Via di Diamante) hanno seguito la direttiva di Sua Santit\u00e0 il Karmapa, il quale aveva affermato la necessit\u00e0 di costruire un centro aperto al pubblico, dotato tra l'altro d'una biblioteca, di una istituzione universitaria, un eremo monastico e un centro di ritiro per laici, con l'intento di conservare e trasmettere a lungo termine il Dharma in territorio europeo.\nDa allora si sono aperti quattro centri (Dhagpo Kagyu Ling, Dhagpo Kundreul Ling, Dhagpo Dargye Ling, Dhagpo Dedreul Ling) col ruolo di preservare e trasmettere gl'insegnamenti del Buddha; formano insieme un tutt'uno in cui ognuno integra l'attivit\u00e0 degli altri tre.\nIn Scozia il pi\u00f9 importante centro buddhista \u00e8 il monastero \"Samy\u00e9 Ling\", anche questo associato - come i quattro succitati presenti in Francia - alla scuola Kagyu del Buddhismo tibetano e che ha celebrato il suo 40\u00ba anniversario nel 2007; \u00e8 questo il pi\u00f9 grande tempio buddhista dell'Europa occidentale. V'\u00e8 una comunit\u00e0 associata in \"Holy Isle, Firth of Clyde\", una serie d'isolette al largo della costa occidentale scozzese propriet\u00e0 della \"Samy\u00e9 Ling\": gli insediamenti presenti sull'isola includono anche il \"Centre for World Peace and Health\", centro per la pace e la salute nel mondo, oltre a un centro monacale e di ritiro femminile.\nSono stati istituiti centri in pi\u00f9 di 20 Paesi, tra cui Belgio, Irlanda e Polonia, Spagna e Svizzera. Il pi\u00f9 grande tempio in Europa orientale \u00e8 invece quello di \u0116lista (chiamato tempio d'oro), situato nella pianura adiacente al Mar Caspio e aperto nel 2005. Lo stupa di Benalm\u00e1dena, cittadina situata nell'estremo sud dell'Andalusia \u00e8 attualmente uno dei pi\u00f9 grandi creati nel continente europeo misurando pi\u00f9 di 108 metri d'altezza; affacciato sulla Costa del Sol e realizzato nel 2003 \u00e8 stato il progetto definitivo del maestro \"Lopon Tsechu Rinpoche\".\nIl \"Lerab Ling\" \u00e8 un centro buddhista tibetano fondato nel 1992 da Sogyal Rinpoche a Roqueredonde nei pressi di Lod\u00e8ve in Languedoc-Roussillon; esso contiene al proprio interno quello che \u00e8 il pi\u00f9 grande tempio del Buddhismo Mah\u0101y\u0101na presente in Europa, ufficialmente inaugurato nel 2008 dal XIV Dalai Lama in una cerimonia alla presenza di Carla Bruni-Sarkozy."}
{"id": "4751664", "revid": "4711", "url": "https://it.wikipedia.org/wiki?curid=4751664", "title": "Ko\u0161arka\u0161ki klub Radni\u010dki Basket", "text": ""}
{"id": "4751668", "revid": "287204", "url": "https://it.wikipedia.org/wiki?curid=4751668", "title": "San Mart\u00ecn", "text": ""}
{"id": "4751678", "revid": "4711", "url": "https://it.wikipedia.org/wiki?curid=4751678", "title": "Ko\u0161arka\u0161ki klub Radni\u010dki Basket Beograd", "text": ""}
{"id": "4751679", "revid": "806297", "url": "https://it.wikipedia.org/wiki?curid=4751679", "title": "Liber legis Longobardorum", "text": ""}
{"id": "4751683", "revid": "4711", "url": "https://it.wikipedia.org/wiki?curid=4751683", "title": "Ko\u0161arka\u0161ki klub Radni\u010dki Novi Sad", "text": ""}
{"id": "4751689", "revid": "2036687", "url": "https://it.wikipedia.org/wiki?curid=4751689", "title": "National Basketball Referees Association", "text": "La National Basketball Referees Association (NBRA) \u00e8 l'associazione che rappresenta gli arbitri della National Basketball Association (NBA).\nStoria.\nLa National Basketball Officials Association (NBOA) venne fondata nel in 1973 a causa delle condizioni di lavoro che gli arbitri della National Basketball Association (NBA) ritenevano inappropriate. All'epoca, l'unione credeva che stipendio e benefit non fossero adeguati. Nel 1977 l'associazione cambi\u00f2 il nome in National Association of Basketball Referees (NABR). Oggi si chiama National Basketball Referees Association (NBRA).\nNel 1977, una volta ufficializzata la formazione, la NBRA vot\u00f2 per lo sciopero durante i Playoff NBA perch\u00e9 il nuovo contratto collettivo non era stato rinegoziato. Lo sciopero ha portato l'NBA a dover assumere nuove arbitri per la restante parte di regular season e per i playoff, non senza lamentele riguardo l'operato da parte di giocatori e tifosi. L'NBA riconobbe l'NBRA come unica referente per la contrattazione dei contratti degli arbitri e lo sciopero termin\u00f2. Nel settembre del 1997 la NBA e la NBRA fecero un passo storico aggiungendo allo staff arbitrale le prime donne arbitro, Dee Kanter and Violet Palmer. Oggi la NBRA rappresennta 62 arbitri in attivit\u00e0 e 13 arbitri ritirati."}
{"id": "4751691", "revid": "1369234", "url": "https://it.wikipedia.org/wiki?curid=4751691", "title": "Campionati del mondo di duathlon del 2014", "text": "I Campionati del mondo di duathlon del 2014 (XXV edizione) si sono tenuti a Pontevedra in Spagna, in data 1 giugno 2014.\nTra gli uomini ha vinto il francese Benoit Nicolas, mentre la gara femminile \u00e8 andata alla francese Sandra Levenez.\nLa gara \"junior\" ha visto trionfare l'australiano Jacob Birtwhistle e l'italiana Angelica Olmo.\nIl titolo di Campione del mondo di duathlon della categoria \"under 23\" \u00e8 andato allo spagnolo David Castro Fajardo. Tra le donne si \u00e8 aggiudicata il titolo di Campionessa del mondo di duathlon della categoria \"under 23\" l'australiana Gillian Backhouse."}
{"id": "4751702", "revid": "62748", "url": "https://it.wikipedia.org/wiki?curid=4751702", "title": "Beba Barone", "text": ""}
{"id": "4751703", "revid": "767487", "url": "https://it.wikipedia.org/wiki?curid=4751703", "title": "Ko\u0161arka\u0161ka liga Srbije 2010-2011", "text": "La Ko\u0161arka\u0161ka liga Srbije 2010-2011 \u00e8 stata la quinta edizione del massimo campionato serbo di pallacanestro maschile. La vittoria finale \u00e8 stata ad appannaggio del Partizan."}
{"id": "4751704", "revid": "339392", "url": "https://it.wikipedia.org/wiki?curid=4751704", "title": "Ciudad del Libertador General Don Jos\u00e9 de San Mart\u00edn", "text": ""}
{"id": "4751707", "revid": "287204", "url": "https://it.wikipedia.org/wiki?curid=4751707", "title": "Italian Carnaval 2 - Sanremo Dance", "text": "Italian Carnaval 2 - Sanremo Dance \u00e8 un album degli Italian Disco Dance, pubblicato nel 1985 da Duck Record in formato LP e musicassetta e distribuito da Dischi Ricordi."}
{"id": "4751715", "revid": "181699", "url": "https://it.wikipedia.org/wiki?curid=4751715", "title": "Jacopo del Balzo", "text": ""}
{"id": "4751722", "revid": "339392", "url": "https://it.wikipedia.org/wiki?curid=4751722", "title": "General San Mart\u00edn, Buenos Aires", "text": ""}
{"id": "4751726", "revid": "1498232", "url": "https://it.wikipedia.org/wiki?curid=4751726", "title": "Aeroporti in Grecia", "text": "Questa voce contiene un elenco degli aeroporti in Grecia, denominati come stabilito dall'Organizzazione internazionale dell'aviazione civile (ICAO), ordinati per tipologia e sotto-ordinati per classificazione.\nClassificazione.\nLa classificazione degli aeroporti in Grecia \u00e8 stabilita dalla Hellenic Civil Aviation Authority (HCAA, in greco: \u03a5\u03c0\u03b7\u03c1\u03b5\u03c3\u03af\u03b1 \u03a0\u03bf\u03bb\u03b9\u03c4\u03b9\u03ba\u03ae\u03c2 \u0391\u03b5\u03c1\u03bf\u03c0\u03bf\u03c1\u03af\u03b1\u03c2 (\u03a5\u03a0\u0391), \"Ipires\u00eca Politik\u00ecs Aeropor\u00ecas\"), l'autorit\u00e0 nazionale greca per l'aviazione civile.\nLa HCAA ha pubblicato le definizioni per la classificazione degli aeroporti nazionali e le modalit\u00e0 di definizione degli aeroporti internazionali classificati secondo le normative vigenti:\nA novembre 2013 il Paese ospita 44 aeroporti, di cui 15 classificati come \"internazionali\", 25 come \"nazionali\" e 4 come \"municipali\". A questi vanno aggiunti 5 aeroporti definiti \"chiusi\"."}
{"id": "4751732", "revid": "767487", "url": "https://it.wikipedia.org/wiki?curid=4751732", "title": "Ko\u0161arka\u0161ka liga Srbije 2011-2012", "text": "La Ko\u0161arka\u0161ka liga Srbije 2011-2012 \u00e8 stata la quinta edizione del massimo campionato serbo di pallacanestro maschile. La vittoria finale \u00e8 stata ad appannaggio del Partizan."}
{"id": "4751733", "revid": "903399", "url": "https://it.wikipedia.org/wiki?curid=4751733", "title": "Dan Crawford", "text": "Vita privata.\nDopo aver frequentato la Cregier High School di Chicago, Crawford si \u00e8 laureato, nel 1976, alla Northeastern Illinois University. Attualmente vive a Naperville, Illinois, ha un figlio Drew Crawford che gioca come cestista. Ha anche una figlia di nome Lia.\nCarriera.\nGli inizi.\nCrawford ha arbitrato per 12 anni le partite di High school, per 9 anni le partite di college nella Missouri Valley Conference e nella Chicagoland Collegiate Athletic Conference e per quattro anni le partite della Continental Basketball Association (CBA) prima di andare in NBA.\nCarriera da arbitro NBA.\nNel 1984 viene chiamato ad arbitrare in NBA. Dalla stagione 1988-89 all'inizio della stagione 2013-2014 ha arbitrato 1660 partite di regular season e 283 di play-off. Ha inoltre arbitrato le partite dell'All-Star Game del 1993 e del 2001. \nCrawford e i Dallas Mavericks.\nCrawford, nella sua carriera, ha chiamato un numero sproporzionato di falli contro i Dallas Mavericks. Secondo quanto riportato dal sito della ESPN con lui come arbitro la franchigia di Mark Cuban ha un record di 2-16 nei play-off tra cui 16 sconfitte nelle ultime 17 partite. Inoltre Crawford chiama 2,3 falli a partita ai Mavs in pi\u00f9 rispetto ai loro avversari.\nL'ex arbitro Tim Donaghy ha affermato alla ESPN Radio che Crawford \u00e8 \"orgoglioso\" del record dei Mavs sotto la sua gestione arbitrale."}
{"id": "4751734", "revid": "761306", "url": "https://it.wikipedia.org/wiki?curid=4751734", "title": "Chiesa dell'autostrada del Sole", "text": ""}
{"id": "4751738", "revid": "198277", "url": "https://it.wikipedia.org/wiki?curid=4751738", "title": "Derby Perugia-Ternana", "text": ""}
{"id": "4751740", "revid": "124123", "url": "https://it.wikipedia.org/wiki?curid=4751740", "title": "Nati nel 608", "text": ""}
{"id": "4751750", "revid": "121453366", "url": "https://it.wikipedia.org/wiki?curid=4751750", "title": "Oltre le tenebre", "text": "Oltre le tenebre (titolo originale: \"Beyond the Shadows\") \u00e8 un romanzo fantasy del 2008 dello scrittore statunitense Brent Weeks, terzo e conclusivo volume della trilogia \"L'angelo della notte\".\nTrama.\nLa battaglia del boschetto di Pavvil \u00e8 finita, i Cenariani, guidati da Logan Gyre, hanno sconfitto i Khalidoriani. Anche il re divino Garoth Ursuul \u00e8 morto, ucciso da Kylar Stern con l'aiuto di Vi Sovari. La regina Terah si avvicina a Logan per capire se intende proclamarsi re o accettare di essere un semplice vassallo del regno. Logan \u00e8 indeciso, sa di essere sotto tiro degli arcieri della regina, ma alla fine promette fedelt\u00e0 a Terah, nonostante avesse la possibilit\u00e0 di uccidere Terah con l'aiuto dei soldati solo a lui fedeli. Il primo ordine che riceve Logan \u00e8 l'inseguimento del gruppo di Khalidoriani che hanno attaccato nella notte il campo dei Cenariani.\nIntanto Kylar Stern, l'Angelo della Notte, spia il campo delle truppe Ceuriane - camuffate da khalidoriani, alla cui caccia \u00e8 andato Logan - guidate dal signore della guerra Lantano Garuwashi e penetrate in territorio cenariano. Fra i ceuriani il sicario scorge una figura nota, il gigantesco Feir Cousat, guerriero formidabile e mago, e \"Ceur'caelestos\", la spada eccezionale di Lantano, capace di individuare pericoli e magie.\nI ceuriani, accampati nei pressi della cittadina Curva di Torras e del Bosco del Cacciatore, stanno preparando una trappola per le truppe di Logan che probabilmente saranno costrette ad attraversare il pericoloso Bosco ove, secondo le leggende popolari, il misterioso \"Cacciatore\" uccide chiunque si avvicini.\nAlla locanda di Curva di Torras giunge Elene, riuscita a scappare ai suoi rapitori Khalidoriani, grazie all'aiuto di un gruppo di arcieri Ymmuri. Alla locanda la ragazza trova due messaggi: uno del fidanzato Kylar - che spiega il motivo per cui ha lasciato all'improvviso Elene ed Uly a Caernarvon; l'altro di Viridiana Sovari, che confessa di aver ucciso Jarl, di aver mandato Uly alla Cappella ed infine di aver fatto \"una cosa orribile affinch\u00e9 noi potessimo vincere\".\nNei pressi del Bosco del Cacciatore Nero sono accampati non solo i Cenariani di Logan e i Ceuriani di Lantano Garuwashi, ma anche i guerrieri Lae'knaught - nemici giurati di ogni forma di magia - ed un gruppo di V\u00fcrdmeister khalidoriani guidati da Neph Dada, che era stato il principale consigliere del re divino Garoth Ursuul. I V\u00fcrdmeister sanno che la mitica \"Curoch\", la spada del potere forgiata da Ezra \"il Folle\", \u00e8 nelle mani dei Ceuriani, nella forma di \"Ceur'caelestos\", la \"Lama del Cielo\".\nOgnuno dei V\u00fcrdmeister Khalidoriani vorrebbe la spada per s\u00e9 - perch\u00e9 permetterebbe a chi la possiede di avere il controllo sul futuro re divino - e quindi non si deve permettere che \"Curoch\" entri nel Bosco del Cacciatore Nero, da dove non uscirebbe pi\u00f9.\nL'astuto giovane V\u00fcrdmeister Borsini si offre volontario per recuperare Curoch, raccontando come la dea Khali gli abbia ordinato in sogno di agire.\nPer evitare che i soldati di Logan cadano nella trappola del Bosco, Kylar, assunte le sembianze quasi invisibili dell'Angelo della Notte, porta lo scompiglio nell'accampamento dei Lae'knaught, che si lanciano quindi all'inseguimento di questa figura sfuggente. Mentre i Lae'knaught entrano nel Bosco di Ezra, Kylar incontra Feir e Lantano Garuwashi, che brandisce \"Ceur'caelestos\". L'obiettivo di Kylar \u00e8 sottrarre quella spada a Lantano e gettarla dentro il Bosco, perch\u00e9 solo cos\u00ec riotterrebbe il braccio destro mozzato, come promesso dal \"Lupo\" nel loro precedente incontro. La richiesta di Kylar non pu\u00f2 essere accettata da Lantano, pertanto i due formaidabili spadaccini - sotto gli occhi di Feir - si scontrano in un duello, interrotto improvvisamente dall'apparizione di un drago infernale, evocato da Borsini.\nA Khaliras, capitale del regno di Khalidor, arriva Dorian Ursuul, fuggito dall'avamposto di Screaming Winds dopo il sanguinoso passaggio di Khali e direttosi a Nord, ove alla cittadella \u00e8 prigioniera Jenine, la donna che le profezie gli avevano indicato come sua futura moglie. Il piano di Dorian prevede di entrare al castello come eunuco al servizio delle concubine del re divino e per riuscirci deve ingannare gli uomini di servizio - come Rugger e Hopper - che lo avevano conosciuto da giovane."}
{"id": "4751751", "revid": "287204", "url": "https://it.wikipedia.org/wiki?curid=4751751", "title": "Invisible Empire", "text": "Invisible Empire \u00e8 un singolo della cantautrice britannica KT Tunstall, il terzo estratto dal quinto album in studio \"Invisible Empire // Crescent Moon\"; venne pubblicato il 19 agosto 2013.\nPromozione.\nInsieme a \"Made of Glass\" e \"Feel It All\", \"Invisible Empire\" \u00e8 una delle canzoni pi\u00f9 suonate dalla cantante. \u00c8 stata suonata live per la prima volta nel 2012 insieme a Daryl Hall.\nComposizione.\n\"Invisible Empire\" \u00e8 stata la prima canzone ad essere stata scritta per l'album \"Invisible Empire // Crescent Moon\", ed ha toni pi\u00f9 cupi rispetto alle altre tracce dell'album.\nVideo musicale.\nIl video musicale della canzone ha debuttato sul canale YouTube ufficiale della cantante il 30 luglio 2013, ed \u00e8 stato acclamato dalla critica per lo stile medievale che richiama \"Il Trono di Spade\"."}
{"id": "4751752", "revid": "367445", "url": "https://it.wikipedia.org/wiki?curid=4751752", "title": "Symphony three", "text": ""}
{"id": "4751768", "revid": "729019", "url": "https://it.wikipedia.org/wiki?curid=4751768", "title": "Ko Phangan", "text": "Ko Phangan (in lingua thai: \u0e40\u0e01\u0e32\u0e30\u0e1e\u0e30\u0e07\u0e31\u0e19, trascritto anche Koh Pha Ngan; trascrizione IPA: ) \u00e8 un'isola situata nell'estremit\u00e0 sud-occidentale del Golfo di Thailandia, pochi chilometri a nord di Ko Samui. Fa parte della Provincia di Surat Thani, nel gruppo regionale della Thailandia del Sud.\nStoria.\nIl nome di Ko Pha Ngan deriva dal termine 'Ngan', che significa banco di sabbia nel dialetto thai meridionale, dovuto ai frequenti banchi di sabbia che si trovano al largo delle sue coste. Si presume che i primi a stanziarsi sull'isola facessero parte di comunit\u00e0 musulmane dei cosiddetti 'zingari del mare', tra i quali i pigmei Semang della Malaysia e proto-malesi. Al giorno d'oggi, solo una piccola minoranza della popolazione locale \u00e8 musulmana.\nL'isola divenne una delle localit\u00e0 preferite di villeggiatura per alcuni regnanti della Dinastia Chakri, in particolare del re Chulalongkorn che la visit\u00f2 14 volte, come testimoniano incisioni su pietra sparse sull'isola. Dopo aver vissuto per secoli di pesca e agricoltura, la popolazione isolana ha avuto un grande incremento demografico nel XX secolo per le miniere di stagno, di cui l'isola \u00e8 ricca. A partire dai primi anni settanta grande sviluppo ha avuto il turismo, diventato oggi il settore trainante dell'economia locale. Grande importanza assumono ancora la pesca e l'agricoltura, soprattutto il cocco.\nOltre che come destinazione turistica, viene visitata come ritiro spirituale: alcuni templi buddhisti offrono corsi di meditazione e acque termali. Vi \u00e8 stato un grande impulso al turismo giovanile a partire dagli anni ottanta con l'istituzione del \"Full Moon Party\" (festa della luna piena), una festa notturna che si tiene fino al giorno dopo nella spiaggia orientale di Had Rin durante il plenilunio e che richiama fino a 30.000 partecipanti e famosi DJ da tutto il mondo.\nGeografia.\nKo Phangan \u00e8 situata a circa 55\u00a0km dalla terraferma, a 15 da Ko Samui e 35 a sud da Ko Tao, rispettivamente la prima e la terza isola pi\u00f9 grandi dell'arcipelago Mu Ko Samui, di cui Ko Phangan fa parte. Il rilievo pi\u00f9 alto \u00e8 Khao Ra, con un'altuitudine di 630\u00a0m s.l.m.\nLe impervie montagne e la fitta giungla che la ricoprono, fanno della parte centrale dell'isola un luogo difficilmente accessibile, con alcuni stanziamenti solo lungo le strade scavate nella roccia. Pi\u00f9 della met\u00e0 del territorio \u00e8 stato designato parco nazionale, con oltre 80\u00a0km\u00b2 di foreste e con flora e fauna diversificate.\nIl porto di attracco dei traghetti \u00e8 la cittadina di Thong Sala, situata sulla costa di sud-ovest, dove hanno sede anche l'amministrazione locale, l'ospedale e le maggiori scuole dell'isola. Le spiagge principali sono quelle di Ban Tai e Ban Kai a sud, Had Rin a sud-est, Tong Nai Pan a nord-est ed il villaggio di pescatori di Chalok Lam a nord. Caratteristica \u00e8 la minuscola isola di Ko Ma nel nord-ovest, che si trasforma in una penisola con la bassa marea.\nAmministrazione.\nNell'ottobre del 1970 \u00e8 stato creato il Distretto minore \"(king amphoe)\", che comprendeva i sottodistretti \"(tambon)\" di Ko Phangan e Ban Tai, entrambi situati nell'isola. In precedenza, questi territori facevano parte del Distretto di Ko Samui. Con la soppressione dei \"king amphoe\" nel 1977, ora l'isola fa parte del Distretto di Ko Phangan.\nOggi il Distretto comprende le isole di Ko Phangan, di Ko Tao ed altri isolotti minori. L'altro distretto insulare della Provincia di Surat Thani \u00e8 quello della vicina Ko Samui, situata pi\u00f9 a sud. Il distretto di Phangan comprende i seguenti sottodistretti \"(tambon)\":"}
{"id": "4751776", "revid": "478814", "url": "https://it.wikipedia.org/wiki?curid=4751776", "title": "Ko Pha Ngan", "text": ""}
{"id": "4751783", "revid": "287204", "url": "https://it.wikipedia.org/wiki?curid=4751783", "title": "Marc Prensky", "text": "\u00c8 conosciuto come l'inventore e divulgatore dei termini nativo digitale e \"immigrato digitale\", che ha descritto in un articolo del 2001 su \"On the Horizon\" .\nPrensky \u00e8 laureato presso Oberlin College (1966), Yale University (1968) e la Business School di Harvard (1980). \u00c8 l'autore di Digital Learning Game-Based (McGraw-Hill 2001), Don't Bother Me Mom - I'm Learning (Paragon House 2006), Teaching Digital Natives (Corwin Press 2010), From Digital Natives to Digital Wisdom: Hopeful Essays for 21st Century Learning (2012), BRAIN GAIN: Technology and the Quest for Digital Wisdom (2012, pubblicato in italiano nel 2013 con il titolo La Mente Aumentata \u2013 Dai nativi digitali alla saggezza digitale), e pi\u00f9 di 60 saggi in materia di apprendimento e di educazione. Prensky \u00e8 anche un designer di videogiochi di apprendimento e un noto esperto nell'uso di videogiochi nell'educazione.\nPrensky ha iniziato la sua carriera come insegnante ad Harlem, New York, e ha insegnato a tutti i livelli, dalle elementari all'universit\u00e0. Inoltre \u00e8 stato Corporate Strategist e Direttore Sviluppo Prodotto presso il Boston Consulting Group, e ha lavorato come technology executive a Wall Street.\nFocus e Ricerca.\nIl focus dell'attenzione professionale di Prensky \u00e8 la riforma dell'istruzione primaria, in particolare supportando i docenti a cambiare la loro didattica in modi che siano pi\u00f9 efficaci per gli studenti del XXI secolo e insistendo per un passaggio ad una pedagogia guidata dalla passione e basata su una metodologia problem-solving. Fautore di un ruolo pi\u00f9 attivo degli alunni nel processo educativo, ha avviato in tutto il mondo dialoghi educatore-studente in merito al processo di insegnamento.\nPrensky offre una prospettiva diversa sul processo di apprendimento, basato sulla premessa che i bambini di oggi stanno vivendo la vita e l'educazione in modo molto diverso rispetto alle generazioni passate. Egli spera che i bambini siano motivati attraverso la loro passione per la tecnologia attraverso giochi, internet e telefoni cellulari. Ritiene quindi che attraverso la tecnologia si possa essere in grado di coinvolgere maggiormente i bambini e di aiutarli ad amare l'apprendimento.\nPrensky \u00e8 stato apprezzato ospite in evidenza su FOX, PBS, NBC, BBC, MSNBC e diversi altri network media internazionali. \u00c8 stato indicato come \"stella polare del nuovo movimento della genitorialit\u00e0\" dalla Parental intelligence Newsletter. Molti educatori guardano al lavoro di Prensky come un modo innovativo e futuristico di insegnare ai nostri figli.\nControversie.\nAlcuni scrittori hanno criticato le opinioni di Prensky come semplicistiche, sostenendo che la sua terminologia \u00e8 discutibile e che la sua affermazione che gli educatori dovrebbero semplicemente modificare il loro approccio per soddisfare i giovani 'nativi digitali' ignora elementi essenziali della natura dell'apprendimento e della buona pedagogia. Questi autori sostengono che il ruolo dell'insegnante non \u00e8 solo quello di fare ci\u00f2 che gli studenti vogliono, ma anche di monitorarli, di correggerli e \u2013 soprattutto\u00a0\u2013 di stimolarli: in quest'ottica le opinioni sulla pedagogia di Prensky sono viste come forse troppo unidimensionali.\nAltri hanno messo in dubbio che la definizione di nativo digitale abbia qualche utilit\u00e0 reale. Prensky in effetti attualmente ritiene che sia giunto il momento di superare le ormai vecchie metafore di e di muoversi verso un nuovo obiettivo: quello della saggezza digitale (si vedano gli ultimi libri di Prensky 'From Digital Natives to Digital Wisdom' e La mente aumentata. Dai nativi digitali alla saggezza digitale'). \nPer quanto riguarda ci\u00f2 che \u00e8 semplicistico e ci\u00f2 che \u00e8 buona pedagogia, Prensky sostiene che i campi dell'istruzione e della pedagogia oggi siano diventati inutilmente troppo complicati, ignorando i bisogni reali dei nostri studenti (e del nostro mondo), e che sia tempo di rivalutare ci\u00f2 che significa un buono ed efficace insegnamento nell'era digitale, e di mettere insieme ci\u00f2 che \u00e8 importante del passato con gli strumenti del futuro. Prensky sostiene che, nonostante i recenti influssi della tecnologia sulla scuola, non venga rivolta sufficiente attenzione alle implicazioni di tutte gli importanti recenti cambiamenti nel nostro ambiente e contesto educativo. Vedi, ad esempio http://www.marcprensky.com/blog/archives/2011_06.html."}
{"id": "4751790", "revid": "62552480", "url": "https://it.wikipedia.org/wiki?curid=4751790", "title": "Eiruv", "text": ""}
{"id": "4751793", "revid": "690118", "url": "https://it.wikipedia.org/wiki?curid=4751793", "title": "Genio ferrovieri", "text": ""}
{"id": "4751796", "revid": "1714743", "url": "https://it.wikipedia.org/wiki?curid=4751796", "title": "Beatrice del Monferrato", "text": "Origine.\nSia secondo il \"De Allobrogibus libri novem\", che secondo la \"Ex vita Margarit\u00e6 Albonensis comitiss\u00e6\", Beatrice era consanguinea dell'imperatore Federico Barbarossa, e che era figlia del Marchese del Monferrato, Guglielmo V; infine, anche Nicolas Chorier, nel suo \"Histoire de Dauphin\u00e9\" conferma che era figlia del Marchese del Monferrato, Guglielmo V e di Giuditta di Babenberg, che secondo il \"Continuatio Claustroneoburgensis I\" era figlia di Agnese di Waiblingen e del di lei secondo marito, il Margravio d'Austria, Leopoldo III di Babenberg (San Leopoldo di Babenberg).&lt;br&gt;Guglielmo V del Monferrato, secondo il documento n\u00b0 38 del \"Monumenta Aquensia, Pars I\", era l'unico figlio maschio del marchese Ranieri degli Aleramici e di Gisella di Borgogna.\nBiografia.\nNel 1155, sia secondo il \"De Allobrogibus libri novem\", che secondo la \"Ex vita Margarit\u00e6 Albonensis comitiss\u00e6\", Beatrice era stata data in moglie al Delfino del Viennois e conte di Albon, Ghigo V, che, secondo il documento n\u00b0 3776 del \"Regeste dauphinois, ou R\u00e9pertoire chronologique et analytique des documents, tome I, fascicolo II\", era l'unico figlio maschio del Delfino del Viennois e conte di Albon, Ghigo IV e della moglie Clemenza detta Margherita di M\u00e2con, che, come ci conferma la \"Ex vita Margarit\u00e6 Albonensis comitiss\u00e6\", era nipote di papa Callisto II, figlia di Stefano I di M\u00e2con, conte Palatino di Borgogna, e di Beatrice di Lorena; i parenti di Margherita o Clemenza (\"Macildam vel Clementiam filiam Stephani seu Sophini, Burgundi\u00e6 ducis\"), ci vengono confermati anche dal \"De Allobrogibus libri novem\".\nSempre secondo il \"De Allobrogibus libri novem\", suo marito, Ghigo V, mor\u00ec a Vizille, nel 1162 e fu tumulato, accanto al padre, nella Cattedrale di Grenoble.&lt;br&gt;Ancora secondo il \"De Allobrogibus libri novem\", Ghigo V mor\u00ec, senza lasciare eredi maschi; secondo la \"Histoire g\u00e9n\u00e9rale du Dauphin\u00e9. vol. 1 / par Nicolas Chorier\", invece, alla sua morte, Ghigo V lasci\u00f2 anche un erede maschio, di nome Ghigo, che sopravisse al padre solo pochi anni. Comunque alla morte di Ghigo V, la suocera di Beatrice, Clemenza detta Margherita, assunse la reggenza, per l'unica figlia, Beatrice (oppure prima per il figlio maschio, Ghigo, e dopo la sua morte, per Beatrice).\nVerso il 1165 Federico Barbarossa, come viene confermato dalle \"Europ\u00e4ische Stammtafeln\", Vol. III, cap. 738 (non consultate), diede in moglie Beatrice, che era sua cugina prima, ed era vedova di Ghigo V, al Marchese di Finale, Enrico del Vasto detto il Guercio o il Valoroso, che, secondo il documento n\u00b0 42 del \"Monumenta Aquensia, Pars I\", era uno dei figli maschi del marchese di Savona e della Liguria Occidentale, Bonifacio del Vasto e di Agnese di Vermandois.&lt;br&gt;Verso il 1185, Beatrice rimase vedova per la seconda volta\nNel 1197 circa, di ritorno dalla Sicilia, il cavaliere-trovatore Raimbaut de Vaqueiras ritorn\u00f2 nel Monferrato e qui incontr\u00f2 Beatrice, sorella del marchese Bonifacio che lo ospitava e vedova di Enrico del Carretto. Innamoratosi della donna, compose per lei diverse canzoni e cominci\u00f2 a cantare in diverse lingue.\nBeatrice visse sino al 1228 e fu sepolta nella Cattedrale di Grenoble.\nFigli.\nBeatrice a Ghigo diede una sola figlia:\nBeatrice a Enrico diede cinque figli:\nLa Dama del Monferrato.\nLa Dama del Monferrato, che il Raimbaut chiama \"Bel Cavaller\" nelle sue poesie, \u00e8 in modo particolare messa in epigrafe in tutte le \"raz\u00f3s\", le quali spiegano il perch\u00e9 Raimbaut gli diede questo soprannome:\nPoi un giorno, il trovatore, mentre stava spiando dalla sua finestra, vide entrare il marchese nella camera di sua sorella. Costei, nell'attesa del suo spasimante, si era allungata sul letto in \u00ababbigliamento intimo\u00bb con gli occhi chiusi.\nSuo fratello allora posa la sua spada al fianco di lei. Beatrice l'afferra \u00aballa maniera di un cavaliere\u00bb, estraendola dal fodero, e la maneggia con destrezza facendola roteare. Per questo, il suo amante gli dar\u00e0 tale soprannome.\nBeatrice di Monferrato e la Beatrice dantesca.\nUna luce diversa su Beatrice Portinari come figura di creazione dantesca pu\u00f2 arrivare proprio dalla lettura di un Canto di questo poeta provenzale, Raimbaut de Vaqueiras, vissuto prevalentemente in Italia, circa un secolo prima di Dante: il canto \u00e8 \"Kalenda maia\", la penultima strofa inizia cos\u00ec:\nDante, che conosceva il provenzale ed i poeti provenzali, quasi cento anni dopo scrive di Beatrice:\n\"Tanto gentile e tanto onesta pare/ la donna mia ...\". L'incipit \u00e8 identico, il sentimento che muove i poeti \u00e8 lo stesso, gli echi stessi che il canto di Raimbaut sembra evocare si possono ritrovare nelle parole diverse e nei versi di Dante, infine, il riferimento a Beatrice che accomuna i due poeti appare sorprendente. Raimbaut canta Beatrice del Monferrato, che serviva come troubadour e cavaliere. Questa Beatrice non \u00e8 la Beatrice dantesca, ma sembra aver dato almeno uno piccolo contributo alla creazione della sua memorabile figura."}
{"id": "4751797", "revid": "682087", "url": "https://it.wikipedia.org/wiki?curid=4751797", "title": "Nanosomia", "text": ""}
{"id": "4751798", "revid": "682087", "url": "https://it.wikipedia.org/wiki?curid=4751798", "title": "Microsomia", "text": ""}
{"id": "4751799", "revid": "287204", "url": "https://it.wikipedia.org/wiki?curid=4751799", "title": "George Harris (attore 1892)", "text": "Non va confuso con Georgie Harris (1898-1986), attore britannico che, talvolta, appare accreditato anche con il nome George Harris.\nBiografia.\nNato in Pennsylvania, a Pittsburgh il 6 ottobre 1892, fu essenzialmente un attore caratterista. Debutt\u00f2 sullo schermo interpretando un giocatore in un western - genere che gli rest\u00f2 sempre congeniale - prodotto dalla Thanhouser. Fu il primo di una serie che conta oltre una trentina di film girati nella sua quasi trentennale carriera cinematografica che si chiuse nel 1941, dopo aver partecipato a \"Fiori nella polvere\", un film drammatico diretto da Mervyn LeRoy."}
{"id": "4751800", "revid": "2151778", "url": "https://it.wikipedia.org/wiki?curid=4751800", "title": "Freytag &amp; Berndt", "text": "La Freytag-Berndt und Artaria KG \u00e8 una casa editrice austriaca specializzata nel campo della cartografia. \nStoria.\nLa casa editrice venne fondata nel 1885 a Vienna, che in quei tempi era la prospera capitale dell'Impero austro-ungarico. Gustav Freytag aveva appreso in modo approfondito le tecniche della cromolitografia lavorando a Vienna, Lipsia, Londra e Berlino; nel 1879 aveva fondato la propria stamperia di carte turistiche ed escursionistiche, raggiungendo un considerevole fatturato ed un alto grado di competenza. Nel 1885 Freytag si associ\u00f2 il suo finanziatore Wilhelm Berndt: nacque cos\u00ec la Freytag &amp; Berndt. Inizialmente si trattava di una OHG (societ\u00e0 in nome collettivo); nel 1911 divenne una GmbH (societ\u00e0 a responsabilit\u00e0 limitata) e nel 1923 una Aktiengesellschafft (societ\u00e0 per azioni). \nNel 1920 la Freytag &amp; Berndt acquis\u00ec il settore cartografico della antica casa editrice musicale Artaria, facendone una societ\u00e0 controllata. Nel 1940 le due societ\u00e0 si fusero nella attuale Freytag-Berndt und Artaria.\nDopo la caduta della Cortina di ferro, Freytag &amp; Berndt ha approfittato dell'occasione per espandersi nei mercati emergenti della Repubblica Ceca (1990), della Slovacchia (1992) e dell'Ungheria (1995). L'azienda \u00e8 anche riuscita ad acquistare la casa editrice tedesca \"Bergverlag Rother\" (1990) e gli istituti cartografici \"SHOCart\" dalla Repubblica Ceca e \"Mapiberia\" dalla Spagna (2005).\nOggi.\nFreytag un Berndt rimane una delle istituzioni cartografiche pi\u00f9 rinomate nei paesi di lingua tedesca, considerando la Kompass Karten GmbH di Innsbruck come l'unico concorrente privato rimasto nella produzione di carte per l'escursionismo per le Alpi Orientali austriache e tedesche. Nella gamma di prodotti dell'azienda si trovano inoltre carte stradali, mappe per il ciclismo, piante di citt\u00e0 ed atlanti."}
{"id": "4751804", "revid": "1543377", "url": "https://it.wikipedia.org/wiki?curid=4751804", "title": "Capo Kol'zat", "text": "Capo Kol'zat (in russo \u043c\u044b\u0441 \u041a\u043e\u043b\u044c\u0437\u0430\u0442) si trova sulla costa orientale dell'isola di Graham Bell nella Terra di Francesco Giuseppe, in Russia ed \u00e8 il punto pi\u00f9 orientale dell'arcipelago. Ha un'altitudine di 108\u00a0m. A causa della vicinanza con l'oceano Artico, il mare intorno a capo Kol'zat \u00e8 quasi sempre ricoperto dalla banchisa.\nLa linea ideale che va da capo Kol'zat a capo Artico (sull'isola Komsomolec, nella Severnaja Zemlja) segna il limite nord del mare di Kara. "}
{"id": "4751805", "revid": "1573940", "url": "https://it.wikipedia.org/wiki?curid=4751805", "title": "Tityridae", "text": "Tityridae \u00e8 una famiglia di uccelli dell'ordine dei Passeriformi, diffusa nella zona tropicale del Nuovo mondo.\nTassonomia.\nIl Congresso Ornitologico Internazionale (settembre 2013) assegna alla famiglia Tityridae i seguenti generi e specie:\nTradizionalmente i generi \"Laniocera\", \"Onychorhynchus\", \"Pachyramphus\" e \"Xenopsaris\" venivano inclusi nella famiglia Tyrannidae, i generi \"Iodopleura\", \"Laniisoma\" e \"Tityra\" nella famiglia Cotingidae e il genere \"Schiffornis\" in Pipridae.\nDelle analisi cladistiche, basate su caratteri morfologici scheletrici e della siringe, suggerirono che i suddetti generi potessero essere considerati come un raggruppamento monofiletico. \nTale raggruppamento fu dapprima considerato come una sottofamiglia, che fu chiamata \u00abTityrinae\u00bb, della famiglia Tyrannidae, ma poi, per le successive risultanze d'alcuni studi molecolari, si decise d'elevarlo al rango di Famiglia, e prese il nome di \u00abTytirid\u00e6\u00bb."}
{"id": "4751813", "revid": "1935652", "url": "https://it.wikipedia.org/wiki?curid=4751813", "title": "Luigi Maverna", "text": "Biografia.\nVenne ordinato sacerdote il 19 giugno 1943.\nMinistero episcopale.\nIl 15 settembre 1965 venne eletto vescovo titolare di Vannida e vescovo ausiliare della Spezia.\nRicevette la consacrazione episcopale il 17 ottobre 1965 dal vescovo Carlo Allorio, coconsacranti i vescovi Giuseppe Stella e Antonio Poma.\nPoco tempo dopo, nel 1966, venne nominato amministratore apostolico \"sede plena\" della diocesi di Chiavari, risultandone ancora formalmente vescovo mons. Francesco Marchesani, anziano ed ammalato. Il 9 settembre 1971, dopo la morte di mons. Marchesani, venne nominato vescovo di Chiavari, carica dalla quale si dimise il 22 febbraio 1973.\nDall'ottobre del 1972 ricopr\u00ec la carica di assistente ecclesiastico generale dell'Azione Cattolica Italiana, fino a quando, il 19 marzo 1976, papa Paolo VI lo nomin\u00f2 segretario generale della Conferenza Episcopale Italiana.\nIl 25 marzo 1982 venne nominato arcivescovo di Ferrara e vescovo di Comacchio. A seguito dell'unificazione della diocesi di Comacchio con l'arcidiocesi di Ferrara, disposta dalla Congregazione per i vescovi il 30 settembre 1986, venne nominato primo arcivescovo di Ferrara-Comacchio.\nNel 1992 celebr\u00f2 il primo sinodo dell'arcidiocesi.\nL'8 settembre 1995 papa Giovanni Paolo II accolse la sua rinuncia al governo pastorale dell'arcidiocesi di Ferrara-Comacchio per raggiunti limiti d'et\u00e0.\nGenealogia episcopale.\nLa genealogia episcopale \u00e8:"}
{"id": "4751815", "revid": "31886", "url": "https://it.wikipedia.org/wiki?curid=4751815", "title": "Macrosomia", "text": ""}
{"id": "4751818", "revid": "287204", "url": "https://it.wikipedia.org/wiki?curid=4751818", "title": "Uruguay ai Giochi della XXX Olimpiade", "text": "L'Uruguay ha partecipato ai Giochi olimpici di Londra, svoltisi dal 27 luglio al 12 agosto 2012. \u00c8 stata la 20\u00aa partecipazione consecutiva degli atleti uruguaiani ai giochi olimpici estivi ad esclusione dell'edizione di Mosca 1980 a supporto del boicottaggio statunitense.\nGli atleti della delegazione uruguaiana sono stati 29 (26 uomini e 3 donne), in 8 discipline. Il portabandiera durante la cerimonia di apertura \u00e8 stato il canottiere Rodolfo Collazo. Alla cerimonia di chiusura il portabandiera \u00e8 stato il velista Alejandro Foglia.\nL'Uruguay non ha ottenuto alcuna medaglia nel corso della manifestazione, risultato ripetuto per la terza volta consecutiva.\nCalcio.\nMaschile.\nRosa\n\"Presenze e reti aggiornate all'11 agosto 2012.\"\nPrima fase - Gruppo A"}
{"id": "4751835", "revid": "547034", "url": "https://it.wikipedia.org/wiki?curid=4751835", "title": "Domenico Negri", "text": "Biografia.\nNel 1757, apr\u00ec un negozio di pasticceria in Berkeley Square sotto l'insegna \"At the Pineapple\" (all'ananas): a quel tempo, l'ananas era un simbolo di lusso e ampiamente utilizzato come logo per pasticceri.\nMolto stimato, ricevette il \"Royal Warrant\", e fino alla morte, nel 1767, di Edouardo Augusto, duca di York, la sua carta di visita indicava la menzione \"Confectioner of His Royal Highness the Duke of York\".\nEra noto anche per fornire un completo \"garden dessert\", dessert monumentale di giardino composto con specchi, fontane di vetro di Murano, statuette di porcellana, pagode, albarelli e laghetti adornati di confetti, caramelle e altre leccornie.\nNon si sa nulla della sua origine, ma vari documenti commerciali, conservati al British Museum, confermano il suo nome e la sua produzione. Su uno dei suoi biglietti da visita commerciali \u00e8 possibile leggere la produzione del Negri dove sono elencate alcune delle sue specialit\u00e0 come la \"Naples diavolini\" e \"diavoloni\", \"cedrati ices\", \"all sort of ice, fruits and creams in the best italian manner\".\nPi\u00f9 tardi nel secolo, nel 1789, uno dei suoi apprendisti Frederick Nutt pubblic\u00f2 un ricettario con ampie sezioni dedicate a gelati e granite."}
{"id": "4751837", "revid": "767487", "url": "https://it.wikipedia.org/wiki?curid=4751837", "title": "Dalla spada all'aratro", "text": "Dalla spada all'aratro \u00e8 un concetto che indica la trasformazione di armi o tecnologie militari in strumenti usati per scopi pacifici.\nLa frase ha origine nel libro di Isaia:\n\"Egli sar\u00e0 giudice fra le genti e sar\u00e0 arbitro fra molti popoli. Forgeranno le loro spade in vomeri, le loro lance in falci; un popolo non alzer\u00e0 pi\u00f9 la spada contro un altro popolo, non si eserciteranno pi\u00f9 nell'arte della guerra.\" - Isaia 2:3-4\nL'aratro \u00e8 spesso usato a simbolo di strumento costruttivo per l'umanit\u00e0, e opposto alla spada che \u00e8 usata come simbolo distruttivo.\nLa stessa espressione in lingua tedesca (\"Schwerter zu Pflugscharen\") \u00e8 stata usata negli anni 80 nella Repubblica Democratica Tedesca per indicare le iniziative volte al disarmo."}
{"id": "4751838", "revid": "767487", "url": "https://it.wikipedia.org/wiki?curid=4751838", "title": "Aleksandr Kirillov", "text": ""}
{"id": "4751839", "revid": "36426", "url": "https://it.wikipedia.org/wiki?curid=4751839", "title": "Chiesa di San Matteo al Cassaro", "text": "La chiesa di San Matteo al Cassaro \u00e8 un edificio di culto situato nel centro storico di Palermo. Il monumento si affaccia sulla strada del Cassaro (odierno Via Vittorio Emanuele), nel mandamento Castellammare o Loggia.\nStoria.\nEpoca spagnola.\nL'edificio \u00e8 consacrato il 12 marzo 1647 dall'arcivescovo di Palermo Fernando Andrade Castro, ma \u00e8 completato solo nel 1664 per opera degli architetti Gaspare Guercio e Carlo D'Aprile.\nSuccessivamente, in particolare nel Settecento, l'interno della chiesa \u00e8 arricchito da innumerevoli opere d'arte.\nEpoca borbonica.\nNella chiesa nascosta da un genuflessorio, si trova una botola che, secondo la leggenda, sarebbe il passaggio per un sotterraneo utilizzato dai Beati Paoli. Proprio a San Matteo essi furono scoperti e costretti a spostarsi altrove, nella zona del fiume Kemonia. Il sottosuolo della chiesa rivela un'altra peculiarit\u00e0, la cripta, ampia con tanto di loculi ornati di maioliche e poggiateste. In essa sono sepolti, a partire dal 1714, i membri della confraternita dei \"Miseremini\".\nEpoca contemporanea.\nCome massimo esempio di luogo di culto barocco sull'importante arteria cittadina, gran parte dei capolavori custoditi nell'interno versano in uno stato di generale trascuratezza e urgono di opere di restauro.\nProspetto.\nLa facciata dell'edificio, caratterizzata dallo stile tipicamente barocco, \u00e8 realizzata con marmo bigio ricavato dal Monte Billiemi. Nei tre ordini del prospetto principale completato nel 1662 e riccamente decorato, sono ricavate tre nicchie che ospitano le statue di \"La Vergine\" al centro, \"San Matteo Apostolo ed Evangelista\" a sinistra e \"San Mattia Apostolo\" a destra.\nAl primo ordine sei paraste, le quattro interne pi\u00f9 avanzate, racchiudono due finestre laterali che delimitano l'ingresso principale. Il portale \u00e8 costituito da colonne doriche sormontate da timpano a doppio arco spezzato sovrapposto con nicchia intermedia ospitante la statua della Vergine. Al secondo ordine un articolato cornicione separa i due livelli. Quattro paraste racchiudono le due nicchie laterali con timpano ad arco che delimitano un grande oculo sormontato da iscrizione e decorato con volute laterali e mensole con vasi. Ai lati esterni grandi volute a spirale di raccordo. Nel terzo ordine un articolato cornicione separa i due livelli. Due paraste racchiudono tre finestre ad arco con balaustre. Ai lati grandissime volute a spirale di raccordo.\nGli architetti nonch\u00e9 scultori che la realizzano, unitamente alle statue ornamentali, sono Carlo D'Aprile e Gaspare Guercio figlio d'arte di Vincenzo Guercio.\nInterno.\nTempio di stile cinquecentesco, lungo 35 metri e largo 18, a croce latina con ampio transetto e abside squadrata, l'interno diviso in tre navate da due serie di sette colonne di stile dorico in pietra grigia di Billiemi collocate nel 1640, reggono arcate centriche oltre le quali si aprono le navate laterali e le dieci cappelle. L'interno, tra le tante apprezzabili opere d'arte, offre mirabili affreschi di Vito D'Anna e pregiati stucchi di Giacomo Serpotta e Bartolomeo Sanseverino.\nDieci cappelle laterali, le cui volte sono affrescate da Gaspare Giottino e Crispino Reggio nel 1760c. Le pareti arricchite da rivestimenti in marmo policromo, la tecnica, molto diffusa nel seicento, ha una particolare diffusione in Sicilia, consiste nel comporre assieme marmi mischi di diverso colore creando particolari cromie e accostamenti dai toni intensi e variegati. All'interno di ogni cappella \u00e8 addossato alla parete di fondo un altare con paliotto settecentesco, anch'esso in marmo policromo.\nLe colonne reggono archi a tutto sesto, archi rivestiti di marmi policromi con pennacchi adorni da medaglioni in stucco dorato con mezze figure dei dodici \"Apostoli\" attribuiti a Bartolomeo Sanseverino allievo di Giacomo Serpotta. Ad ogni arco corrisponde nelle navate laterali una cappella anch'essa rivestita di marmo policromo, adoperato con maggiore ricchezza decorativa.\nAll'ingresso, davanti alle prime due colonne sono collocate due acquasantiere La Grassa, poste nel 1992 in sostituzione delle settecentesche rubate nell'agosto del 1990. Tra gli artisti impegnati nella realizzazione delle tele della chiesa si segnalano Pietro Novelli, Leonardo Balzano, Filippo Randazzo, Antonio Manno e Giuseppe Testa.\nCupola.\nQuattro pilastri sostengono l'elegante cupola poggiata su un tamburo ottagonale illuminato da otto grandi finestre. La superficie concava \u00e8 ricoperta dal \"Trionfo del nome di Maria\", affresco autografo di Vito D'Anna allievo di Olivio Sozzi di cui divenne genero. Addossate ai pilastri a sostegno allegorico della cupola le quattro virt\u00f9 teologali della \"Fede\", della \"Giustizia\" opere di Giacomo Serpotta su disegno di Francesco Ferrigno, della \"Speranza\", della \"Carit\u00e0\" di Bartolomeo Sanseverino.\nNavata e affreschi.\nLa cupola e le volte della chiesa sono affrescate nel 1754 da Vito D'Anna e allievi di bottega, sono raffigurate \"L'apoteosi dei Santi Matteo e Mattia\" e \"La liberazione delle Anime del Purgatorio\" nella navata centrale, la \"Gloria di San Gregorio\" nella volta del transetto sinistro, la \"Cacciata di Adamo ed Eva dal Paradiso Terrestre\" e il \"Cristo riparatore\" in quella di destra. Nella cupola \u00e8 rappresentato il \"Trionfo del nome di Maria\".\nPosti sull'arco trionfale vi sono tre \"Angeli\" che reggono un grande cartiglio, pregevole opera in stucco di Giacomo Serpotta del 1728. Il gruppo scultoreo serpottiano sul frontone adorna l'altare maggiore con due figure muliebri che rappresentano la \"Fede\" e la \"Preghiera\". Nella lunetta due serafini affiancano l'Agnus Dei giacente sul Libro Sacro che reca i sette sigilli dell'Apocalisse. Nella controfacciata \u00e8 presente lo stupendo rilievo del Serpotta del 1729 \"Cristo e le anime purganti\".\nLe singole figure femminili allegoriche incorniciate da ghirlande in stucco sono affreschi di Francesco Sozzi figlio del grande Olivio Sozzi e cognato dello stesso Vito D'Anna.\nTransetto.\nNel transetto sono presenti altari di dimensioni maggiori rispetto a quelli delle cappelle laterali: \nPresbiterio.\nSul pilastro sinistro del presbiterio \u00e8 collocato il medaglione del frate fondatore Leonardo Galici del 1742 commissionato dal superiore della confraternita Pietro Tinnaro e dai congiunti Giovanni La Cava e Gaetano Diletti. Alla base \u00e8 collocata l'urna contenente i resti mortali.\nIl presbiterio o cappellone \u00e8 chiuso da una balaustra in marmo con due sportelli in rame dorato ben lavorati dai quali sono state asportate le immagini dei Santi Matteo e Mattia, opera di Battista Serpotta del 1643. L'altare per la celebrazione dell'eucaristia \"coram populo\" in legno con la base scolpita l\"'Ultima Cena\", accanto \u00e8 posto un ambone ligneo con i simboli dei \"quattro evangelisti\".\nL'altare maggiore \u00e8 interamente rivestito in marmo policromi, agate siciliane e lapislazzuli, con bassorilievi in legno dorato rappresentanti scene bibliche, opera di Gaspare Firriolo. I bassorilievi del paliotto laccati in oro, sono frutto della mano di Filippo Cinistri sul disegno dell'architetto Giovanni Cadorna del 1798. Sull'altare il dipinto di Giuseppe Testa raffigurante la \"Trinit\u00e0 e le Anime purganti\" del 1796. Il tabernacolo a forma di tempietto circondato da colonnine. La cupoletta, lo sportellino e la targa recante la dicitura \"Ecce Agnus Dei\" sono di lapislazzuli. I capitelli delle colonnine sono in legno dorato. Le sei statuine che l'adornano sono state rubate nel 1970 e con esse i quattro \"Angeli\" in legno dorato che sostenevano la mensa dell'altare.\nSulle pareti laterali si aprono quattro porte sormontate da bassorilievi in marmo, con cornici anch'esse in marmo, raffiguranti i quattro Dottori della Chiesa: \"San Gregorio Magno\", \"Sant'Agostino\", \"San Girolamo\", \"Sant'Ambrogio\", attribuiti a Vincenzo Siracusa allievo di Ignazio Marabitti.\nSacrestia.\nNel transetto, sulle porte che immettono nelle due antisacrestie, si trovano cantorie in ferro battuto e un organo in legno dorato, raffinate opere di Giuseppe Lugaro, manufatti risalenti al 1871.\nAddossati alle pareti sono disposti ampi armadi di noce intagliati dallo scultore Pietro Marino del 1738. Ognuno di essi reca su ogni sportello statuine di legno di Santi del Nuovo e Vecchio Testamento poste su artistiche mensolette. Sui muri lungo le cornici, sono incastonati medaglioni ovali o rotondi con festoni e mezze figure di \"Anime del Purgatorio\", sopra le cornici sono presenti mezzibusti in legno intagliato raffiguranti Papi e Vescovi. In seguito a un furto perpetrato attorno al ferragosto del 1990 sono stati asportati questi piccoli gioielli in legno assieme a tre armadi e al tavolo scolpito del '700. Parte degli elementi scultorei e delle tele che ornano la sacrestia sono conservati nel Museo diocesano di Palermo.\nLa volta e le mura dell'ampia sacrestia sono ornate di affreschi, l'opera centrale \u00e8 attribuita a Filippo Randazzo realizzata nel 1742. Raffigura \"La raccolta di 12000 dramme d'argento\" fatta da Giuda Maccabeo e spedite a Gerusalemme per offrire al Signore sacrifici per i peccati dei morti. Due medaglioni ovali vicini l'affresco mostrano gruppi di Angeli che in cartigli riassumano le ragioni del gesti di Giuda Maccabeo e le parole di San Paolo ai Corinti nel congratularsi per le collette fatte in favore dei fratelli.\nGli altri dipinti del 1741 sono del sacerdote Giovanni Macula che decora gratuitamente per affetto alla Chiesa nella quale presta opera. Inserito fra gli armadi, che in quel posto hanno alcuni sedili, in un elegante baldacchino \u00e8 presente un grande \"Crocifisso\" gi\u00e0 precedentemente posto su un altare. Fra gli armadi un genuflessorio maschera una porta: il leggendario accesso dei Beati Paoli descritto da Luigi Natoli.\nLa Sacrestia \u00e8 sorta dove era il giardino del Dottor Muta, come si rivela dal diverso stile dell'ambiente che si trova al lato opposto dell'altare: due colonne reggono un arco di stile classico e una fontana dello stesso stile, l'angelo in marmo che versava l'acqua \u00e8 stato rubato nel 1990.\nCripta.\nLa sottostante cripta ricavata nella parte inferiore della navata centrale, ha ospitato per volere dello stesso, le spoglie di Giacomo Serpotta morto nel 1732. In essa sono presenti i loculi in marmo muniti di poggia capo dove erano seppelliti i morti sin dal 1714. Tra i personaggi illustri sepolti in passato si annoverano Vito D'Anna, Olivio Sozzi. Tuttavia, oggi i cadaveri non si trovano pi\u00f9 nella loro collocazione originaria, ma in ossari comuni. Infatti, l'uso di seppellire i morti nelle chiese della citt\u00e0 cessa con la legge del 1787 estesa poi anche alle chiese della campagna nel 1864.\nQui erano altres\u00ec inumati i corpi dei Confrati dell'Unione dei Miseremini e i membri della Compagnia. La Cripta, non pi\u00f9 usata, \u00e8 oggi in ottimo stato di conservazione.\nConfraternita dei Miseremini.\nLa Confraternita \u00e8 dedita alla salvezza delle Anime del Purgatorio tramite la recita, dall'alba al tramonto, di messe di suffragio.\nOratorio dei Miseremini.\nSul prospetto dell'Oratorio dei Miseremini, oggi sede del Centro diocesano delle Congregazioni laicali \u00e8 visibile un arco del loggiato seicentesco. Sull'architrave dell'ingresso \u00e8 collocato uno stemma coronato raffigurante un'Anima purgante.\nL'oratorio del XVII secolo \u00e8 ubicato sopra la sagrestia. L'aula si presenta danneggiata in seguito ai bombardamenti subiti durante la seconda guerra mondiale. Elementi dell'antico splendore si trovano nella controfacciata, che presenta un altorilievo in marmo raffigurante la \"Piet\u00e0\", opera di Lorenzo Marabitti del 1739. I bombardamenti danneggiarono le due statue della \"Clemenza\" e della \"Fede\", realizzate da Giacomo Serpotta nel 1728, le cui teste sono oggi esposte nel Museo diocesano.\nConfraternita di Maria Santissima Addolorata degli Invalidi e dei Mutilati di Guerra.\nLa Confraternita partecipa attivamente ai Riti della Settimana Santa di Palermo."}
{"id": "4751840", "revid": "736476", "url": "https://it.wikipedia.org/wiki?curid=4751840", "title": "Alexandre Aleksandrovich Kirillov", "text": ""}
{"id": "4751846", "revid": "367445", "url": "https://it.wikipedia.org/wiki?curid=4751846", "title": "Da spade ad aratri", "text": ""}
{"id": "4751848", "revid": "124123", "url": "https://it.wikipedia.org/wiki?curid=4751848", "title": "Heinrich Behnke", "text": ""}
{"id": "4751849", "revid": "1543377", "url": "https://it.wikipedia.org/wiki?curid=4751849", "title": "New American Cyclopedia", "text": "La The New American Cyclop\u00e6dia, successivamente American Cyclopedia, \u00e8 un'opera creata e pubblicata da D. Appleton &amp; Company, stampata per la prima volta a New York nel 1857 in sedici volumi, tra il 1857 e il 1866. I suoi primi redattori furono George Ripley e Charles A. Dana.\nLa \"New American Cyclopedia\" era una enciclopedia generalista universale con un focus particolare su temi legati agli Stati Uniti. Poich\u00e9 \u00e8 stata creata nel corso degli anni che attraversano la guerra civile americana, il focus ed il tono degli articoli potevano cambiare drasticamente; per esempio, Jefferson Davis, il futuro presidente degli Stati Confederati d'America, \u00e8 stato trattato a lungo come un soldato dell'esercito degli Stati Uniti e politico del Governo federale degli Stati Uniti.\nUn contributo importante \u00e8 stato dato da Karl Marx, successivamente un corrispondente dall'Europa per il \"New York Tribune\", e da Friedrich Engels. Il primo, su suggerimento dei redattori, ha presentato articoli sugli affari militari. Ha anche scritto un articolo biografico non amichevole su Sim\u00f3n Bol\u00edvar, che definisce \"il pi\u00f9 vile, il pi\u00f9 volgare e il pi\u00f9 miserabile straccione\".\nTroviamo in italiano i loro \"scritti militari\" nel libro \"voci per The\" \"New American Cyclopedia\" edito da Lotta Comunista nel 2003.\nLa \"New American Cyclopedia\" \u00e8 stata revisionata e ripubblicata come American Cyclopedia nel 1873. \nC'\u00e8 stato anche un annuario associato, \"Appletons' Annual cyclopaedia and register of important events of the year\", dal 1861 al 1875."}
{"id": "4751851", "revid": "82000", "url": "https://it.wikipedia.org/wiki?curid=4751851", "title": "Frank Adams", "text": ""}
{"id": "4751855", "revid": "287204", "url": "https://it.wikipedia.org/wiki?curid=4751855", "title": "Ko\u0161arka\u0161ki klub Smederevo 1953", "text": "Il Ko\u0161arka\u0161ki klub Smederevo \u00e8 una societ\u00e0 cestistica avente sede nella citt\u00e0 di Smederevo, in Serbia.\nFondata nel 1953, disputa il campionato serbo.\nGioca le partite interne nella Sports Hall Smederevo, che ha una capacit\u00e0 di 2.600 spettatori."}
{"id": "4751862", "revid": "110157", "url": "https://it.wikipedia.org/wiki?curid=4751862", "title": "Adrien Douady", "text": ""}
{"id": "4751865", "revid": "154893", "url": "https://it.wikipedia.org/wiki?curid=4751865", "title": "Lezioni spirituali per giovani samurai", "text": " \u00e8 un libro di Yukio Mishima scritto tra il 1968 e il 1970 e uscito in Italia nel 1988, tradotto dal giapponese da Lydia Origlia.\nContenuti.\nIl libro contiene una raccolta di cinque testi che Mishima scrisse tra il 1968 e il 1970, l'anno della sua morte. In essi \u00e8 rilevabile la svolta dello scrittore, che matur\u00f2 in quegli anni la scelta di un'azione paramilitare contro un sistema sociale da lui giudicato decadente e agli antipodi dei valori incarnati dall'istituzione imperiale giapponese.\nI cinque saggi contenuti nella raccolta sono: "}
{"id": "4751866", "revid": "135224", "url": "https://it.wikipedia.org/wiki?curid=4751866", "title": "Vincenzo Falanga", "text": "Biografia.\nVolto dal caratteristico aspetto truce, interpreta il ruolo del violento in numerosi film di ambientazione napoletana degli anni settanta e anni ottanta. Esordisce nel 1962 nel film di Elio Petri \"I giorni contati\", nel quale interpreta la parte del \"mazzolatore\", l'uomo che doveva spezzare volontariamente un braccio al personaggio di Salvo Randone per truffare l'azienda tranviaria. Nel 1968 \u00e8 uno degli scagnozzi di don Mariano ne \"Il giorno della civetta\" di Damiano Damiani; ha interpretato inoltre il dinamitardo estremista di destra Ciccio Introna nel film \"Vogliamo i colonnelli\". La sua ultima apparizione sul grande schermo risale al 1989 nel film \"Scugnizzi\" di Nanni Loy."}
{"id": "4751869", "revid": "599013", "url": "https://it.wikipedia.org/wiki?curid=4751869", "title": "The Haunted Man", "text": "The Haunted Man \u00e8 il terzo album discografico della cantautrice inglese Bat for Lashes.\nIl disco.\nIl lavoro sul disco \u00e8 stato incominciato nel maggio 2010 ed i brani sono stati registrati presso gli Abbey Road Studios di Londra.\nIl primo singolo estratto \u00e8 \"Laura\" (24 luglio 2012), seguito da \"All Your Gold\" (settembre 2012).\nL'album ha debuttato al sesto posto nella Official Albums Chart. In Italia l'album ha raggiunto la 74\u00aa posizione della classifica FIMI.\nLa versione iTunes del disco include tre tracce ulteriori, ossia \"Lumen\", \"Daphne\" ed il video di \"Laura\"."}
{"id": "4751870", "revid": "2110845", "url": "https://it.wikipedia.org/wiki?curid=4751870", "title": "Roger Godement", "text": "Biografia.\nAllievo di Henri Cartan, ha insegnato alla \"Facult\u00e9 des sciences de Paris\" e dopo il 1970 \u00e8 stato uno dei fondatori del Dipartimento di Matematica dell'Universit\u00e0 Paris VII - Denis-Diderot. \u00c8 stato un membro del gruppo Nicolas Bourbaki.\nGodement \u00e8 morto il 21 luglio 2016."}
{"id": "4751871", "revid": "559685", "url": "https://it.wikipedia.org/wiki?curid=4751871", "title": "Lezioni spirituali per giovani Samurai", "text": ""}
{"id": "4751872", "revid": "111319", "url": "https://it.wikipedia.org/wiki?curid=4751872", "title": "Iron Knob", "text": "Iron Knob \u00e8 una citt\u00e0 dell'Australia Meridionale (Australia) ubicata lungo la Eyre Highway che attraversa la Penisola di Eyre.\nAl censimento del 2006, Iron Knob assieme ai dintorni contava 199 abitanti.\nIron Knob si trova a 375\u00a0km a NW di Adelaide, 70\u00a0km a SW di Port Augusta e 55\u00a0km a NW di Whyalla.\nStoria.\nIn origine qui si estraeva minerale ferroso che era utilizzato nell'industria metallurgica del rame. Il minerale ferroso era di qualit\u00e0 tanto elevata che si avvi\u00f2 anche un'industria siderurgica.\nInfatti, Iron Knob \u00e8 considerata il luogo di nascita dell'industria siderurgica australiana.\nIl suo nome deriva proprio dal fatto che possiede una grande quantit\u00e0 di minerale di ferro ed era fra i siti pi\u00f9 importanti dell'industria siderurgica australiana.\nL'estrazione di ferro presso la citt\u00e0 termin\u00f2 nel 1998. Sebbene la miniera sia stata chiusa, la citt\u00e0 resta attiva.\nVi sono voci relative al fatto che una grande societ\u00e0 mineraria abbia scoperto la presenza di oro nell'area; inoltre, nei Middleback Ranges vi sono altre miniere di minerale di ferro.\nIl minerale era trasportato tramite ferrovia a Whyalla, dove era fuso o trasportato oltremare mediante grandi navi cargo.\nSono state aperte anche nuove miniere di minerale ferroso a Iron Prince e Iron Duke. \nQuando la miniera chiuse nel 1998, la popolazione inizi\u00f2 ad abbandonare la citt\u00e0 alla ricerca di lavoro, tanto che Iron Knob divenne una citt\u00e0 fantasma.\nComunque, a causa del recente incremento dei valori degli alloggi, molte persone stanno vendendo le loro case in citt\u00e0, acquistando o edificando case a Iron Knob a un prezzo molto inferiore.\nUna casa pu\u00f2 essere acquistata per circa A$ 35\u00a0000\u201370\u00a0000 e un terreno edificabile per meno di A$ 15\u00a0000.\nInfrastrutture e trasporti.\nLa miniera era collegata al porto da una ferrovia che portava 2000 ton di carico.\nLe navi erano gestite dalla societ\u00e0 BHP Billiton ed erano denominate con nomi del tipo Iron ..."}
{"id": "4751875", "revid": "729019", "url": "https://it.wikipedia.org/wiki?curid=4751875", "title": "Linea T7 (rete tranviaria dell'\u00cele-de-France)", "text": "La linea T7 della rete tranviaria dell'\u00cele-de-France \u00e8 una tranvia che collega Villejuif ad Athis-Mons, nella \"banlieue\" parigina.\n\u00c8 stata inaugurata il 16 novembre 2013.\nServe il Terminal Sud dell'aeroporto di Orly."}
{"id": "4751877", "revid": "438678", "url": "https://it.wikipedia.org/wiki?curid=4751877", "title": "Database", "text": ""}
{"id": "4751879", "revid": "438678", "url": "https://it.wikipedia.org/wiki?curid=4751879", "title": "Scopus (database)", "text": ""}
{"id": "4751881", "revid": "709565", "url": "https://it.wikipedia.org/wiki?curid=4751881", "title": "New Zealand Warriors", "text": "I New Zealand Warriors sono un club neozelandese di rugby a 13 di Auckland.\nFondati nel 1995 come Auckland Warriors e originariamente affiliati alla Australian Rugby League (prima squadra non australiana a essere inclusa in tale competizione), furono tra i club che diedero nel 1996 vita alla scissione della Super League, durata una sola stagione; dal 1997 militano in National Rugby League e dal 2001, dopo una crisi finanziaria, hanno la denominazione attuale.\nPur non avendo mai vinto la Lega, i Warriors vantano due finali di torneo, nel 2002 e nel 2011.\nLa squadra \u00e8 anche la fornitrice del maggior numero di giocatori alla Nazionale neozelandese di rugby a 13.\nI Warriors disputano i loro incontri interni al Mount Smart Stadium di Penrose, sobborgo di Auckland.\nL'impianto, idoneo anche per incontri di rugby a 15 e calcio, ha una capacit\u00e0 di 30\u00a0000 spettatori.\nPer esigenze di sponsorizzazione la squadra \u00e8 nota anche con il nome di Vodafone Warriors.\nDal 1999, infatti, la nota multinazionale delle telecomunicazioni \u00e8 lo sponsor principale della squadra, e vanta il diritto di \"naming\" fino a tutto il 2014.\nI New Zealand Warriors sono una squadra professionistica di rugby a 13 di Auckland, Nuova Zelanda che gioca nel campionato della National Rugby League (NRL) ed \u00e8 l'unica squadra fuori dall'Australia che gioca nel campionato. Essi erano precedentemente noti come gli Auckland Warriors, ufficialmente noti come i Vodafone Warriors per ragioni di sponsor. I Warriors sono allenati da Stephen Kearney e capitanati da Roger Tuivasa-Sheck. La squadra disputa i suoi incontri casalinghi al Mt Smart Stadium, a Penrose, un sobborgo di Auckland.\nPer la stagione 1995 i recentemente formati Auckland Warriors divennero la prima squadra al di fuori dall'Australia a essere ammessa al campionato dell'Australian Rugby League nella sua espansione da 16 a 20 squadre. Come risultato della Guerra della Super League nella met\u00e0 degli anni 90, Auckland lasci\u00f2 l'ARL per giocare nel campionato della Super League del 1997, prima di unirsi alla neo-unificata NRL nell'anno successivo. La squadra si rinomin\u00f2 come i New Zealand Warriors nel 2001. In 21 stagioni i Warriors ebbero vinto una minor premiership (in 2002), raggiunto due grand final (2002 e 2011), raggiunto i play-off per sette volte, e fornito la maggior parte dei giocatori alla Nazionale di rugby a 13 della Nuova Zelanda.\nStoria.\nLa storia della candidatura.\nIl rugby a 13 era largamente centrato attorno ad Auckland sin dalla fondazione della New Zealand Rugby League nel 1909. Auckland produsse la massa della squadra nazionale per molti anni, e molti di essi giocarono in club australiani o britannici.\nLa squadra rappresentativa di Auckland era consistemente provedette avversari di massimo livello alle squadre in tour. Una squadra di Auckland venne ammessa alla campionato Amco Cup di met\u00e0 settimana dell'ARL nel 1978. Nel primo anno, essa raggiunse le semifinali, e venne sconfitta dai vincitori del campionato, l'Eastern Suburbs. Essi rimasero in competizione fino all'inizio degli anni 80. Nel 1987 una squadra di Auckland fece un tour in Gran Bretagna e vinse contro il Leeds e il Wigan, due delle pi\u00f9 forti squadre britanniche.\nNel 1988, incominci\u00f2 una seria investigazione per una squadra di Auckland per entrare nel campionato della New South Wales Rugby League, principalmente incoraggiata dalla squadra di Mt Albert. Il 17 maggio 1992, l'annuncio che affermava l'entrata di una squadra con base ad Auckland nel campionato dell'Australian Rugby League, la Winfield Cup nel 1995, venne fatta. Questo segu\u00ec dei risultati molto buoni a un numero di partite di club della NSWRL giocate ad Auckland. La nuova squadra venne battezzata gli Auckland Warriors ed era gestita dall'Auckland Rugby League. I colori originali scelti erano blu, bianco, rosso e verde. Il blu e il bianco sono riconosciuti come i colori di Auckland, mentre il rosso e il verde erano i colori del primo sponsor dei Warriors, DB Bitter. Il logo originale venne disegnato da Francis Allan, di Colenso.\n1995 la prima stagione.\nIl coach della nuova squadra era l'ex allenatore del Parramatta e del Wigan, John Monie. Un numero di giocatori esperti venne ingaggiato, tra cui Greg Alexander e Andy Platt. Il capitano Dean Bell fu un ingaggio di alta performance. Ex-giocatori di rugby a 15 come John Kirwan e Marc Ellis vennero ingaggiati anni pi\u00f9 tardi.\nIl primo anno dei Warriors nell'ARL fu il 1995. Il loro match di esordio fu contro i Brisbane Broncos nel 10 marzo del 1995 di fronte a 30.000 spettatori nel appena ri-allestito Mt Smart Stadium. I Warriors erano in vantaggio per 22-10 a un punto nel secondo tempo, ma tuttavia, i Broncos sconfissero la nuova squadra di 25-22.\nUn record di media di spettatori in casa di 32.174 spettatori venne stabilito all'Ericsson Stadium nella sesta giornata della stagione 1995 dell'ARL, un record che non fu eguagliato fino alla prima giornata della stagione 2011 della NRL.\nAi Warriors vennero dedotti due punti del campionato per un errore di sostituzione. In un match contro i Western Suburbs, i Warriors usarono cinque riserve invece dei quattro consentiti. I Warriors vinsero senza problemi l'incontro, per 46\u201312. Questo errore ebbe conseguenze disastrose per la squadra, perch\u00e9 non riuscirono ad arrivare in finale per due punti del campionato. La stagione vide l'esordio della futura stella, Stacey Jones, che nel suo esordio segn\u00f2 una meta nel match finito 40\u20134 contro il Parramatta a Sydney. Il pi\u00f9 grande problema con la stagione fu la mancanza di consistenza, che \u00e9 evidente con i Warriors ancora oggi, nonostante una scia di sei match vinti a tarda stagione. Fu osservato che quando i Warriors non stavano vincendo di 20 punti stavano perdendo di 20 punti.\n1996.\nLa stagione 1996 dell'Australian Rugby League potrebbe essere stata considerata come una migliore per i Warriors. I Warriors si trovarono a schierarsi Super League durante la guerra della Super League quando la New Zealand Rugby League firm\u00f2 per partecipare al campionato ribelle. Essi rivendicarono la oro prima 'vittoria' sui Broncos nella prima giornata di campionato del quell'anno, dopo che tutti i club che firmarono con la Super League si accordarono per boicottare la prima giornata del campionato in protesta. I Warriors vinsero i due punti quando giocarono in trasferta a Brisbane con dei giocatori che non firmarono con la Super League, forzando i Broncos a dare forfait. \nCon quattro giornate rimaste, i Warriors erano al sesto posto in classifica, verso un posto per la fase finale. Essi in seguito persero quattro incontri per essere eliminati dalla fase finale. Gli unici punti postivi furono che i giovani talenti neozelandesi Stacey Jones e Joe Vagana ebbero delle superbe stagioni.\nSuper League \u2013 1997.\nI Warriors passarono la stagione 1997 disputando la Telstra Cup, del campionato ribelle Super League Nonostante il ridotto numero di squadre, essi non riuscirono a impressionare nel campionato. Monie fu rimpiazzato da Frank Endacott come coach a met\u00e0 della stagione 1997. L'unico positivo fu la performance della squadra nel World Club Challenge. I Warriors sconfissero i giganti britannici Wigan e St Helens, e senza problemi vinsero contro il Warrington. I Warriors vennero eliminati in semifinale dai futuri campioni del Brisbane, finendo con un punteggio di 16\u201322.\n1998.\nLa prima stagione del campionato riformato vide un anno che vide pochi momenti salienti per il club. Era gi\u00e0 apparente che il club aveva bisogno di un nuovo approccio e un nuovo atteggiamento. Erano tuttavia in una migliore situazione rispetto alle altre due squadre che si unirono alla competizione nel 1995.\nL'era di Tainui \u2013 1999.\nL'ex Kiwi Mark Graham venne nominato allenatore nel 1999. Il club venne venduto a un consorzio che incluse l'ex-allenatore dei Kiwis Graham Lowe e la trib\u00f9 Tainui. Il club deluse nuovamente in campo, ma un ultimatum a met\u00e0 stagione vide un forte finale di stagione con la squadra vincendo cinque dei suoi ultimi sette incontri. I segni sembravano promettenti per il nuovo millennio.\nCaduta finanziaria e reinvenzione \u2013 2000.\nNella stagione 2000 della NRL, i Warriors poterono solamente finire penultimi. Questa stagione incluse la pi\u00f9 grande sconfitta dei Warriors nella loro storia, 54\u20130 contro i Dragons a Wollongong. I problemi fuori campo offuscarono i problemi in campo. Gli azionisti di maggioranza erano sotto intensa pressione finanziaria, e il futuro della squadra stava sembrando squallido al meglio. Le risorse chiave del club vennero acquisite dal magnate degli affari Eric Watson. Questo non incluse i contratti dei giocatori, e molti giocatori vennero rilasciati e dovettero lottare per ottenere il denaro che a loro fu promesso. Ultimamente solo 10 giocatori della stagione 2000 vennero mantenuti.\nIl club venne rinominato come New Zealand Warriors, con i nuovi colori nero e grigio \u2013 ricordando i colori sportivi nazionali. Il nuovo allenatore Daniel Anderson e il presidente Mick Watson si concentrarono su ingaggiare dei talenti sconosciuti dalla Nuova Zelanda. Ci furono solo sei australiani nella squadra del 2001, e solo tre giocatori fondator \u2013 Monty Betham, Stacey Jones e Logan Swann.\nPrima serie delle fasi finali \u2013 2001.\nIn una stagione dove i neo-rinominati New Zealand Warriors erano destinati a finire penultimi dietro ai North Queensland Cowboys, la squadra sorprese tutti, qualificandosi per la prima volta alle fasi finali nella stagione 2001 della NRL.\nI Warriors erano coinvolti nella nona giornata in uno dei pi\u00f9 grandi ritorni nella storia della NRL. Sotto di 24\u20138 contro i Bulldogs con meno di sei minuti rimanenti, i Warriors fecero tre mete, per poi non riuscire a vincere il match, mentre ironicamente Stacey Jones manc\u00f2 il calcio pi\u00f9 facile del match all'ultimo minuto.\nDopo uno sforzo a met\u00e0 stagione, i Warriors sorpresero gli allora campioni della minor premiership, il Parramatta per 29\u201318 in casa, in quello che fu un match importante.\nAllora, con la loro stagione in linea, la squadra vinse quattro partite di fila, incominciando con delle impressionanti vittorie in casa per 34\u20138, 30\u20130, e 14\u20138 contro i Bulldogs, i Sharks e i Roosters. I Warriors segnarono anche 24 punti non risposti nei quarti di finale per battere i Panthers per 48\u201332. La loro prima apparizione alle fasi finali fu segnata con un pareggio di 24\u201324 con i Melbourne Storm al Colonial Stadium (attualmente Etihad Stadium), ma gli effetti di questa partita si videro una settimana pi\u00f9 tardi, mentre i Warriors vennero sconfitti per 30-18 in casa dai Cowboys, una vittoria che evit\u00f2 al North Queensland di vincere il cucchiaio di legno.\nSulla strada per la loro prima presenza nella fase finale in assoluto, essi vennero sconfitti dai campioni della Minor Premiership, i Parramatta Eels per 56\u201312. La sconfitta fu all'epoca una delle pi\u00f9 grandi nella storia della serie delle fasi finali, ma finalmente le cose sembrarono andare nella giusta direzione per i Warriors.\nMinor Premiership e Grand Final - 2002.\nI Warriors raggiunsero il loro zenit nella stagione 2002 della NRL. Essi vinsero la Minor Premiership, finendo al primo posto alla conclusione della stagione regolare dopo che i Bulldogs persero 37 punti del campionato nella tarda stagione dovuto a delle severe infrazioni del tetto salariale. Il club gioc\u00f2 le prime fasi finali a essere giocate al di fuori dall'Australia al Mt Smart Stadium nella prima settimana della Finals Series. I Warriors ebbero sconfissero il Canberra per 36\u201320 dopo aver sopravvissuto a un timore iniziale.\nPer la finale preliminare contro i Sharks al Telstra Stadium gli sponsor dei Warriors, come Vodafone New Zealand ed Eric Watson, comprarono 15.000 biglietti e li vendettero gratis a coloro che possedevano un passaporto neozelandese. Notevolmente, nel pubblico di 45.000 c'erano pi\u00f9 tifosi dei Warriors che dei Sharks \u2013 il che \u00e8 sorprendente, considerando che i Sharks sono un club con sede a Sydney. I Warriors vinsero per 16\u201310 con una famosa meta di John Carlaw segnata dopo essersi aggrappato a un preciso grubber di Stacey Jones.\nLa Grand Final contro i Sydney Roosters fu un match arduo per la prima ora. I Warriors erano in svantaggio per 2\u20136 all'intervallo, ma passarono il vantaggio took a lead appena dopo l'intervallo quando Jones segn\u00f2 una grande meta della grand \u2013 mentre lasci\u00f2 i difensori dispersi durante una sua corsa di 40 metri fino alla linea di meta. I Roosters corsero nel match negli ultimi 20 minuti dopo che il capitano Brad Fittler venne coinvolto in uno scontro con il pilone dei Warriors Richard Villasanti. Il punteggio finale fu un non molto lusinghiero 8\u201330.\nDi nuovo tra i primi otto \u2013 2003.\nIl 2003 fu un anno abbastanza di successo per i Warriors.\nDopo un primo vantaggio di 16\u20130 per poi perdere di 26\u201336 con i Newcastle Knights nella prima giornata, i Warriors si imbarcarono in una scia di cinque vittorie per proclamarsi i contendenti per la stagione. Tuttavia, i Warriors lottarono nelle fasi medie della stagione, si sforzarono a met\u00e0 stagione, sprecando un vantaggio di 26\u201312 con otto minuti rimasti per perdere drammaticamente contro i Parramatta Eels per 28\u201326 al Parramatta Stadium. Ci fu anche un'insipida sconfitta di 10\u201330 a Townsville contro il North Queensland. Essi giocarono il loro primo match ai tempi supplementari, sconfiggendo il South Sydney per 31\u201330, recuperando da uno svantaggio di 6\u201324.\nDietro uno stile di gioco ispirato dal pilone Richard Villasanti, i Warriors si assicurarono il loro posto nei playoff, finalmente finendo sesti in differenza punti, una posizione pericolosa nella quale concludere, perch\u00e9 le squadre collocate al sesto posto vennero eliminate dopo la prima settimana dei playoff nelle prime tre stagioni.\nIl loro primo match nelle fasi finali fu contro i Bulldogs al Sydney Showground (ora Spotless Stadium). I Warriors accesero una delle loro migliori performance in assoluto, sbalordendo i Bulldogs inizialmente per essere in vantaggio di 16\u20134 fino all'intervallo, e dopo che un ritorno dei Bulldogs pareggi\u00f2 il punteggio a 16, segnando cinque mete in 16 minuti per battere i Bulldogs, finalmente vincendo per 48\u201322. L'ala Francis Meli segn\u00f2 cinque mete, un record nelle fasi finali. Questo esort\u00f2 Graham Lowe, un noto critico dei Warriors per dire che i Warriors vincerebbero la premiership. La settimana successiva, il calcio piazzato di Stacey Jones negli ultimi minuti fece vincere i Warriors contro i Canberra Raiders per 17\u201316. Essi tuttavia persero nella finale preliminare con i allora campioni, i Penrith Panthers, di 20\u201328. Fu una sconfitta deludente per i Warriors, che erano in svantaggio durante l'intero match, e sprecarono la loro possibilit\u00e0 all'inizio del secondo tempo per prendere il loro primo vantaggio, quando Henry Fa'afili perse la palla con la linea ampia aperta.\nIl peggior anno \u2013 2004.\nPrima dell'inizio della stagione 2004 della NRL, ci furono pronostici che prevedevano che Warriors avessero una stagione altamente di successo. Questi si provarono sbagliati , in quanto i Warriors solo riuscirono a vincere sei partite per finire ugualmente ultimi, evitando solamente il cucchiaio di legno avendo una differenza punti superiore a quella del South Sydney. L'allenatore Daniel Anderson diede le dimissioni dopo una sconfitta imbarazzante di 52 punti per mano dei Sydney Roosters. Il suo assistente Tony Kemp venne nominato primo allenatore, e nella sua prima partita a comando dei Warriors registr\u00f2 un'emozionante vittoria di 20\u201314 contro il Canberra. Una settimana dopo, il primo match dei Warriors a Christchurch sin dal 1996 fu un flop, mentre i Warriors vennero schiacciati dai Wests Tigers di 4\u201350. La stagione si concluse con un'imbarazzante scia di sei sconfitte.\nLa gestione cerc\u00f2 di salvare un cattivo anno con alcuni ingaggi d'alto profilo. Vennero ingaggiati il capitano dei Bulldogs Steve Price, il capitano dei Kiwis Ruben Wiki, il mediano dei Cowboys Nathan Fien e l'ala dei Roosters Todd Byrne.\nLa ricostruzione inizia \u2013 2005.\nLa stagione 2005 fu un miglioramento sulle scene deludenti del 2004. La squadra rimase competitiva per tutti i suoi match, e la loro pi\u00f9 grande perdita furono solo 18 punti. La squadra ebbe una buona possibilit\u00e0 per raggiungere la finale, tuttavia, una scia di quattro sconfitte a fine stagione rese vane queste speranze. La stagione fu tinta di tristezza, mentre venne annunciata l'ultima stagione del mediano Stacey Jones con il club prima di unirsi con il club Francese della Super League, i Catalans Dragons. Il suo ultimo match per la squadra contro il Manly al Brookvale Oval fu un buon modo di ritirarsi dalla squadra mentre segn\u00f2 la meta decisiva con tre minuti rimasti in una vittoria di 22\u201320.\nA fine stagione la struttura della squadra venne rivista. Il presidente Mick Watson si dimise e venne rimpiazzato da Wayne Scurrah. Tony Kemp venne licenziato come allenatore e il suo assistente coach Ivan Cleary lo rimpiazz\u00f2 come allenatore.\nIl dramma del tetto salariale \u2013 2006.\nLa stagione 2006 della NRL fu un cattivo inizio per il club. A febbraio, i Warriors vennero accusati di aver commesso delle maggiori infrazioni del tetto salariale nel 2005, seguendo gli ingaggi di alto profilo di Steve Price e Ruben Wiki. Il 27 febbraio la NRL annunci\u00f2 che 4 punti campionato sarebbero sottratti alla squadra, che fu anche multata di A$430.000.\nAnche prima della penalit\u00e0 con la quale i Warriors si aspettavano di lottare e essere pronosticati come vincitori del cucchiaio di legno in alcuni settori. Con la sottrazione di 4 punti, i Warriors vinsero il loro primo match della NRL al di fuori da Auckland, con una vittoria di 26\u201310 sui campioni in carica, i Wests Tigers, al Jade Stadium di Christchurch.\nI Warriors finirono la stagione con una nota positiva, lasciando spazio all'ottimismo per il 2007 e oltre. Essi causarono discutibilmente l'upset della stagione, sconfiggendo i campioni della Minor Premiership, il Melbourne per 24\u201320 all'Olympic Park Stadium a Melbourne, impedendo allo Storm di passare la stagione regolare imbattuto sul terreno di casa.\nSorprendentemente, ai Warriors ci vollero 24 settimane per finire completamente fuori dalla contesa della fase finale. I Warriors finirono per vincere otto delle loro ultime dodici partite, inclusa una vittoria di 42\u201316 contro i Roosters nella venticinquesima giornata, che incluse quattro mete segnate da Jerome Ropati. Nel caso i Warriors non avessero subito la deduzione di quattro punti, essi sarebbero arrivati ottavi in classifica, e da allora avrebbero preso parte alla fase finale. Comunque, essi finirono decimi in classifica.\nCi furono diverse di rivelazioni nella squadra. L'estremo esordiente Grant Rovelli fu un giocatore imponente. L'ala Patrick Ah Van si ciment\u00f2 in un punto di primo grado e sorprese molti spettatori con le sue prestazioni, mentre George Gatis e Nathan Fien erano ottimi tallonatori, e il trequarti centro Simon Mannering \u00e8 stato uno dei pi\u00f9 sorprendenti trequartisti dei Warriors.\nRitorno alla fase finale \u2013 2007.\nI Warriors complarono la loro pre-stagione con due vittorie su tre partite, battendo gli Auckland Lions di 64\u20134, perdendo con i North Queensland Cowboys di 32\u201314 e battendo i Canterbury Bulldogs per 36\u20136.\nI Warriors finirono la stagione 2007 al quarto posto. La stagione ebbe inizio con una vittoria di 34\u201318 contro il Parramatta al Mt Smart Stadium. La settimana successiva, la squadra fece storia vincendo i loro primi due match della stagione di 24\u201314 contro i campioni in carica, i Brisbane Broncos \u2013la prima volta che essi ebbero vinto i loro match d'apertura della stagione.\nDopo un buon inizio che vide la squadra al quarto posto con un record di vincite-perdite di 4\u20132, la squadra raggiunse un periodo di forma indifferente, cadendo in una scia di sei sconfitte seguendo una vittoria all'ultimo minuto contro il South Sydney. La squadra torn\u00f2 in forma, battendo il Cronulla per 12\u20132 in cattive condizioni meteo al Toyota Park. In seguito a quella vittoria la squadra 9 su 12 partite, con un pareggio. I Warriors si assicurarono un posto nei playoff con una vittoria di 36\u201314 su una squadra indebolita del Manly, e riport\u00f2 una finale in casa la settimana seguente, battendo i Penrith Panthers per 24\u201320 al CUA Stadium nella venticinquesima giornata.\nI Warriors, in virt\u00f9 di concludere la stagione regolare al quarto posto, vinse il diritto di ospitare una delle partite delle fasi finali nella prima settimana dei playoff. Tuttavia i Warriors a stento cedettero ai Parramatta Eels per 12\u201310 al Mount Smart Stadium, e la loro stagione fin\u00ec con una deludente sconfitta di 12\u201349 loss contro i Cowboys a Townsville.\nIl 30 maggio i Warriors ingaggiarono il trequarti centro degli Australian Kangaroos, Brent Tate dal 2008 al 2010 in quello che fu descritto come un \"maggior successo\" per il club neozelandese.\nRevitalizzazione a met\u00e0 stagione \u2013 2008.\nLa stagione 2008 non ebbe un inizio brillante per il club, perdendo Wade McKinnon per maggior parte dell'anno durante una sconfitta pre-stagione contro il Newcastle, e perdendo il capitano Steve Price per dieci settimane, insieme con degli infortuni ad altri giocatori chiave, tra cui Manu Vatuvei, Jerome Ropati e Michael Witt. La squadra rimase in contesa per maggior parte della stagione, anche se spesso ebbe delle cattive performance in trasferta, e sub\u00ec la sua prima sconfitta contro il South Sydney (28\u201335) dal 1999, e arriv\u00f2 a perdere di nuovo contro i Rabbitohs pi\u00f9 tardi nella stagione (16\u201318). Nonostante i cattivi risultati in trasferta, la buona forma in casa e una rivitalizzazione ora comune nella seconda met\u00e0 della stagione vide i Warriors arrivare tra i primi otto durante la seconda stagione in corso, incredibilmente nonostante avesse passato solo tre settimane tra i primi otto in tutta la stagione. Un ormeggio tra i primi otto venne garantito nell'ultima partita della stagione, quando i Warriors ebbero battuto i Parramatta Eels di 28\u20136 al Parramatta Stadium, segnando la prima volta dal 1995 che i Warriors ebbero vinto in trasferta contro il Parramatta.\nCon nulla da perdere nella prima settimana della fase finale, i Warriors causarono il pi\u00f9 grande upset mai visto nelle fase finale, e discutibilmente pi\u00f9 grande vittoria nella storia del club, sconfiggendo il Melbourne Storm di 18\u201315 all'Olympic Park; diventando cos\u00ec, la prima squadra piazzata all'ottavo posto a battere i campioni della Minor Premiership, con Michael Witt segnando a due minuti dalla fine per assicurarsi la vittoria. Witt schern\u00ec il capitano del Melbourne, Cameron Smith, prima di piazzare la palla per la vittoria storica.\nNella seconda settimana dei playoff, i Warriors arrivarono da dietro per sconfiggere i Sydney Roosters di 30\u201313 al Mt. Smart Stadium. I Roosters erano in vantaggio di 13\u20136 prima dell'intervallo prima che un recupero al secondo tempo vide i Warriors segare ventiquattro punti non corrisposti per garantire ai Warriors un posto nelle fasi preliminari. Questa fu la prima volta dal 2003 che i Warriors raggiunsero la qualificazione in finale, e la terza in assoluto in 14 stagioni. Tuttavia, essi cedettero pesantemente davanti agli ispirati Manly Sea Eagles di 32\u20136.\nUna stagione di disappunto \u2013 2009.\nIl 2009 ebbe inizio con la perdita del giovane Sonny Fai, che anneg\u00f2 tragicamente alla spiaggia di Bethells Beach, nei pressi di Auckland. Egli nuot\u00f2 verso un pericoloso frangente per salvare alcuni parenti, ma fu probabilmente risucchiato sotto una corrente di risacca. Quasi come se usando l'accaduto come un inibitore, i Warriors ebbero un anno deludente, nonostante avendo vinto le prime due giornate d'apertura contro i finalisti, i Parramatta Eels di 26\u201318 e i campioni in carica Manly Sea Eagles.\nDopo quelle grandi sconfitte, essi procedettero a vincere una cattiva media di 1 su 8 partite includendo un pareggio.\nTuttavia, essi riuscirono a battere i Wests Tigers di 14\u20130 e i Knights per 13\u20130 mantenendo entrambi gli avversari senza punti, ma fu il loro pessimo attacco che fece questionare ogni fan di rugby a 13, e ultimamente vide il club perdere i suoi tre match con punteggi pesanti. Essi sconfissero i Roosters per 30\u201324 al Sydney Football Stadium e i Raiders per 34\u201320 al Mt Smart Stadium. Ma alla fine, i Warriors persero i loro ultimi due incontri contro i Bulldogs nell'ultimo match in casa di Hazem El Masr [prima della fase finale] e finalmente finirono la loro stagione in una cattiva maniera perdendo di 0\u201330 con il futuro campione Melbourne Storm.\nRitorno alla fase finale \u2013 2010.\nLe aspettative non erano alte per i Warriors nel 2010 dopo una deludente stagione 2009. I Warriors sostennero le loro scorte di giocatori nei ruoli di playmaker cardinale ingaggiando Brett Seymour dopo che egli fu tagliato fuori dal Cronulla e James Maloney dal Melbourne. In una delle loro senza dubbio migliori prestazioni, essi umiliarono i Brisbane Broncos per 48\u201316 al Suncorp Stadium nella terza giornata, con Maloney che pareggi\u00f2 un record di club con 28 punti (3 mete e 8 calci piazzati). Kevin Locke segn\u00f2 un hat-trick nella miracolosa vittoria di 20-18 dei Warriors riportata sui Sydney Roosters all'AMI Stadium di Christchurch, fuggendo a stento da un infortunio all'anca dopo una collisione ad alta velocit\u00e0 con i pali (mentre segn\u00f2 la meta della vittoria). I Warriors vinsero cinque partite di fila per la prima volta sin dalla fine della stagione 2003 e finirono in quinta posizione nella stagione regolare. Essi vennero eliminati dalla fase finale nella prima settimana, perdendo contro i Gold Coast Titans.\nUn'altra Grand Final ma il titolo li elude \u2013 2011.\nI Warriors incominciarono la stagione 2011 con una partita storica all'Eden Park di Auckland, il primo match nella stagione regolare che il club gioc\u00f2 in casa fuori dal Mt Smart Stadium. Il match ebbe un pubblico in casa per i Warriors di 38.405 spettatori, tuttavia, i Warriors non riuscirono a ripagare il vasto pubblico con una vittoria in quanto vennero battuti per 24\u201318 dai Parramatta Eels. I Warriors arrivarono a perdere i loro due match seguenti e sembrava che i tifosi dei Warriors erano in un'altra stagione di delusioni. A loro credito i Warriors si ripresero ed erano in corsa per un posto tra i primi quattro in classifica a fine stagione ma finirono al sesto posto. A met\u00e0 stagione, l'allenatore Ivan Cleary venne ingaggiato dai Penrith Panthers e venne nominato come loro allenatore per la stagione 2012. Cleary rimase come allenatore per il resto della stagione 2011 e Brian McClennan venne nominato come suo successore per la stagione 2012. Uno dei momenti salienti della stagione fu la scoperta del giovane estremo Shaun Johnson che svolse un ruolo chiave mentre i Warriors arrivarono vicini alla serie delle fasi finali del 2011.\nLa settimana della serie delle fasi finali, i Warriors wennero battuti per 40\u201310 dai Brisbane Broncos. Altri risultati furono a favore dei Warriors ed essi erano fortunati a progredire alla settimana due delle fasi finali in cui incontrerebbero i Wests Tigers, che ebbero completato la loro nona vittoria di fila. Era aspettato che i Tigers fossero in vantaggio, tuttavia, un brillante recupero dei Warriors al secondo tempo culmin\u00f2 in una tardiva e controversa meta di Krisnan Inu, che vide i Warriors vincere di 22\u201320 e avere il diritto di giocare contro il Melbourne Storm per un posto in finale.\nI Warriors viaggiarono a Melbourne come sfavoriti ma divenne poi quella che \u00e8 considerata come una delle pi\u00f9 complete performance nella storia del club. I Warriors avevano il controllo del match e sigillarono la sorte del Melbourne Storm con Shaun Johnson ipnotizzando la difesa dello Storm per mandare Lewis Brown a fare la meta che qualificherebbe i Warriors per la loro seconda finale in assoluto, dove giocherebbero contro i Manly Sea Eagles.\nI Warriors incomincerebbero il match di nuovo come sfavoriti e con una squadra che vanta solo tre giocatori che disputarono precedentemente una finale (il Manly dall'altra parte poteva vantare il loro coach e otto giocatori che vinsero il campionato della NRL del 2008 con il club e un altro che vinse un campionato nel 2003 contro il Penrith). La caratteristica principale fu la difesa pesante da entrambe le squadre finch\u00e9 i Warriors aprirono il punteggio con una punizione segnata da James Maloney al 28' minuto, ma poco pi\u00f9 di un minuto dopo la ripresa, un errore in difesa vide il prolifico segnatore di mete Brett Stewart segnare la prima meta. Appena prima dell'intervallo, i Warriors allora erano sfortunati da non aver ricevuto una punizione per ostruzione nel vantaggio fino alla seconda meta del Manly che li vide andare agli spogliatoi dopo il 12\u20132. Un'ulteriore meta segnata dal vincitore della Clive Churchill Medal Glenn Stewart al 57\u00ba minuto vide il vantaggio del Manly a 18\u20132. I Warriors tuttavia si rifiutarono di arrendersi, e artigliarono la loro strada con le mete segnate da Manu Vatuvei ed Elijah Taylor al 63\u00ba e al 68\u00ba minuto, rispettivamente. Sfortunatamente Maloney manc\u00f2 due trasformazioni che avrebbero portato il punteggio a 18\u201314, ma una meta effettuata dal capitano del Manly, Jamie Lyon con solo un minuto rimanente mise il punteggio oltre dubbio mentre i Warriors vennero battuti dal Manly per 24\u201310 \u2013 e il loro sforzo a raggiungere appena la loro seconda finale in assoluto (e la loro prima in nove anni) fu un trionfo per il club e per l'allenatore in partenza Ivan Cleary, ottenendo le lodi dalla NRL.\nIl 2011 fu una stagione di successo per i New Zealand Warriors, con tutte le tre categorie raggiungendo la finale. La squadra di NYC del club sconfisse i North Queensland Cowboys per 31\u201330 nei tempi supplementari golden point nella finale del NYC vincendo il loro secondo campionato, mentre la squadra affiliata della NSW Cup, gli Auckland Vulcans vennero sconfitti per 30\u201328 dopo aver concesso una meta segnata all'ultimo minuto dal Canterbury-Bankstown nella finale di NSW Cup.\nI Warriors appassiscono sotto Bluey \u2013 2012.\nIl 2012 doveva promettere cos\u00ec tanto perch\u00e9 i Warriors seguissero la loro apparizione nella finale nel 2011. Un nuovo coach con una scia da record di successo come Brian 'Bluey' McClennan, una squadra stabile e un forte sostegno del pubblico indic\u00f2 che il 2012 avrebbe potuto essere l'anno in cui finalmente potessero rompere il loro digiuno di campionati. La stagione incominci\u00f2 di nuovo con un match casalingo giocato all'Eden Park, con un pubblico di 37.502 spettatori testimoniando la sconfitta dei Warriors di 20\u201326 per mano del Manly in una rivincita della finale. Il match fu probabilmente un'indicazione delle cose veniture, con i Warriors con forti prestazioni in attacco ma delusi da una difesa debole in fasi cruciali che ultimamente cost\u00f2 loro il match.\nDa quel punto la stagione non miglior\u00f2 molto, con i Warriors non riuscendo ad avere una forma di consistenza per tutta la stagione. C'erano stati molti alti, come la loro vittoria di 44\u201322 contro i Rabbitohs, ma questi vennero superati da profondi bassi. La loro stagione \u00e8 meglio riassunta da un scarso mese tra le giornate 20 e 23. I Warriors si arresero in vantaggi di 19- e 18-0 e persero (una prima volta nella storia del gioco), prima di perdere 97 punti nelle loro due sconfitte successive. Essi persero nel processo ogni somiglianza di una squadra di rugby a 13 di qualit\u00e0.\nGli infortuni non furono gentili con i Warriors, con la squadra usando 29 giocatori nel corso della stagione \u2013 la seconda pi\u00f9 alta di ogni squadra della NRL. La stagione dei Warriors si disfece nelle ultime giornate. Finalmente Brian McClennan fu licenziato con tre giornate rimanenti, con l'assistente allenatore Tony Iro prendendo il comando per le ultime due giornate. Il cambio di coach tuttavia non risult\u00f2 in un cambio di fortuna, perch\u00e9 i Warriors zoppicarono nella stagione con una scia di otto sconfitte di fila \u2013 un record di squadra.\nIn seguito a una lunga ricerca per un nuovo coach, venne nominato come allenatore l'ex-allenatore del Penrith e del Canberra Matthew Elliot nell'ottobre del 2012.\nUn anno sotto Matt Elliott \u2013 2013.\nUn altro orrendo inizio per i Warriors nel 2013 mentre essi vinsero solo 2 delle loro prime 10 partite. I Warriors tornarono alla contesa per la fase finale vincendo 7 partite su 8 inclusa una vittoria 56\u201318 contro i Brisbane Broncos a Brisbane. Mentre la fase finale si avvicinava i Warriors finirono con sole due 2 vittorie dalle loro 6 partite rimaste per vederli finire la stagione all'undicesimo posto. Nella decima giornate, il 18 maggio i Warriors persero per 6\u201362 ai Penrith Panthers che fu la loro pi\u00f9 grande sconfitta nella storia della squadra. Il capitano Simon Mannering vinse il premio di Giocatore dell'anno della squadra e Ngani Laumape vinse il premio di Debuttante dell'anno.\nSquadra 2018.\nAllenatori.\nAssistenti allenatori\nRecord individuali.\n\"* indica i giocatori ancora in attivit\u00e0\""}
{"id": "4751885", "revid": "380654", "url": "https://it.wikipedia.org/wiki?curid=4751885", "title": "Giorgio Gusso", "text": "Biografia.\nNel 1947 faceva gi\u00e0 parte della compagnia di Cesco Baseggio. Ha recitato in diverse rappresentazioni goldoniane data la sua padronanza nel dialetto veneto.\nDoppiatore in esclusiva della SAS, ha doppiato il personaggio di Grig nel film \"Giochi stellari\" ed \u00e8 ricordato soprattutto per aver dato la voce al personaggio del drago Fum\u00e8 nel cartone animato \"Gris\u00f9 il draghetto\" di Toni Pagot."}
{"id": "4751886", "revid": "438678", "url": "https://it.wikipedia.org/wiki?curid=4751886", "title": "Affidabilit\u00e0 (database)", "text": ""}
{"id": "4751887", "revid": "438678", "url": "https://it.wikipedia.org/wiki?curid=4751887", "title": "Attributo (database)", "text": ""}
{"id": "4751889", "revid": "438678", "url": "https://it.wikipedia.org/wiki?curid=4751889", "title": "Chiave (database)", "text": ""}
{"id": "4751890", "revid": "438678", "url": "https://it.wikipedia.org/wiki?curid=4751890", "title": "Vista (database)", "text": ""}
{"id": "4751892", "revid": "438678", "url": "https://it.wikipedia.org/wiki?curid=4751892", "title": "Indice (database)", "text": ""}
{"id": "4751893", "revid": "438678", "url": "https://it.wikipedia.org/wiki?curid=4751893", "title": "Trigger (database)", "text": ""}
{"id": "4751895", "revid": "438678", "url": "https://it.wikipedia.org/wiki?curid=4751895", "title": "Tipo di dato (database)", "text": ""}
{"id": "4751897", "revid": "438678", "url": "https://it.wikipedia.org/wiki?curid=4751897", "title": "Transazione (database)", "text": ""}
{"id": "4751899", "revid": "36426", "url": "https://it.wikipedia.org/wiki?curid=4751899", "title": "Bibliografia sulla Storia dei Nativi d'America", "text": ""}
{"id": "4751900", "revid": "116027952", "url": "https://it.wikipedia.org/wiki?curid=4751900", "title": "Nazareno Biscarini", "text": "Biografia.\nNazareno Biscarini si forma all'Accademia di Belle Arti di Perugia, frequentando i corsi della Scuola di Ornato, della Scuola di Prospettiva (entrambi tenuti da Vincenzo Baldini) e della Scuola di Architettura (tenuto da Giovanni Santini). Suo collega di corso \u00e8 Guglielmo Calderini. Negli anni della formazione si mostra un allievo brillante, tanto che nel 1884, terminati gli studi, riceve un incarico di supplenza nella stessa Accademia e dal 1885 \u00e8 assegnato alla cattedra della Scuola di Architettura, seppure in maniera mai ufficializzata. La sua attivit\u00e0 di docente prosegue fino al 1897, anno in cui gli subentra l'architetto folignate Vincenzo Benvenuti, risultato vincitore di un apposito concorso.\nL'attivit\u00e0 professionale di Biscarini, dal punto di vista stilistico riferibile ai canoni eclettici, si svolge per sua scelta esclusivamente in ambito locale, per una committenza costituita per lo pi\u00f9 da personaggi e famiglie appartenenti al ceto nobile o alla borghesia. Oltre ad alcune cappelle funerarie all'interno del Cimitero monumentale di Perugia, progetta e realizza l'arco di ingresso alla villa Degli Azzi Vitelleschi a Casaglia e la villa-castello Gallenga Stuart, residenza estiva dell'omonima famiglia situata in localit\u00e0 Mandoleto. Biscarini entra inoltre a far parte della squadra di progettisti di fiducia di Vincenzo Gioacchino Pecci, all'epoca vescovo di Perugia e futuro Papa Leone XIII, artefice della realizzazione delle oltre cinquanta chiese umbre note come Chiese Leonine. Per Pecci Biscarini progetta ex novo o ristruttura circa trenta edifici sacri, tanto da meritare l'appellativo di \"architetto delle chiese\": tra esse va ricordata almeno la Cappella della Confraternita della Misericordia all'interno del cimitero monumentale. L'attivit\u00e0 di Biscarini comprende anche alcune importanti opere civili, tra cui le palazzine Biscarini a Perugia e il Teatro Concordia a Marsciano.\nNel corso della sua attivit\u00e0 di progettista, Biscarini instaura un proficuo sodalizio con il fratello Francesco, titolare assieme a Raffaele Angeletti del laboratorio di terrecotte artistiche Angeletti-Biscarini, la cui produzione contraddistingue in maniera emblematica le realizzazioni di matrice eclettica dell'architettura umbra postunitaria."}
{"id": "4751901", "revid": "36426", "url": "https://it.wikipedia.org/wiki?curid=4751901", "title": "Bibliografia sulla Storia delle Alpi", "text": ""}
{"id": "4751909", "revid": "6923", "url": "https://it.wikipedia.org/wiki?curid=4751909", "title": "Manio Acilio Balbo (console 114 a.C.)", "text": "A Manio Acilio \u00e8 attribuibile una coniazione del 124 a.C. composta da denario, semisse e quadrante. Il denario reca al dritto la legenda e al rovescio . Nei due bronzi manca il \"cognomen\""}
{"id": "4751910", "revid": "767487", "url": "https://it.wikipedia.org/wiki?curid=4751910", "title": "The Conscience of John David", "text": "The Conscience of John David \u00e8 un film muto del 1916 scritto, interpretato e diretto da Crane Wilbur.\nTrama.\nJohn David, ricco play boy, incontra un vagabondo che gli dice di essere la sua coscienza. Insieme, i due vanno dalla fidanzata di John, una donna mondana, e la scoprono insieme a un libertino, cosa che fa scoppiare una violenta lite. Quando il libertino muore, John - credendosi colpevole della sua morte - fugge via. Sempre insieme al suo accompagnatore, si reca in una piccola citt\u00e0 dove conosce e si innamora della figlia dello sceriffo. Il giorno delle nozze, per\u00f2, prima della cerimonia, John confessa pubblicamente di essere l'autore di un omicidio. Le autorit\u00e0 per\u00f2 lo informano che il vero assassino \u00e8 stato un domestico che si era voluto vendicare del padrone libertino approfittando del fatto che lo aveva trovato ferito mentre si nascondeva in una stanza dopo la lite con il suo rivale. Ora John, con la coscienza pulita, pu\u00f2 sposare la donna che ama.\nProduzione.\nIl film fu prodotto dalla David Horsley Productions e dalla Centaur Film Company.\nDistribuzione.\nDistribuito dalla Mutual Film (come Mutual Masterpieces De Luxe Edition) il film usc\u00ec nelle sale cinematografiche USA il 24 aprile 1916."}
{"id": "4751911", "revid": "599013", "url": "https://it.wikipedia.org/wiki?curid=4751911", "title": "Luis Olivera", "text": ""}
{"id": "4751913", "revid": "36426", "url": "https://it.wikipedia.org/wiki?curid=4751913", "title": "Bibliografia di riferimento della Scienza manutentiva", "text": ""}
{"id": "4751919", "revid": "889336", "url": "https://it.wikipedia.org/wiki?curid=4751919", "title": "Sein Tin", "text": "Carriera.\nClub.\nHa giocato al Burma Army.\nNazionale.\nNel 1972 viene convocata dalla Nazionale olimpica."}
{"id": "4751943", "revid": "36426", "url": "https://it.wikipedia.org/wiki?curid=4751943", "title": "Storia della donna nel Cristianesimo", "text": ""}
{"id": "4751947", "revid": "181699", "url": "https://it.wikipedia.org/wiki?curid=4751947", "title": "Costituzione cilena del 1980", "text": "La Costituzione cilena del 1980 \u00e8 l'attuale costituzione in vigore in Cile, anche se dal 1980 ha subito diverse modifiche. Ha sostituito quella del 1925, che era stata parzialmente sospesa nel 1973 dalla giunta militare cilena.\nUn referendum nell'ottobre 2020 ha stabilito che entro il 2022 dovr\u00e0 essere sostituita da una nuova carta costituzionale.\nStoria.\n\u00c8 stata emanata dal regime militare di Augusto Pinochet attraverso il \"Consiglio di Stato\", allora presieduto dall'ex presidente della Repubblica Jorge Alessandri, e successivamente approvata da un referendum l'11 settembre 1980.\nL'impianto fu predisposto dal docente di diritto costituzionale all'Universit\u00e0 de Chile, Jaime Guzm\u00e1n che previde il sistema della \"democrazia protetta\". Nelle norme transitorie vi era il ritorno alle elezioni o la riconferma di Pinochet alla presidenza, che sarebbe stato deciso con un plebiscito nel 1988, che in ogni caso avrebbe mantenuto la carica di comandante in capo delle Forze armate del Cile democratico.\nPromulgata il 21 ottobre 1980, \u00e8 entrata in vigore l'11 marzo 1981.\nModifiche.\nHa subito diverse riforme costituzionali, sottoposte a referendum, tra le quali una semplificazione del meccanismo di modifica la prima nel 1989, in via referendaria, che ha dato il via al ritorno alla democrazia.\nQuindi \u00e8 stata ulteriormente modificata nel 1991, 1994, 1997, 1999, 2000, 2001, 2003, 2005, 2007, 2008, 2009, 2010, 2011, 2012, 2013, 2014 e 2015.\nNel 2005 sono state approvate ulteriori modifiche che hanno eliminato alcune delle rimanenti parti non democratiche del testo, come ad esempio l'esistenza di senatori non eletti (senatori di nomina, o senatori a vita) e l'impossibilit\u00e0 per il presidente della Repubblica di rimuovere il Comandante in Capo delle Forze armate cilene. Tuttavia, le misure anti-terrorismo previste nel testo del 1980 sono rimaste in vigore.\nIl referendum.\nIl 25 ottobre 2020 si \u00e8 svolto un referndum per adottare una nuova Costituzione o mantenere quella attuale: il 78,12 per cento dei votanti si \u00e8 espresso a favore di una nuova costituzione. A maggio 2021 \u00e8 stata eletta l'assemblea costituente la cui maggioranza \u00e8 rappresentata da forze progressiste di sinistra. Questa assemblea avr\u00e0 il compito di redigere la nuova carta costituzionale, ed entro il giugno 2022 si svolger\u00e0 il referendum confermativo per la nuova costituzione."}
{"id": "4751950", "revid": "767487", "url": "https://it.wikipedia.org/wiki?curid=4751950", "title": "Hamad Al-Tayyar", "text": "Carriera.\nClub.\nGioca per tutta la carriera nel Kazma. Si ritira nel 2007 a causa di un grave incidente stradale.\nNazionale.\nEsordisce con la Nazionale kuwaitiana nel 2001.\nHa disputato con la selezione olimpica le olimpiadi di ."}
{"id": "4751956", "revid": "2184720", "url": "https://it.wikipedia.org/wiki?curid=4751956", "title": "Ondata di caldo dell'agosto 1999", "text": "L'ondata di caldo dell'agosto 1999 rappresenta una delle pi\u00f9 intense ondate di calore che hanno interessato la Sicilia, Malta, molte regioni dell'Italia peninsulare e varie zone di Sardegna e Corsica. I picchi furono registrati negli ultimi due giorni della prima decade del mese di agosto del 1999 a Malta e su Sicilia, Sardegna e regioni meridionali italiane e l'ultimo giorno della seconda decade del mese sulla Corsica orientale e nuovamente su Sardegna e Sicilia.\nDescrizione.\nDurante il primo picco di questa intensa ondata di calore venne registrata il giorno 10 una temperatura massima di 48,5\u00a0\u00b0C presso la stazione meteorologica di Catenanuova, in Sicilia, gestita dall'Osservatorio delle Acque: tale valore \u00e8 da considerare la pi\u00f9 alta temperatura attendibile registrata nell'intero territorio europeo. In Sicilia la soglia dei 45\u00a0\u00b0C venne superata tra il giorno 9 e il giorno 10 a Monreale con 48,0\u00a0\u00b0C, a Piano Falzone sempre con 48,0\u00a0\u00b0C, a Noto sempre con 48,0\u00a0\u00b0C, a Riesi con 47,1\u00a0\u00b0C, alla stazione meteorologica presso la Diga Paceco con 47,0\u00a0\u00b0C, a Bompensiere sempre con 47,0\u00a0\u00b0C, a Lentini sempre con 47,0\u00a0\u00b0C, alla stazione meteorologica presso la Diga Gibbesi con 46,6\u00a0\u00b0C, a Viagrande con 46,3\u00a0\u00b0C, a Scillato con 46,1\u00a0\u00b0C, alla stazione meteorologica dell'Azienda Pietranera con 46,0\u00a0\u00b0C, alla stazione meteorologica di Lago Gorgo sempre con 46,0\u00a0\u00b0C, a Delia sempre con 46,0\u00a0\u00b0C, ad Ispica sempre con 46,0\u00a0\u00b0C, a Torricchia sempre con 46,0\u00a0\u00b0C, a Caltanissetta con 45,9\u00a0\u00b0C, a Birgi Nuovo con 45,7\u00a0\u00b0C, a Canicattini Bagni sempre con 45,7\u00a0\u00b0C, a Militello Rosmarino con 45,6\u00a0\u00b0C, a Villagrazia con 45,3\u00a0\u00b0C, alla stazione meteorologica presso la Diga di Cimia sempre con 45,3\u00a0\u00b0C, all'Istituto Zootecnico di Palermo con 45,2\u00a0\u00b0C, al Santuario di Tagliavia sempre con 45,2\u00a0\u00b0C, a Floridia sempre con 45,2\u00a0\u00b0C, a Caronia con 45,1\u00a0\u00b0C, a Mineo con 45,1\u00a0\u00b0C, alle stazioni meteorologiche palermitane dell'Osservatorio Astronomico e di Piazza Verdi con 45,0\u00a0\u00b0C, a Piano Piraino sempre con 45,0\u00a0\u00b0C, alla stazione meteorologica della Diga Fanaco lungo il corso del Platani sempre con 45,0\u00a0\u00b0C, a Modica e a Sortino sempre con 45,0\u00a0\u00b0C.\nTra le stazioni del Servizio Meteorologico dell'Aeronautica Militare il 9 agosto la stazione meteorologica di Trapani Birgi con 44,0\u00a0\u00b0C, la stazione meteorologica dell'aeroporto di Luqa, a Malta, con 43,8\u00a0\u00b0C e la stazione meteorologica di Prizzi (a 1.035 metri s.l.m.) facevano registrare il loro record di temperatura massima assoluta mentre la stazione meteorologica di Pantelleria con 41,8\u00a0\u00b0C, la stazione meteorologica di Cozzo Spadaro e la stazione meteorologica di Enna Montesalvo con 39,8\u00a0\u00b0C, la stazione meteorologica di Capo Carbonara e la stazione meteorologica di Ustica con +39,0\u00a0\u00b0C facevano registrare i propri record di temperatura massima mensile di agosto.\nIl giorno 10, oltre al nuovo record europeo di temperatura massima assoluta registrato a Catenanuova, la stazione meteorologica di Palermo Boccadifalco con 45,2\u00a0\u00b0C, la stazione meteorologica dell'eliporto dell'isola di Capri con 42,9\u00a0\u00b0C, la stazione meteorologica di Capo Frasca con 41,6\u00a0\u00b0C e la stazione meteorologica di Bonifati con 40,0\u00a0\u00b0C facevano registrare i propri record di temperatura massima assoluta, mentre la stazione meteorologica di Catania Sigonella con 45,0\u00a0\u00b0C e la stazione meteorologica di Palermo Punta Raisi con +42,4\u00a0\u00b0C facevano registrare i propri record di temperatura massima mensile di agosto.\nInfine, nel corso del secondo picco dell'ondata di calore, il giorno 20 la stazione meteorologica dell'aeroporto di Bastia Poretta, in Corsica, con +38,3\u00a0\u00b0C faceva registrare il proprio record di temperatura massima assoluta."}
{"id": "4751958", "revid": "767487", "url": "https://it.wikipedia.org/wiki?curid=4751958", "title": "Modena Football Club 1961-1962", "text": "Questa pagina raccoglie le informazioni riguardanti il Modena Football Club nelle competizioni ufficiali della stagione 1961-1962.\nStagione.\nNella stagione 1961-1962 il Modena disputa il ventesimo campionato di Serie B della sua storia, un torneo a 20 squadre con tre promozioni e tre retrocessioni, con 43 punti si piazza in terza posizione appaiato al Napoli, primo il Genoa con 54 punti, le tre squadre salgono in Serie A. Scendono in Serie C la Reggiana ed il Prato con 32 punti ed il Novara con 30 punti, frutto di una penalizzazione per illecito sportivo, perch\u00e9 di punti effettivi ne aveva ottenuti 36.\nLa squadra giallobl\u00f9 dell'allenatore Vittorio Malagoli al termine del torneo cadetto, ottenne la seconda promozione consecutiva e fece ritorno in Serie A a tredici anni dall'ultima retrocessione. Con 12 reti il miglior marcatore stagionale dei canarini \u00e8 stato Enrico Pagliari. In Coppa Italia superata la Reggiana (2-1) al primo turno, il Milan a San Siro (0-1) al secondo turno, il Modena perde pesantemente (4-1) a Lecco e viene eliminato negli Ottavi di Finale del torneo.\nOrganigramma societario.\nArea direttiva\nArea tecnica"}
{"id": "4751960", "revid": "287204", "url": "https://it.wikipedia.org/wiki?curid=4751960", "title": "Salvador Dal\u00ec", "text": ""}
{"id": "4751962", "revid": "47767", "url": "https://it.wikipedia.org/wiki?curid=4751962", "title": "Carlos Per\u00f2n", "text": ""}
{"id": "4751964", "revid": "1573940", "url": "https://it.wikipedia.org/wiki?curid=4751964", "title": "Pseudodax moluccanus", "text": "Pseudodax moluccanus (), unica specie del genere Pseudodax, \u00e8 un pesce di acqua salata appartenente alla famiglia Labridae.\nHabitat e Distribuzione.\nProviene dalle barriere coralline dell'oceano Pacifico, dell'oceano Indiano e del Mar Rosso. \u00c8 stato localizzato alle Isole Marchesi, Tuamotu, Mauritius, Aldabra, Chagos, Seychelles, lungo le coste del Giappone, e dell'Africa orientale, in particolare del Sudafrica, del Kenya, della Somalia e del Mozambico. Vive ad una profondit\u00e0 che varia tra i 3 e i 60 m, anche se di solito si ferma a 40.\nDescrizione.\nPresenta un corpo compresso lateralmente, abbastanza alto e non particolarmente allungato, con la testa dal profilo appuntito negli esemplari giovani e schiacciato negli adulti. La pinna dorsale e la pinna anale sono basse e lunghe, le pinne pelviche abbastanza allungate, mentre la pinna caudale non \u00e8 biforcuta. Non supera i 30 cm.\nLa livrea varia nel corso della vita del pesce, ed anche la forma nel corpo, che nei giovani \u00e8 pi\u00f9 affusolata. Questi ultimi sono prevalentemente neri, con due linee azzurre che partono dal muso e passano una sul ventre ed una sul dorso, per poi estinguersi poco prima del peduncolo caudale.\nGli adulti, invece, sono marroni con sfumature rosse, intense soprattutto sul dorso ed alla base delle pinne pettorali, che sono gialle. La dorsale \u00e8 rossastra, e come la pinna anale, pi\u00f9 scura, \u00e8 bordata di blu. La pinna caudale \u00e8 nera con una fascia verticale bianca piuttosto ampia nella parte anteriore. La bocca e le labbra del pesce sono giallastre, e sulla testa attorno ad esse sono presenti delle striature blu.\nBiologia.\nComportamento.\nI giovani hanno l'abitudine di nascondersi negli anfratti rocciosi, meno comune ma comunque non rara negli adulti, che si mantengono sempre in prossimit\u00e0 dei ripari. \u00c8 una specie solitaria. Gli esemplari giovani a volte si nutrono dei parassiti esterni di altri pesci; hanno un comportamento simile a quello dei giovani del genere \"Anampses\".\nAlimentazione.\nHa una dieta molto varia, composta sia da varie specie di invertebrati acquatici, nel caso degli esemplari giovani si tratta spesso di parassiti di pesci pi\u00f9 grossi, che da alghe.\nRiproduzione.\n\u00c8 oviparo e la fecondazione \u00e8 esterna.\nConservazione.\nQuesta specie \u00e8 classificata come \"a rischio minimo\" (LC) dalla lista rossa IUCN perch\u00e9 non \u00e8 quasi di alcun interesse per la pesca, a parte l'occasionale prelievo per l'acquariofilia, e non sono noti particolari pericoli."}
{"id": "4751965", "revid": "287204", "url": "https://it.wikipedia.org/wiki?curid=4751965", "title": "Hector Martinez", "text": ""}
{"id": "4751968", "revid": "122808897", "url": "https://it.wikipedia.org/wiki?curid=4751968", "title": "Chiesa di Santa Maria della Serra", "text": "La chiesa di Santa Maria della Serra, detta anche santuario di Santa Maria Assunta \u00e8 un edificio religioso di Palombaro, in provincia di Chieti.\nStoria.\nLa prima chiesa fu edificata nel XVI secolo sul luogo dove sorgeva un antecedente edificio di culto del XIII secolo, andato in rovina. \u00c8 possibile supporre comunque che in questo sito esistesse un tempio romano per le divinit\u00e0 pagane, a sua volta costruito su un luogo di culto italico.\nIn virt\u00f9 della fondazione della chiesa, c'\u00e8 la leggenda dell'apparizione della Vergine Maria della Serra nel (XV secolo) a un contadino, sopra un albero, chiedendo la costruzione di una chiesa. Il contadino non avrebbe rispettato dei dettami della Madonna, che voleva avere lo sguardo verso Roma, e l'altare fu rivolto verso Palombaro, ragion per cui secondo la leggenda con i terremoti vari la chiesa croll\u00f2 sempre. L'antichit\u00e0 della statua venerata ha indotto a pensare che, come la Madonna dell'Amatrice, questa sia stata ricavata da una statua romana. Con il terremoto della Majella del 1700 la chiesa, che era stata rivolta verso la montagna e Roma, non croll\u00f2, invece Palombaro risult\u00f2 distrutta. Ci\u00f2 secondo la leggenda avrebbe contribuito ad accentuare il culto.\nLa chiesa, seguendo l'architettura, fu ricostruita interamente dopo un terremoto del 1706 dell in stile tardo barocco per l'interno e la facciata, con aggiunte neoclassiche ottocentesche. Lo stile fu quello gesuitico romano, come dimostra la facciata identica a quella di San Domenico a Chieti. \nTra i numerosi rimaneggiamenti che l'edificio ha subito, vanno annoverati la prima ricostruzione completa del 1551 e la seconda del 1841, durante la quale assunse l'aspetto attuale. Un primo campanile sorse nel 1613, quando dovette sostituire quello della chiesa di San Salvatore in un momento in cui quest'ultima non poteva essere utilizzata. L'interno fu restaurato nel 1861, con l'aggiunta delle lavorazioni in stucco parzialmente visibili oggi, poich\u00e9 andate perdute in gran parte nel corso delle ristrutturazioni del Novecento. Tra il 1851 ed il 1880 venne eretto l'attuale campanile, interamente realizzato a spese della popolazione locale e progettato dallo scalpellino Timoteo Di Bello, di Pennapiedimonte, con interventi anche dello scultore Felicetto Giuliante di Guardiagrele.\nDescrizione.\nA causa dei continui e massicci rimaneggiamenti, lo stile architettonico dell'edificio si presenta estremamente disomogeneo. La semplice facciata, ripartita verticalmente in tre settori da paraste in pietra a vista e orizzontalmente da cornicioni in pietra scolpita, ospita un portale a timpano curvo e due nicchie con altrettante statue. Il campanile, che fiancheggia il prospetto principale, \u00e8 composto da tre livelli suddivisi da cornici marcapiano lapidee.\nIl campanile risulta l'elemento pi\u00f9 interessante della chiesa, costruito in stile neoromanico da Giuliante e Di Bello, seguendo i modelli degli antichi campanili e facciate delle abbazie romanica abruzzesi, come San Clemente a Casauria o San Liberatore alla Majella: le decorazioni molto fini del campanile riguardano gli archi, bifore al livello mediano con colonnine tortili, e a tutto sesto con ghimberga goticheggiante nel lato della cella campanaria, con a sostegno delle colonnine tortili e traforate; di interesse anche le piccole cornici marcapiano, molto rifinite, con al lato mediano degli archetti intrecciati di chiara derivazione longobarda, mentre quelli superiori abbracciano lo stile eclettico moresco, con ai punti convergenti delle testine di piccoli telamoni, di chiara reminiscenze romanico-gotica.\nAll'interno, formato di tre navate, arcate su pilastri squadrati sorreggono le campate e l'altare maggiore \u00e8 affiancato da altri quattro altari minori. Per quanto riguarda l'arredo, on pennacchi e stucchi tipicamente tardo barocchi, di met\u00e0 Ottocento di reminiscenze romane, \u00e8 presente una statua lignea raffigurante la Madonna seduta con Bambino, risalente ad un periodo compreso tra la fine del XV e l'inizio del XVI secolo."}
{"id": "4751969", "revid": "916580", "url": "https://it.wikipedia.org/wiki?curid=4751969", "title": "Pseudodax", "text": ""}
{"id": "4751972", "revid": "109651", "url": "https://it.wikipedia.org/wiki?curid=4751972", "title": "Javier Esposito", "text": ""}
{"id": "4751976", "revid": "110157", "url": "https://it.wikipedia.org/wiki?curid=4751976", "title": "Campeonato Brasileiro S\u00e9rie B 2012", "text": "Il Campeonato Brasileiro S\u00e9rie B 2012 (in italiano Campionato Brasiliano Serie B 2012) \u00e8 stato la 31\u00aa edizione del secondo livello del campionato brasiliano di calcio. Il Goi\u00e1s ha vinto il campionato per la seconda volta.\nFormula.\nGirone all'italiana con partite di andata e ritorno. Sono promosse in S\u00e9rie A le prime quattro squadre classificate, mentre sono retrocesse in S\u00e9rie C le ultime quattro classificate.\nIn caso di arrivo a pari punti tra due o pi\u00f9 squadre, per determinarne l'ordine in classifica sono utilizzati, nell'ordine, i seguenti criteri:\nClassifica finale.\nLegenda:\nNote:"}
{"id": "4751979", "revid": "125839550", "url": "https://it.wikipedia.org/wiki?curid=4751979", "title": "I delitti del BarLume", "text": "I delitti del BarLume \u00e8 una serie televisiva italiana trasmessa dal 2013 in prima visione pay da Sky Cinema, e dal 2015 in chiaro da TV8. Prodotta dalla Palomar, la fiction \u00e8 costituita da due episodi autoconclusivi a stagione.\nTratta dai romanzi di Marco Malvaldi, racconta le vicende di Massimo Viviani, barista dell'immaginaria cittadina toscana di Pineta, in ogni episodio alle prese con svariati delitti della localit\u00e0 in cui vive. Grazie al suo istinto investigativo, che trova ispirazione dalle conversazioni dei quattro anziani frequentatori del suo bar, riesce sempre a fiutare la pista giusta.\nBench\u00e9 si tratti di una serie televisiva, ogni episodio \u00e8 girato come un film TV a s\u00e9 stante legato agli altri da una trama orizzontale. Vengono girati 2 episodi a stagione, per un totale (al 2021) di 9 stagioni e 18 episodi.\nTrama.\nMassimo \u00e8 un ombroso barista, divorziato da poco, che si trova a indagare su alcuni delitti che avvengono nella sua cittadina toscana, Pineta. Il suo istinto d'investigatore trova sempre spunti in alcune conversazioni, che \u00e8 costretto a sedare nel suo bar, ad opera di quattro arzilli vecchietti. Mentre indaga, Massimo si divide fra un amore per il commissario di polizia Vittoria Fusco, le vicende della sua barista Tiziana e la comparsa del suo fratellastro, Beppe.\nPersonaggi e interpreti.\nPersonaggi secondari e ricorrenti.\nLo stesso regista, Roan Johnson, compare in alcuni cameo nei panni di un abitante della cittadina di Pineta. Nella seconda stagione \u00e8 un amico di Marchino, nella terza \u00e8 un cliente del bar mentre, dalla sesta stagione, \u00e8 l'avvocato di Pasquali\nProduzione.\nTutti gli episodi sono stati filmati a Marciana Marina, comune dell'Isola d'Elba, nonostante la cittadina di Pineta descritta da Marco Malvaldi sia situata sul litorale toscano tra i dintorni di Pisa o di Livorno. Il paese, trasformato in set cinematografico durante le riprese, ospita il \"BarLume\" di Massimo Viviani in piazza della Vittoria.\nNell'episodio \"Il telefono senza fili\" sono state girate alcune scene sul Monte Capanne e la relativa cabinovia, luogo del delitto, e presso il cantiere minerario dismesso di Vigneria, localit\u00e0 di Rio Marina.\nL'episodio \"Hasta Pronto Viviani\" \u00e8 stato girato parzialmente in Argentina.\nColonna sonora.\nLa canzone dei titoli di testa \u00e8 interpretata da Simona Molinari."}
{"id": "4751981", "revid": "388006", "url": "https://it.wikipedia.org/wiki?curid=4751981", "title": "I delitti del Barlume", "text": ""}
{"id": "4751982", "revid": "101531501", "url": "https://it.wikipedia.org/wiki?curid=4751982", "title": "Spring, Summer, Autunm &amp; Winter", "text": "Spring, Summer, Autumn &amp; Winter \u00e8 un album in studio di Don Backy pubblicato per l'etichetta Forever nel 1984. La copertina che raffigura le quattro stagioni \u00e8 interamente disegnata dall'artista. Importante sottolineare che l'intero disco \u00e8 stato suonato in collaborazione (per quel che riguarda i cori) con I Pandemonium.\nIl progetto contiene otto canzoni, due delle quali erano gi\u00e0 state pubblicate precedentemente, ma con arrangiamenti diversi: precisamente \"Vola\" inserita nel 45 giri \"Marco Polo\" (commedia teatrale) del 1982 e \"Regina\" del 1983 come lato A del 45 giri (\"Luna di Roma/Regina\"), anche sigla del programma televisivo \"Mille bolle blu\"."}
{"id": "4751985", "revid": "228587", "url": "https://it.wikipedia.org/wiki?curid=4751985", "title": "Kelvin (disambigua)", "text": ""}
{"id": "4751993", "revid": "436907", "url": "https://it.wikipedia.org/wiki?curid=4751993", "title": "On Air - Live at the BBC Volume 2", "text": "On Air - Live at the BBC Volume 2 \u00e8 la seconda pubblicazione ufficiale di materiale inedito del gruppo musicale britannico The Beatles, dopo l'ultimo album in studio \"Let It Be\" del 1970 ed il precedente album \"Live at the BBC\" del 1994.\nDescrizione.\nIl doppio CD - messo in distribuzione in Italia il 12 novembre 2013 - include, come il precedente \"Live at the BBC\", tracce registrate durante i molteplici show effettuati dalla band negli studi della BBC dal 1963 al 1965. La copertina ricalca l'album del 1994, dove compare una foto dei componenti della band prima di raggiungere la celebrit\u00e0, nel periodo che va dal 1960 al 1962, quando avevano un repertorio incentrato sul rock anni cinquanta; la grande differenza \u00e8 che la copertina dell'album del 1994 \u00e8 in bianco e nero, quella del 2013 \u00e8 a colori. Con l'uscita dell'album \u00e8 stata pubblicata in contemporanea una nuova versione rimasterizzata dell'album \"Live at the BBC\" del 1994.\nL'album \u00e8 arrivato in sesta posizione nei Paesi Bassi, in settima nella Billboard 200, in Canada ed in Austria, in ottava in Germania ed in nona in Norvegia.\nFormazione.\nThe Beatles"}
{"id": "4751994", "revid": "640469", "url": "https://it.wikipedia.org/wiki?curid=4751994", "title": "Roma Repubblicana", "text": ""}
{"id": "4751996", "revid": "465169", "url": "https://it.wikipedia.org/wiki?curid=4751996", "title": "Loco loco (Tukano)", "text": "Loco Loco \u00e8 un singolo del duo musicale italiano Tukano.\nDescrizione.\nIl disco contiene il brano \"Loco loco\" in 3 differenti versioni. Il brano, originariamente inciso dal gruppo messicano Grupo Latino, era stato incluso nella colonna sonora del film americano \"Salsa\" del 1988 diretto da Boaz Davidson.\nIl singolo \u00e8 stato pubblicato in formato 12\" maxi single da Dub Record/Duck Record."}
{"id": "4751998", "revid": "1342360", "url": "https://it.wikipedia.org/wiki?curid=4751998", "title": "Associazione Calcio Novara 1961-1962", "text": "Questa voce raccoglie le informazioni riguardanti l'Associazione Calcio Novara nelle competizioni ufficiali della stagione 1961-1962.\nStagione.\nNella stagione 1961-1962 il Novara disput\u00f2 il diciannovesimo campionato di Serie B della sua storia. Al termine del torneo fu retrocesso in C per illecito sportivo.\nOrganigramma societario.\nArea direttiva\nArea tecnica"}
{"id": "4752007", "revid": "119199012", "url": "https://it.wikipedia.org/wiki?curid=4752007", "title": "D. Appleton &amp; Company", "text": "La D. Appleton &amp; Company \u00e8 stata una casa editrice statunitense, inizialmente specializzata nella letteratura popolare, quindi in guide turistiche, a basso prezzo. Pubblic\u00f2 il suo primo libro nel 1831. Le pubblicazioni della societ\u00e0 gradualmente si estesero su tutti i campi della letteratura. Dopo una crescita continua e molte acquisizioni e fusioni, il marchio, assorbito, gradualmente scomparve dal 1973.\nNegli argomenti \"belles lettres\" e storia statunitense aveva un notevole elenco di nomi tra i suoi autori.\nFondatore.\nLa \"D. Appleton &amp; Company\" fu fondata da Daniel Appleton, nato a Haverhill il 10 dicembre 1785, citt\u00e0 in cui aveva aperto un negozio di alimentari con vendita di libri, poi Appleton si trasferisce a Boston per fondare una casa editrice. Muore il 27 marzo 1849 a New York."}
{"id": "4752008", "revid": "1870933", "url": "https://it.wikipedia.org/wiki?curid=4752008", "title": "U.S. Soccer Athlete of the Year", "text": "Il U.S. Soccer Athlete of the Year \u00e8 un premio calcistico assegnato annualmente dalla United States Soccer Federation ai calciatori statunitensi che si sono distinti per le loro prestazioni sportive nella stagione calcistica precedente. \n\u00c8 il maggior riconoscimento calcistico statunitense e viene assegnato ogni anno dal 1984."}
{"id": "4752018", "revid": "47767", "url": "https://it.wikipedia.org/wiki?curid=4752018", "title": "Kelvin (nome)", "text": "Origine e diffusione.\nRiprende il nome del Kelvin, un fiume della Scozia che scorre vicino a Glasgow; rientra quindi in quella schiera di nomi tratti dall'ambito fluviale, come ad esempio Giordano, Eridano, Shannon e via dicendo. Dal fiume era tratto anche il titolo nobiliare di Lord Kelvin, al quale deve il nome il kelvin, unit\u00e0 di misura della temperatura.\nEtimologicamente, l'origine del nome \u00e8 incerta: potrebbe derivare dai termini gaelici \"caol\" (\"stretto\", da cui anche Kyle e Caoilfhionn) e \"abhuinn\" (o \"abhainn\", \"fiume\", \"acqua\"), quindi \"fiume stretto\", \"acqua stretta\". In ogni caso, non \u00e8 correlato al nome Calvin.\nOnomastico.\nL'onomastico pu\u00f2 essere festeggiato il 1\u00ba novembre, festa di Ognissanti, non essendovi santi con questo nome che \u00e8 quindi adespota."}
{"id": "4752022", "revid": "22475", "url": "https://it.wikipedia.org/wiki?curid=4752022", "title": "Pseudocheilinops ataenia", "text": "Pseudocheilinops ataenia , unica specie del genere Pseudocheilinops \u00e8 un pesce di acqua salata appartenente alla famiglia Labridae.\nHabitat e Distribuzione.\nProviene dalle barriere coralline del nord ovest dell'oceano Pacifico; \u00e8 stato localizzato in Indonesia, Celebes, Palau, ed a sud delle Filippine. Vive quasi esclusivamente nelle acque costiere, dove vive la maggior parte dei coralli.\nDescrizione.\nPresenta un corpo compresso lateralmente, alto e non particolarmente allungato, con la testa dal profilo appuntito e gli occhi grandi. La livrea \u00e8 prevalentemente arancione a strisce orizzontali pi\u00f9 scure, anche se sulla gola \u00e8 presente un'area rosa-grigiastra. Le pinne hanno i raggi molto allungati, in particolare lo sono i primi 8-9 della pinna dorsale ed i primi 2-3 della pinna anale; non supera i 6,5 cm.\nBiologia.\nComportamento.\nDi solito nuota in piccoli banchi di pochi esemplari. \u00c8 una specie dipendente dai coralli in quanto l\u00ec trova tutte le sue fonti di nutrimento. di solito si trova con il corallo \"Anacropora\".\nAlimentazione.\nHa una dieta prevalentemente carnivora, composta soprattutto da varie specie di invertebrati marini, soprattutto crostacei anfipodi.\nConservazione.\n\u00c8 classificato come \"a rischio minimo\" (LC) dalla lista rossa IUCN perch\u00e9 non \u00e8 minacciato da particolari pericoli, ma lo sbiancamento dei coralli potrebbe danneggiarlo."}
{"id": "4752023", "revid": "916580", "url": "https://it.wikipedia.org/wiki?curid=4752023", "title": "Pseudocheilinops", "text": ""}
{"id": "4752024", "revid": "729019", "url": "https://it.wikipedia.org/wiki?curid=4752024", "title": "Cavo del timpano", "text": "Il cavo del timpano o cassa del timpano \u00e8 una camera ossea presente nella rocca petrosa dell'osso temporale facente parte dell'orecchio medio. All'interno di tale cavit\u00e0, che comunica con faringe e apparato mastoideo tramite la Tromba di Eustachio e l'aditus ad antrum, \u00e8 presente la catena degli ossicini.\nDisposizione e rapporti.\nAvendo forma di lente biconcava, \u00e8 possibile riconoscere due pareti e una circonferenza divisa in 4 pareti (anteriore, posteriore, superiore e inferiore).\nLa \"parete laterale\" \u00e8 formata per la maggior parte dal timpano mentre il resto \u00e8 costituito dalla struttura ossea che lo circonda. Questa forma una cornice che \u00e8 pi\u00f9 stretta in avanti, in basso e in dietro mentre superiormente si fa pi\u00f9 ampia e prende il nome di \"muro della loggetta\". Tale segmento osseo separa il condotto uditivo esterno dalla parte pi\u00f9 alta del cavo timpanico, il \"recesso epitimpanico\".\nLa \"parete mediale\" o \"labirintica\" separa il cavo del timpano da alcune parti dell'orecchio interno. Presenta al centro un rilievo dovuto al giro basale della chiocciola, il \"promontorio\", su cui il nervo timpanico lascia un solco. Rispetto al promontorio si trovano due fori, l'uno inferiore e l'altro superiore: la \"finestra rotonda\" e la \"finestra ovale\". La prima mette in comunicazione l'estremit\u00e0 inferiore della scala timpanica della coclea con la cassa timpanica ed \u00e8 chiusa dalla \"membrana secondaria del timpano\"; la seconda \u00e8 un orifizio di forma ellittica sul cui contorno si fissa la base della staffa e che comunica con il vestibolo. Tra le due finestre, infine, \u00e8 presente il \"seno del timpano\", una depressione in rapporto con la parte ampollare del canale semicircolare posteriore.\n Dietro e sotto la finestra ovale \u00e8 presenta l'\"eminenza piramidale\", un piccolo rilievo osseo che nasce dalla sporgenza arcuata formata dal secondo tratto del canale del nervo facciale, nella quale \u00e8 contenuto il muscolo stapedio. Anteriormente e superiormente alla finestra ovale, invece, si trova l'\"orifizio del canale del muscolo tensore del timpano\"\nLa \"parete anteriore della circonferenza\" o \"carotidea\" presenta l'\"ostio timpanico della tuba uditiva\" e l'apertura del \"canale del muscolo tensore del timpano\" mentre il resto della lamina ossea separa il cavo del timpano dal tratto ascendente del canale carotideo.\nLa \"parete posteriore della circonferenza\" o \"mastoidea\" presenta l\"aditus ad antrum\" (l'orifizio che comunica con l'antro timpanico), la \"fossa dell'incudine\" (punto di inserzione del processo breve dell'incudine) e il \"foro d'ingresso della corda del timpano\" (che d\u00e0 passaggio al ramo del nervo facciale che penetra nella cavit\u00e0).\nLa \"parete superiore della circonferenza\" \u00e8 formata dal \"tegmen tympani\" (una lamina ossea facente parte della squama del temporale. Forma anche la parete del recesso epitimpanico.\nLa \"parete inferiore della circonferenza\" o \"giugulare\" ha la forma di una doccia che pu\u00f2 formare il \"recesso ipotimpanico\" dove trova sbocco il \"canale timpanico\" che d\u00e0 passaggio al nervo timpanico e all'arteria timpanica inferiore.\nVascolarizzazione ed innervazione.\nLe arterie vanno a formare una rete vascolare che assicura l'irrorazione di tutte le strutture contenute nella cassa timpanica:\nLe vene della cassa del timpano sfociano nelle \"vene meningee medie\" e nel \"seno petroso superiore\" superiormente, nel \"bulbo della vena giugulare interna\" e nei \"plessi pterigoideo\", \"faringeo\" e \"carotideo interno\" inferiormente.\nI vasi linfatici fanno capo ai linfonodi \"parotidei\", \"retrofaringei\" e \"mastoidei\".\nL'innervazione sensitiva \u00e8 data dal nervo timpanico o \"di Jacobson\", ramo del nervo glossofaringeo; mentre quella simpatica viene dai \"nervi caroticotimpanici superiore\" e \"inferiore\" del plesso carotideo.\nStruttura.\nLa cassa del timpano \u00e8 rivestita da una mucosa in continuit\u00e0 con quella della tromba di Eustachio e quella delle cavit\u00e0 pneumatiche della porzione mastoidea. Tale tonaca mucosa riveste anche gli ossicini.\n\u00c8 composta da un epitelio pavimentoso semplice e una lamina propria in contatto con il periostio del temporale che contiene spesso linfociti. Vicino alla tuba uditiva si possono trovare piccoli gruppi di cellule cilindriche vibratili.\nLa membrana secondaria del timpano, che copre la finestra rotonda, \u00e8 formata da uno strato pi\u00f9 esterno di mucosa timpanica, da uno strato medio fibroso e da uno strato interno che continua nel rivestimento dell'orecchio interno.\nDerivazione embriologica.\nLa cavit\u00e0 timpanica, come tutto l'orecchio medio, origina dal \"recesso tubotimpanico\" derivato dalla prima tasca faringea. Verso la fine del VI mese, la cassa del timpano entra in contatto con il fondo del condotto uditivo esterno formando la membrana timpanica. Fino all'VIII mese, la cavit\u00e0 del timpano \u00e8 rappresentata da una fessura per via della massa mucosa presente che viene poi riassorbita allargando la cavit\u00e0. Durante l'ultima parte del periodo fetale, un'espansione della cassa timpanica d\u00e0 vita all'antro mastoideo."}
{"id": "4752025", "revid": "1543377", "url": "https://it.wikipedia.org/wiki?curid=4752025", "title": "Ugar", "text": "Ugar (\"\u0423\u0433\u0430\u0440\") \u00e8 un singolo del gruppo russo Serebro e di DJ M.E.G. pubblicato il 18 settembre 2013.\nIl brano.\nDJ M.E.G. afferma che la canzone si intitola cos\u00ec perch\u00e9 \u00e8 stato registrato con una \"frenesia co-creativa\". L'autrice del testo \u00e8 Olga Seryabkina. Per le Serebro si tratta della prima esperienza di collaborazione con un altro artista.\nIl video.\nIl video clip \u00e8 stato registrato il 26 settembre 2013 e diffuso il 22 ottobre."}
{"id": "4752026", "revid": "70137", "url": "https://it.wikipedia.org/wiki?curid=4752026", "title": "Cassa del timpano", "text": ""}
{"id": "4752034", "revid": "339392", "url": "https://it.wikipedia.org/wiki?curid=4752034", "title": "Ba\u1e63ra", "text": ""}
{"id": "4752035", "revid": "287204", "url": "https://it.wikipedia.org/wiki?curid=4752035", "title": "Abu l-Aswad ad-Du'ali", "text": ""}
{"id": "4752045", "revid": "767487", "url": "https://it.wikipedia.org/wiki?curid=4752045", "title": "The Heart of Tara", "text": "The Heart of Tara \u00e8 un film muto del 1916 diretto da William Bowman (come William J. Bowman).\nTrama.\nIl rajah Selim uccide Tara, la sua favorita, dopo aver scoperto che lei lo ha tradito con un ufficiale britannico, il capitano Delmar.\nPassano gli anni. Delmar ritorna in India insieme alla figlia Dorothy ma il rajah, animato dal vecchio rancore, medita di vendicarsi del capitano. Cos\u00ec, fa rapire i due: nei suoi piani, vuole sposare la ragazza e dare il pasto alle belve l'ufficiale inglese. Prima per\u00f2 che le nozze abbiano luogo, Soma, la favorita di Selim, gelosa della nuova arrivata, va a chiedere aiuto al tenente Grey, il fidanzato di Dorothy, giunto anche lui in India insieme ai Delmar. Il tenente giunger\u00e0 in tempo per uccidere le belve che stanno per sopraffare il capitano, uccidendo anche Selim, liberando in questo modo padre e figlia.\nProduzione.\nIl film fu prodotto dalla David Horsley Productions e dalla Centaur Film Company.\nDistribuzione.\nDistribuito dalla Mutual, il film usc\u00ec nelle sale cinematografiche statunitensi il 4 marzo 1916. Non si conoscono copie ancora esistenti della pellicola che viene considerata presumibilmente perduta."}
{"id": "4752057", "revid": "47767", "url": "https://it.wikipedia.org/wiki?curid=4752057", "title": "Cammino dei due Santuari", "text": "Il Cammino dei due Santuari \u00e8 un itinerario religioso che partendo dalla Pieve di Chiampo attraversa sette valli delle Prealpi Venete arrivando al Santuario della Madonna della Corona.\nIl cammino utilizza per buona parte gli esistenti percorsi segnalati dal CAI, attraversa tipici boschi di faggio e abete, prati destinati ad alpeggio e valli dall'aspetto ancora selvaggio e incontaminato. \nLungo il tracciato si ha occasione di ammirare le tipiche contrade \"cimbre\" di Bosco Chiesanuova, opere di devozione, capitelli e chiesette che testimoniano un passato di fede di una popolazione semplice legata al territorio."}
{"id": "4752062", "revid": "309289", "url": "https://it.wikipedia.org/wiki?curid=4752062", "title": "Kija (affluente dell'Ussuri)", "text": "La Kija () \u00e8 un fiume della Russia estremo-orientale (Territorio di Chabarovsk), affluente di destra dell'Ussuri (bacino idrografico dell'Amur).\nLa lunghezza del fiume \u00e8 di 173\u00a0km, l'area del bacino \u00e8 di 1\u00a0290\u00a0km\u00b2. Sfocia nell'Ussuri a 32 km dalla foce vicino al villaggio di \u010cernjaevo. In estate le alluvioni sono frequenti, causate da piogge intense di lunga durata. Durante anni di grandi inondazioni, le acque del fiume Kija si fondono con quelle del fiume Chor che straripa. Il congelamento del fiume avviene all'inizio di dicembre e dura in media 135-150 giorni."}
{"id": "4752067", "revid": "1005847", "url": "https://it.wikipedia.org/wiki?curid=4752067", "title": "Bikin (fiume)", "text": "Il Bikin () \u00e8 un fiume della Russia estremo-orientale (Territorio del Litorale e di Chabarovsk), affluente di destra dell'Ussuri (bacino idrografico dell'Amur).\nNasce e scorre per la maggior parte del suo percorso nella parte centrale della catena dei Sichot\u0117-Alin', nella parte nord del Territorio del Litorale (\"rajon\" Po\u017earskij). Il fiume fluisce con direzione mediamente meridionale nel suo alto corso, per poi volgere il suo corso verso occidente, direzione che manterr\u00e0 fino alla foce. Nel suo tratto terminale il fiume entra nel Territorio di Chabarovsk; sfocia infine nell'Ussuri dalla destra, di fronte alla citt\u00e0 cinese di Raohe.\nIl Bikin corre per la maggior parte del suo corso in un territorio montano, in larghi tratti praticamente disabitato; pochi sono i centri urbani toccati dal fiume nel suo corso, il maggiore dei quali \u00e8 la cittadina omonima, a pochi chilometri dalla foce. I suoi maggiori affluenti sono \"Al\u010dan\" e \"Ba\u010delaza\" dalla destra idrografica, \"Zeva\" dalla sinistra."}
{"id": "4752070", "revid": "110157", "url": "https://it.wikipedia.org/wiki?curid=4752070", "title": "Campeonato Brasileiro S\u00e9rie B 2013", "text": "Il Campeonato Brasileiro S\u00e9rie B 2013 (in italiano Campionato Brasiliano Serie B 2013) \u00e8 stato la 32\u00aa edizione del secondo livello del campionato brasiliano di calcio. Il Palmeiras ha vinto il campionato per la seconda volta, tornando in S\u00e9rie A dopo un solo anno di assenza.\nFormula.\nGirone all'italiana con partite di andata e ritorno. Sono promosse in S\u00e9rie A le prime quattro squadre classificate, mentre sono retrocesse in S\u00e9rie C le ultime quattro classificate.\nIn caso di arrivo a pari punti tra due o pi\u00f9 squadre, per determinarne l'ordine in classifica sono utilizzati, nell'ordine, i seguenti criteri:\nClassifica finale.\nLegenda:\nNote:"}
{"id": "4752074", "revid": "486946", "url": "https://it.wikipedia.org/wiki?curid=4752074", "title": "James Matthew Barrie", "text": ""}
{"id": "4752076", "revid": "486946", "url": "https://it.wikipedia.org/wiki?curid=4752076", "title": "Associazione Sportiva Dilettantistica Ginnastica Romana", "text": ""}
{"id": "4752087", "revid": "6923", "url": "https://it.wikipedia.org/wiki?curid=4752087", "title": "Hieracium murorum", "text": "Lo sparviere dei boschi (nome scientifico Hieracium murorum ) \u00e8 una pianta erbacea spermatofita dicotiledone della famiglia delle Asteraceae.\nEtimologia.\nIl nome generico (\"Hieracium\") deriva dalla parola greca \"hierax\" o \"hierakion\" (= sparviere, falco). Il nome del genere \u00e8 stato dato dal botanico francese Joseph Pitton de Tournefort (1656 - 1708) rifacendosi probabilmente ad alcuni scritti del naturalista romano Gaio Plinio Secondo (23 - 79) nei quali, secondo la tradizione, i rapaci si servivano di questa pianta per irrobustire la loro vista. L'epiteto specifico (\"murorum\" = dei muri) fa riferimento ad un tipico habitat della pianta.\nIl binomio scientifico della pianta di questa voce \u00e8 stato proposto da Carl von Linn\u00e9 (1707 \u2013 1778) biologo e scrittore svedese, considerato il padre della moderna classificazione scientifica degli organismi viventi, nella pubblicazione \"Species Plantarum - 2: 802\" del 1753.\nDescrizione.\nQuesta pianta pu\u00f2 raggiungere una altezza compresa tra 2 - 5 dm (massimo 0,8 metri). La forma biologica \u00e8 emicriptofita scaposa (H scap) in quanto spesso ha l'asse fiorale eretto e privo di foglie. Questa pianta \u00e8 inoltre provvista di lattice (i vasi latticiferi sono anastomizzati) e viene definita di tipo \"fillopode\" in quanto le foglie basali formano una rosetta e sono presenti alla fioritura. I peli di questa pianta non sono piumosi.\nRadici.\nLe radici sono secondarie da rizoma.\nFoglie.\nLe foglie si dividono in basali e cauline. \nInfiorescenza.\nLe infiorescenze sono formate da pochi capolini (2 - 5; massimo 15) grandi, terminali, peduncolati e in formazioni per lo pi\u00f9 corimbose. Il peduncolo \u00e8 ricoperto da abbondanti peli stellati e pochi peli ghiandolosi. I capolini sono formati da un involucro cilindrico (o campanulato o obconico) composto da brattee (o squame) disposte su 2 - 4 serie in modo embricato, all'interno delle quali un ricettacolo fa da base ai fiori tutti ligulati. Le squame interne da 18 a 21 sono acutissime, mentre le esterne da 8 a 13 sono acute; tutte sono ricoperte da abbondanti peli stellati e ghiandolosi. Il ricettacolo, nudo, cio\u00e8 privo di pagliette a protezione della base dei fiori, \u00e8 provvisto di fossette appena dentellate sul bordo. Diametro dei capolini all'antesi: 2 - 3,5\u00a0cm. Lunghezza dell'involucro: 9 \u2013 10\u00a0mm. \nFiore.\nI fiori, da 30 a 50, sono tutti del tipo ligulato (il tipo tubuloso, i fiori del disco, presente nella maggioranza delle Asteraceae, qui \u00e8 assente), sono tetra-ciclici (ossia sono presenti 4 verticilli: calice \u2013 corolla \u2013 androceo \u2013 gineceo) e pentameri (ogni verticillo ha 5 elementi). I fiori inoltre sono ermafroditi e zigomorfi.\nFrutti.\nI frutti sono degli acheni con pappo. Gli acheni sono colorati da bruno scuri a nero, sono lunghi 3 - 3,5\u00a0mm a forma colonnare-obconica e sono ristretti alla base (e ingrossati all'apice), mentre la superficie (liscia o appena rugosa) \u00e8 provvista di 10 coste che nella parte apicale confluiscono in un orlo anulare. Il pappo \u00e8 formato da 30 - 40 setole semplici lunghe 4,5\u00a0mm, color bianco sporco, disposte su due serie (quelle interne sono pi\u00f9 lunghe e pi\u00f9 rigide, quelle esterne sono fragili).\nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nLa famiglia di appartenenza del \"Hieracium murorum\" (Asteraceae o Compositae, \"nomen conservandum\") \u00e8 la pi\u00f9 numerosa del mondo vegetale e comprende oltre 23000 specie distribuite su 1535 generi (22750 specie e 1530 generi secondo altre fonti). All'interno della famiglia il genere \"Hieracium\" fa parte della sottofamiglia Cichorioideae (una delle 12 sottofamiglie nella quale \u00e8 stata suddivisa la famiglia Asteraceae); mentre Cichorieae \u00e8 una delle 7 trib\u00f9 della sottofamiglia, e la sottotrib\u00f9 Hieraciinae \u00e8 una dell 11 sottotrib\u00f9 di Cichorieae. \"H. murorum\" appartiene a un genere estremamente polimorfo con maggioranza di specie apomittiche. Di questo genere sono descritte circa 770 specie sessuali e oltre 5200 specie apomittiche, delle quali circa 250 e pi\u00f9 sono presenti nella flora spontanea italiana.\n\"Hieracium murorum\" fa parte del sottogenere \"Hieracium\" (sinonimo: \"Euhieracium\"). \u00c8 il sottogenere pi\u00f9 numeroso distribuito in Eurasia e nel Nord America.\nIl numero cromosomico di \"H. murorum\" \u00e8: 2n = 27/36.\nPolimorfia.\nLa specie di questa voce \u00e8 a capo di un gruppo polimorfo (gruppo di \"H. murorum\"), la cui maggioranza delle specie sono apomittiche. La stessa specie \"H. murorum\" \u00e8 estremamente polimorfa e in Italia conta oltre un centinaio di agamospecie (vedere l'elenco pi\u00f9 sotto). Il polimorfismo si evidenzia soprattutto nelle foglie (vedi i due disegni pi\u00f9 sotto): il margine pu\u00f2 essere pi\u00f9 o meno lobato o pi\u00f9 o meno dentato; la superficie pu\u00f2 essere ricoperta da vari tipi di peli (semplici, ghiandolari o stellati). I principali caratteri distintivi di questo gruppo sono:\nSecondo alcuni studi questo gruppo potrebbe derivare da alcune specie distribuite nell'Europa Meridionale Postglaciale che in seguito si sono diffuse ibridandosi e perdendo la riproduzione sessuata. In particolare alcuni taxon collegati a questa specie (circa 180) sono sottospecie o variet\u00e0 di \"H. murorum\", altri (circa 130) sono considerati aggregati (o inclusi), e altri ancora sono considerati \"intermediari\" (o impropriamente \"ibridi\" in quanto queste specie essendo apomittiche non si incrociano e quindi non danno prole feconda) con altre specie. A causa di ci\u00f2 si pongono dei problemi di sistematica quasi insolubili e per avere uno sguardo d'insieme su questa grande variabilit\u00e0 pu\u00f2 essere necessario assumere un diverso concetto di specie. Nella \"Flora d'Italia\" sono proposte due nuove unit\u00e0 tassonomiche: (1) gruppo-cardinale (insieme di forme elementari di singole serie evolutive come le specie o le agamospecie con proprie combinazioni di caratteri morfologici); (2) gruppo-intermediario (insieme di specie o agamospecie che riuniscono i caratteri morfologici di due o pi\u00f9 gruppi-cardinali).\nSottospecie.\nPer questa specie sono riconosciute oltre 180 sottospecie, alcune delle quali sono presenti nella flora spontanea italiana. Il seguente elenco indica per ogni sottospecie l'Autore con l'anno di pubblicazione e la distribuzione euro-mediterranea:\nSpecie incluse.\nLe seguenti specie sono \"incluse\" nel gruppo del \"Hieracium murorum\":\nIntermediari (o ibridi).\nSandro Pignatti nella \"Flora d'Italia\" descrive alcuni \"intermediari\" con altre specie o gruppi (\"schmidtii\", \"racemosum\" e altri). Qui di seguito presentiamo una chiave analitica tratta dalla pubblicazione citata e relativa allo \"sciame di agamospecie con aspetto simile a \"murorum\"\"."}
{"id": "4752089", "revid": "199745", "url": "https://it.wikipedia.org/wiki?curid=4752089", "title": "Sparviere dei boschi", "text": ""}
{"id": "4752096", "revid": "767487", "url": "https://it.wikipedia.org/wiki?curid=4752096", "title": "When the Wheels of Justice Clogged", "text": "When the Wheels of Justice Clogged \u00e8 un cortometraggio muto del 1914 diretto da James Durkin.\nFu l'esordio sullo schermo dell'attore George Harris.\nProduzione.\nIl film fu prodotto dalla Thanhouser Film Corporation. Venne girato a Ogdensburg, in New Jersey\nDistribuzione.\nDistribuito dalla Mutual Film, il film - un cortometraggio di una bobina - usc\u00ec nelle sale cinematografiche USA il 31 maggio 1914."}
{"id": "4752102", "revid": "465096", "url": "https://it.wikipedia.org/wiki?curid=4752102", "title": "Spopolamento delle Grandi Pianure degli Stati Uniti d'America", "text": "Con la frase spopolamento delle Grandi Pianure degli Stati Uniti d'America si intende il processo di migrazione della popolazione dalle aree rurali delle Grandi pianure degli Stati Uniti d'America alle aree urbane delle coste ovest ed est. \nQuesto fenomeno \u00e8 comune in molte aree degli Stati Uniti come in quelle di molti Paesi industrializzati o in via di industrializzazione ma si \u00e8 rivelato estremamente pronunciato nell'area delle Grandi pianure dove molte contee hanno in pochi decenni perduto pi\u00f9 del 60% della loro popolazione. \nLo spopolamento cominci\u00f2 nei primi anni del '900, si increment\u00f2 negli anni '30 con la grande depressione e, contemporaneamente, con una serie di anni estremamente siccitosi, e prosegu\u00ec per tutto il secolo fino al recente censimento del 2010.\nGeografia.\nCon Grandi Pianure si intende un territorio approssimativamente compreso in dieci Stati: Colorado, Kansas, Montana, Nebraska, Nuovo Messico, Dakota del Nord, Oklahoma, Dakota del Sud, Texas e Wyoming. \nIl confine orientale \u00e8 situato a circa 97 gradi ovest di longitudine e le pianure si estendono ad occidente fino alle Montagne Rocciose mentre vanno dal confine del Canada a nord a circa la latitudine di Austin a sud.\nLe Grandi Pianure si distinguono per un territorio generalmente piatto con una copertura vegetale naturale composta prevalentemente da prati.\nLa parte orientale delle Grandi Pianure \u00e8 spesso intensamente coltivata e il grano \u00e8 la coltura pi\u00f9 importante. \nLa parte occidentale \u00e8 carente di precipitazioni ed \u00e8 utilizzata principalmente per il pascolo del bestiame e l'agricoltura irrigua.\nStoria del popolamento.\nL'insediamento da parte degli agricoltori e degli allevatori nelle Grandi Pianure inizi\u00f2 con la fine della Guerra Civile americana nel 1865.\nEntro la fine del 1870 gli indiani delle pianure erano stati sconfitti militarmente e confinati nelle riserve. \nNel 1900 quasi tutta la terra delle Grandi Pianure era di propriet\u00e0 privata o delle riserve indiane.\nIl processo di insediamento nelle Grandi Pianure da parte di centinaia di migliaia di agricoltori e di allevatori si \u00e8 invertito a causa di diversi fattori.\nL'evoluzione del Mercato agricolo ha spostato il modello di azienda da quello basato su di una economia di sussistenza a grandezza familiare ad un modello basato su aziende commerciali pi\u00f9 grandi che utilizzano pi\u00f9 attrezzature meccaniche e concimi chimici e meno lavoro manuale. Molte aziende a conduzione familiare si sono rivelate troppo piccole per sopravvivere. \nInoltre gli agricoltori spesso utilizzavano tecniche agricole che erano inadatte al clima secco e ventoso e alle frequenti siccit\u00e0 delle Grandi Pianure. \nQuesto fatto divenne manifesto durante la cosiddetta Dust Bowl degli anni '30 in cui la fuga dalle aree rurali acceler\u00f2 in maniera drammatica (questo processo \u00e8 ben descritto nel romanzo Furore di John Steinbeck), anche se il calo della popolazione di alcune contee era iniziata gi\u00e0 nel 1900. \nStrade migliori e l'automobile consentirono a molti agricoltori di andare a vivere in citt\u00e0 pi\u00f9 grandi, piuttosto che rimanere in azienda. \nMentre le aree urbane delle Grandi Pianure raddoppiavano di popolazione, migliaia di piccole citt\u00e0 e di comunit\u00e0 scomparvero. \nDue terzi delle contee hanno perso popolazione, e, come mostra il grafico, molte contee rurali hanno perso pi\u00f9 del 60% della popolazione tra il 1900 ed il censimento del 2010. \nAlcune contee hanno perso pi\u00f9 dell'80% della loro popolazione. \nLa densit\u00e0 di popolazione di alcune grandi contee delle Pianure \u00e8 scesa sotto due persone per miglio quadrato.\nI vari governi locali e nazionali che si sono succeduti negli anni hanno cercato una variet\u00e0 di metodi per arginare il deflusso di popolazione dalle aree rurali delle Grandi Pianure. \nAlcune citt\u00e0 hanno offerto lotti edificabili liberi per i futuri residenti, ma il programma ha riscosso un successo limitato.\nIl problema fondamentale sembra essere la scarsit\u00e0 di opportunit\u00e0 di lavoro disponibili in queste piccole e isolate comunit\u00e0.\nIl declino della popolazione ha portato a proposte di restituire la terra al suo stato naturale sotto il controllo pubblico. \nSi \u00e8 proposto di riportare gran parte delle regioni pi\u00f9 aride delle Grandi Pianure alla sua condizione originale come pascolo per bisonti e altri animali delle pianure ."}
{"id": "4752104", "revid": "6923", "url": "https://it.wikipedia.org/wiki?curid=4752104", "title": "Campionato del mondo sport e prototipi", "text": ""}
{"id": "4752119", "revid": "1543377", "url": "https://it.wikipedia.org/wiki?curid=4752119", "title": "Il primo Lensman", "text": "Il primo Lensman \u00e8 un romanzo di fantascienza del 1950 dello scrittore statunitense E. E. \"Doc\" Smith. Fu pubblicato nel 1950 dalla Fantasy Press. Anche se nella cronologia della serie dei Lensman \u00e8 il secondo libro, \"Il primo Lensman\" fu scritto per ultimo. Fu pubblicato per la prima volta in italiano nel 1974 col titolo Il dono del pianeta segreto.\nIl romanzo narra della fondazione della Pattuglia Galattica da parte di Virgil Samms, il primo essere senziente del cosmo a portare la \"Lente\", un distintivo che conferisce vari poteri psichici a chi lo porta.\nTrama.\nIn un futuro distante, dove flotte di astronavi commerciali viaggiano tra numerosi pianeti, un viaggiatore di nome Virgil Samms visita il pianeta Arisia. Li divenne il primo portatore della Lente, un simbolo di legge e ordine. Come primo Lensman, Samms aiuta a creare la Pattuglia Galattica, un corpo di soldati dalle abilit\u00e0 fuori dal comune dedicato a difendere la galassia dalle minacce pi\u00f9 pericolose."}
{"id": "4752120", "revid": "181699", "url": "https://it.wikipedia.org/wiki?curid=4752120", "title": "Stagione di college football 1877", "text": "La Stagione di college football 1877 fu la nona stagione di college football negli Stati Uniti. Fu molto simile, nella sua forma embrionale e non strutturata, alle stagioni precedenti, con regole non universalmente condivise se si escludono le scuole aderenti alla Intercollegiate Football Association (IFA) ovvero Harvard, Princeton e Columbia.\nLe universit\u00e0 ufficialmente partecipanti furono otto, a queste si aggiungono l'Universit\u00e0 McGill che disput\u00f2 una gara contro Harvard, ed il Trinity College che gioc\u00f2 contro Yale. Secondo l'Official NCAA Division I Football Records Book, Princeton e Yale, imbattuti, risultarono essere campioni nazionali di quella stagione."}
{"id": "4752134", "revid": "62560455", "url": "https://it.wikipedia.org/wiki?curid=4752134", "title": "Rete tranviaria di Bonn", "text": ""}
{"id": "4752137", "revid": "937789", "url": "https://it.wikipedia.org/wiki?curid=4752137", "title": "College football NCAA 1877", "text": ""}
{"id": "4752150", "revid": "300067", "url": "https://it.wikipedia.org/wiki?curid=4752150", "title": "Milo\u0161 Dimi\u0107", "text": ""}
{"id": "4752154", "revid": "287204", "url": "https://it.wikipedia.org/wiki?curid=4752154", "title": "Milos Dimic", "text": ""}
{"id": "4752164", "revid": "1613550", "url": "https://it.wikipedia.org/wiki?curid=4752164", "title": "Bobby Rainey", "text": "Carriera professionistica.\nBaltimore Ravens.\nDopo non essere stato scelto nel Draft NFL 2012, Rainey firm\u00f2 coi Baltimore Ravens. Il 16 ottobre fu promosso nel roster attivo dopo l'infortunio di Lardarius Webb ma nella sua stagione da rookie non scese mai in campo e il 31 agosto 2013 fu svincolato definitivamente.\nCleveland Browns.\nIl 1\u00ba settembre 2013, Rainey firm\u00f2 con i Cleveland Browns. Con essi debutt\u00f2 come professionista nella prima settimana della stagione contro i Miami Dolphins. Dopo la settimana 7 della stagione fu svincolato.\nTampa Bay Buccaneers.\nDopo la fine dell'esperienza coi Browns, Rainey firm\u00f2 con i Tampa Bay Buccaneers. L'11 novembre 2013 segn\u00f2 il suo primo touchdown da professionista che si rivel\u00f2 essere quella della vittoria della sua squadra contro i Dolphins. Nel turno successivo vinto contro gli Atlanta Falcons, complici gli infortuni del running back titolare Doug Martin e del suo sostituto Mike James, Bobby vide aumentare le proprie responsabilit\u00e0 in campo, ripagando i Bucs con una prestazione notevole composta da 163 yard corse e tre touchdown totali, due su corsa e uno su passaggio del quarterback Mike Glennon. Per questa prova fu premiato come miglior giocatore offensivo della NFC della settimana e come running back della settimana. Torn\u00f2 a giocare una grande gara nella vittoria della settimana 14 contro i Buffalo Bills correndo 127 yard e segnando uno spettacolare touchdown dopo una corsa da 80 yard. Due settimane dopo segn\u00f2 il suo quinto touchdown stagionale contro i St. Louis Rams ma i Bucs uscirono sconfitti in trasferta. La sua annata si concluse con 566 yard corse su 150 tentativi, con cinque touchdown su corsa e uno su ricezione in nove presenze, sei delle quali come titolare.\nNella prima gara della stagione 2014, Rainey segn\u00f2 un touchdown su ricezione ma la sua squadra fu sconfitta dai Panthers. La domenica successiva part\u00ec come titolare al posto dell'infortunato Doug Martin, rispondendo con 144 yard corse su 22 tentativi contro i St. Louis Rams. La sua annata si chiuse al secondo posto della squadra con 406 yard corse.\nNel quinto turno della stagione 2015 contro i Jacksonville Jaguars, Rainey ebbe due lunghi ritorni da 58 e 25 yard dopo cui i Bucs segnarono due touchdown, che gli valsero il premio di giocatore degli special team della NFC della settimana. La sua stagione si chiuse guidando la NFL con 6 fumble recuperati."}
{"id": "4752168", "revid": "300067", "url": "https://it.wikipedia.org/wiki?curid=4752168", "title": "Marko Ljubi\u010di\u0107", "text": ""}
{"id": "4752180", "revid": "117177934", "url": "https://it.wikipedia.org/wiki?curid=4752180", "title": "Ripper Street", "text": "Ripper Street \u00e8 una serie televisiva britannica del 2012, ambientata nel 1889 a Whitechapel, nell'East End di Londra, sei mesi dopo gli omicidi di Jack lo squartatore. Il 29 gennaio 2013 \u00e8 stata rinnovata per una seconda stagione in onda dal 28 ottobre 2013. Il 4 dicembre 2013 \u00e8 stata annunciata la chiusura della serie a causa degli ascolti pi\u00f9 bassi del previsto.\nLa reazione dei fan del programma ha portato alla raccolta di oltre 40.000 firme per chiederne la continuazione.\nIl 26 febbraio 2014 \u00e8 stata annunciata una terza stagione, le cui riprese sono iniziate nel mese di maggio 2014. L'operazione \u00e8 stata possibile grazie all'accordo fra Amazon, che trasmetter\u00e0 \"Ripper Street\" in prima visione nel suo servizio streaming, e BBC che la trasmetter\u00e0 successivamente.\nAmazon ha rinnovato \"Ripper Street\" per una quarta e quinta stagione, che saranno pubblicate su Prime Instant Video. \u00abProdurre questa serie per trentasette episodi e cinque serie \u00e8 un risultato incredibilmente entusiasmante\u00bb, ha detto il produttore esecutivo Saul Venit, \u00abed \u00e8 testimonianza degli straordinari risultati creativi e dei team visionari alla BBC Worldwide ed Amazon come nostri collaboratori\u00bb.\nIn Italia \u00e8 andata in onda la prima serie su Giallo dall'8 dicembre 2013.\nTrama.\nPrima stagione.\n1889. Dopo sei mesi dall'ultimo omicidio di Jack lo squartatore, altre donne cominciano a essere uccise a Whitechapel e gli uomini della divisione H della polizia iniziano a chiedersi se lo Squartatore sia tornato. L'ispettore Edmund Reid e il sergente Bennet Drake uniscono le forze con il chirurgo (e sospetto ex agente dei Pinkerton) Homer Jackson per indagare, incrociando frequentemente la strada con Long Susan, proprietaria del bordello di Tenter Street arrivata dall'America con Jackson.\nSeconda stagione.\n1890. La sposa di Reid, Emily, lo lascia a causa della figlia Matilda. Rose aveva nel frattempo lasciato il lavoro con Susan, e aveva ottenuto un lavoro come cameriera nella sala di music e teatro di Blewett. Drake si sposa con Bella, altra ragazza di Susan. Al distretto arriva inoltre un nuovo poliziotto, Albert Vuelo.\nTerza stagione.\n1894. In seguito ad un incidente ferroviario, Reid, Drake, Jackson, Rose Erskine e Long Susan si riavvicinano. Si scopre inoltre che Matilde potrebbe essere ancora viva, ma Susan insiste con Reid che la giovane \u00e8 chiaramente morta. Reid e Bennet ritrovano Matilde, ma questa fugge. Reid ritorna a casa, e si riavvicina alla figlia.\nQuarta stagione.\n1897. Reid si \u00e8 finalmente trasferito a vivere con la figlia Matilda, ponendo fine alla sua carriera da detective. Tuttavia un grave omicidio lo costringe a tornare a investigare. Drake inoltre richiama il chirurgo Jackson, che sta cercando di risparmiare denaro per aiutare l'amata Susan. Jackson aiuta inoltre quest'ultima a fingersi morta."}
{"id": "4752182", "revid": "287204", "url": "https://it.wikipedia.org/wiki?curid=4752182", "title": "Marko Ljubicic", "text": ""}
{"id": "4752202", "revid": "181699", "url": "https://it.wikipedia.org/wiki?curid=4752202", "title": "Stagione di college football 1878", "text": "La Stagione di college football 1878 fu la decima stagione di college football negli Stati Uniti.\nLe universit\u00e0 ufficialmente partecipanti furono nove, che disputarono quattro gare con squadre che usualmente non vengono conteggiate nelle statistiche, come ad esempio il Trinity College. In base all'uso che fa partire la stagione durante l'autunno, nella stagione 1878 viene annoverata anche la gara tra Michigan e Racine disputata il 30 maggio 1879.\nSecondo l'Official NCAA Division I Football Records Book, College of New Jersey (l'attuale Princeton), imbattuta con un record di 6-0, risult\u00f2 essere campione nazionale di quella stagione."}
{"id": "4752206", "revid": "937789", "url": "https://it.wikipedia.org/wiki?curid=4752206", "title": "College football NCAA 1878", "text": ""}
{"id": "4752221", "revid": "767487", "url": "https://it.wikipedia.org/wiki?curid=4752221", "title": "72 Minutes of Fame", "text": "72 Minutes Of Fame \u00e8 il tredicesimo album del musicista tedesco C418 (Daniel Rosenfeld) pubblicato il 19 luglio 2011 in download digitale su Bandcamp.com e iTunes.\nC418 descrive cos\u00ec sul suo sito l'album: \nTracce.\nTutti i brani sono composti, eseguiti e prodotti da Daniel Rosenfeld"}
{"id": "4752226", "revid": "1870933", "url": "https://it.wikipedia.org/wiki?curid=4752226", "title": "Pierre Seyler", "text": "Carriera.\nNazionale.\nHa collezionato due presenze con la propria Nazionale."}
{"id": "4752229", "revid": "110157", "url": "https://it.wikipedia.org/wiki?curid=4752229", "title": "Chiesa di San Francesco (Schio)", "text": "La chiesa di San Francesco \u00e8 un luogo di culto cattolico di Schio, conosciuto anche con il nome di chiesa dei frati; esso si trova nella zona chiamata \"grumi dei frati\", ai limiti dell'area verde denominata \"valletta\", nei pressi del centro storico. Annessi alla chiesa i chiostri dell'antico convento dei frati francescani.\nStoria.\nLa fondazione della chiesa di San Francesco si deve al frate predicatore Vincenzo da Cori, che nel 1424 diede il via alla costruzione di una piccola chiesetta. Solo a partire dal 1437 per\u00f2 i lavori di costruzione della chiesa subirono una accelerazione tanto che nel 1442 venne finalmente consacrato l'edificio, formato da una navata e presbiterio. Una lapide murata a fianco della porta d'ingresso dell'edificio infatti recita: ALBERTUS NICHIXOLA EP(ISCOPU)S SUFFRAG(ANE)US / VERON(ENSIS) CO(N)SECRAVIT HA(N)C ECCL(ES)IAM / ET CAEMETERIU(M) AD HONOREM DEI / ET SANCTI FRANCISCI / ANNO D(OMI)NI MCCCXLII / DIE XVI ME(N)SIS IULII (traduzione:\"Il vescovo suffraganeo di Verona Alberto Nichisola consacr\u00f2 questa chiesa ed il cimitero ad onore di Dio e di san Francesco l\u2019anno del Signore 1442 il giorno 16 luglio\").\nNel corso del Quattrocento e nei primi anni del Cinquecento la chiesa venne costantemente sottoposta a migliorie: in un primo tempo furono aggiunte tre cappelle laterali, venne inoltre edificato l'abside e la sagrestia. Successivamente venne allungata la navata e vennero affiancate alle tre gi\u00e0 esistenti altre due cappelle sempre sul lato sinistro della chiesa: le cinque cappelle furono infine unite tra loro tramite la demolizione delle pareti divisorie, dando cos\u00ec origine alla navata laterale, e fornendo quindi alla chiesa la sua struttura definitiva.\nCome la chiesa anche il campanile quattrocentesco venne ulteriormente innalzato in una fase successiva, nel 1522.\nLa costruzione della parte conventuale \u00e8 coeva a quella dell'edificio sacro, e fu probabilmente avviata gi\u00e0 nel 1424; tuttavia i lavori si interruppero ben presto, per riprendere solamente nel 1442; il primo dei chiostri fu sicuramente completato nel 1447, dato che in quell'anno il convento ospit\u00f2 il primo dei capitoli della provincia osservante veneta. Incerta rimane invece la data di completamento del secondo chiostro.\nL'attivit\u00e0 monastica procedette fino alla soppressione degli ordini religiosi voluta da Napoleone nel 1810, nei locali del convento venne trasferita la sede dell'ospedale cittadino prima e dell'istituto per anziani poi. La chiesa, che nel frattempo continuava ad esser regolarmente officiata, \u00e8 divenuta propriet\u00e0 del comune di Schio.\nDescrizione.\nEsterni.\nIl prospetto frontale della chiesa di San Francesco \u00e8 frutto degli interventi eseguiti tra il 1894 e il 1895 progettati da Carlo Letter: un piccolo pronao di origine cinquecentesca composto da quattro archi a tutto sesto sostenuti da esili colonne precede l'ingresso; sotto il portico le semplici porte d'accesso alla navata centrale, a quella laterale e al convento (sulla destra). La semplice facciata \u00e8 caratterizzata dalla asimmetria dovuta alla presenza di un'unica navata laterale; gli unici ornamenti sono gli archetti pensili in cotto, quattro pilastrini completati da croci ai vertici della copertura, un rosone chiuso al centro della facciata (quello progettato da Ferruccio Chemello nel 1909 non venne mai realizzato).\nNella fiancata sinistra della chiesa, anch'essa decorata con archetti pensili e ritmata da lesene pure in cotto, si possono ancora vedere le tracce della grande croce rossa dipinta durante il secondo conflitto mondiale, per segnalare le strutture sanitarie in modo da non divenire obiettivo di incursioni aeree o altri attacchi.\nIl campanile si presenta nelle forme assunte in seguito alla sua elevazione eseguita nel Cinquecento; nel corpo della torre si possono notare infatti le antiche aperture della cella campanaria murate in seguito ai lavori di innalzamento. La cella attuale \u00e8 a bifore ogivali e decorata ad archetti pensili. La cuspide ed i pinnacoli vennero ricostruiti nel 1929, perch\u00e9 danneggiati da un fulmine. Nel campanile sono collocate tre campane: due del 1922 ed una del 1784.\nCollegati al lato destro della chiesa infine si notano i vari padiglioni, realizzati perlopi\u00f9 durante il XIX secolo, fabbricati per ospitare l'ospedale trasferito nei primi dell'Ottocento.\nInterno.\nLa navata centrale.\nLa navata centrale \u00e8 caratterizzata dal tetto a capriate lignee sobriamente decorate. Sulla sinistra una serie di cinque archi ogivali sostenuti da semplici colonne in pietra separa la navata da quella laterale. La parete di destra \u00e8 illuminata da alcune finestre e ornata da un grande crocefisso ligneo di autore ignoto e databile ai primi del Quattrocento e un pulpito ligneo cinquecentesco.\nL'aula \u00e8 decorata da un doppio fregio dipinto a fresco, attribuito a Francesco Verla e aiuti e certamente completato entro il 1520. La fascia superiore si sviluppa in ventiquattro riquadri dipinti tra capriata e capriata e rappresenta in prevalenza \"Storie di Santi francescani\", alternati da riquadri simulanti squarci di cielo. Il fregio sottostante raffigura una serie di ventisei tondi con \"Santi francescani\" collegati tra loro da una fascia color giallo decorata con putti, animali, fiori, ghirlande. Nella controfacciata sono stati aggiunti nel 1930 altri due tondi (raffiguranti papa Pio X e Pio XI), oggi solo parzialmente visibili a causa del posizionamento in cantoria del nuovo organo Ruffatti assemblato nel 1997 in sostituzione del precedente organo Pugina del 1910, ritenuto oramai inadeguato.\nSull'arco trionfale a sesto acuto una \"Annunciazione\" del 1954 (Giuseppe Lovato).\nIl pavimento, rifatto nel 1860, ospita numerosi sigilli sepolcrali, molti dei quali appartenenti ad alcune delle pi\u00f9 importanti famiglie scledensi.\nLa navata laterale.\nNumerosi sono gli elementi che testimoniano l'origine successiva della navata laterale rispetto all'impianto complessivo della chiesa: essa conferisce all'edificio un'insolita forma asimmetrica, presenta una diversa altezza rispetto alla navata centrale, una diversa quota del pavimento, ed infine ha una copertura a volte a crociera anzich\u00e9 a capriate.\nLa navata ospita quattro altari e una pala di Francesco Verla.\nAltare del Nome di Ges\u00f9\nQuesto \u00e8 l'altare pi\u00f9 vicino all'ingresso dell'edificio, dedicato al \"Nome di Ges\u00f9\" dall'omonima confraternita. Si tratta di un altare del 1566, ma ricomposto nel 1864; \u00e8 strutturato con due colonne ioniche in marmo rosa che sostengono un frontone curvilineo spezzato, ornato da dentelli. Sopra il frontone due angeli che indicano il cielo. La mensa dell'altare in marmo bianco presenta un prezioso paliotto in marmo intarsiato risalente probabilmente al Seicento. L'altare conserva una tela attribuita a Giambattista Maganza il Giovane, \"Presentazione di Ges\u00f9 al tempio\" dei primi anni del Seicento.\nAltare di Maria bambina\nQuesto altare era in origine dedicato a San Diego e solo in epoca recente mut\u00f2 la dedica grazie alla presenza nel vicino ospedale delle Suore di Carit\u00e0 dal 1852. La nicchia conserva una statua di \"Maria bambina\" posta entro una culla dorata; intorno ad essa vari angioletti dorati anch'essi.\nL'altare venne eretto nelle forme attuali nel 1716: caratterizzato dalle forme sinuose, vicine al rococ\u00f2, \u00e8 molto movimentato e arricchito da festoni, putti, cherubini, presenta due colonne corinzie ed un frontone spezzato che si arriccia a voluta. Anche la mensa ed il paliotto sono elaborati e movimentati.\nAltare della Concezione della Beata Vergine Maria\nAltare risalente al primo trentennio del XVIII secolo, attribuibile a Giacomo Cassetti, presenta affinit\u00e0 strutturali con quello di Maria bambina: il movimento sinuoso, le colonne corinzie, il frontone spezzato, la composizione del paliotto e della mensa, la complessiva movimentazione delle parti. Presso le due nicchie laterali presenta statue di \"San Gioacchino\" e \"Sant'Anna\" di notevole fattura. Entro la nicchia centrale una pregiata \"Madonna con il bambino\" databile nella seconda met\u00e0 del Quattrocento, forse attribuibile a Girolamo da Vicenza.\nAltare di Sant'Antonio da Padova\nAltare originariamente dedicato a San Bernardino, nel 1655 vede cambiata la dedica a Sant'Antonio da Padova. L'altare attuale \u00e8 probabilmente di impianto cinquecentesco, ma completato nel tardo Seicento: colonne corinzie in marmo nero sorreggono due figure femminili che indicano il cielo; il frontone a timpano completa la composizione. Il paliotto \u00e8 riccamente decorato con marmi policromi. Ai due lati entro nicchie due modeste statue in stucco della fine del seicento rappresentano San Giovanni da Capestrano e San Pasquale di Bayl\u00f3n. La tela dell'altare, opera ottocentesca di Valentino Pupin, raffigura \"Sant'Antonio umilia Ezzelino da Romano\".\nLa pala di Francesco Verla\nLa pala \u00e8 posizionata nella campata centrale della navata. Originariamente faceva parte dell'altare di Santa Caterina d'Alessandria, che \u00e8 stato smantellato in epoca relativamente recente.\nLa pala \"Sposalizio mistico di Santa Caterina\", capolavoro di Francesco Verla firmato e datato 1512, \u00e8 un'opera complessa suddivisibile in tre parti distinte; partendo dal basso si vede la predella che raffigura tre episodi della vita di Santa Caterina (\"Il giudizio\", \"Il supplizio con la ruota\" e \"La decapitazione\"), dove nelle figure di fondo delle scene si possono notare le immagini di una chiesa (forse proprio quella di San Francesco di Schio) e di un castello, probabilmente quello di Schio. La scena centrale della pala \u00e8 racchiusa tra due pilastrini su fondo dorato decorati con candelabre e vari mostri, figure umane ed animali. Il riquadro centrale vede, in un'ambientazione tipicamente rinascimentale, Santa Caterina inginocchiata che riceve da Santa Maria con il bambino seduti in un trono l'anello nuziale. Altri Santi completano la scena: Sant'Agata e Santa Lucia sulla sinistra, San Giuseppe e San Giovanni Battista sulla destra. Sopra essi dei festoni di cornucopie cariche di frutta.\nUn fregio con angioletti bianchi su fondo turchino collega la parte superiore della pala formata da una lunetta con Dio Padre benedicente, circondato da due angeli. La cornice della lunetta infine presenta una serie di episodi biblici eseguiti in chiaroscuro.\nIl presbiterio.\nIl presbiterio presenta un soffitto a costoloni a fasce colorate alternativamente in rosso e bianco. L'altare maggiore separa i due ambienti di cui \u00e8 composto: quello frontale dedicato al culto, e quello posteriore riservato ai frati. Sulla parete sinistra \u00e8 conservata la tempera su tela \"Madonna col Bambino e i Santi Paolo e Giovanni Battista\", databile verso il 1470 e attribuita a Zuan Francesco Zilio.\nL'altare maggiore\nL'altare dedicato al Santo titolare della chiesa \u00e8 opera di Giacomo Borella databile a circa il 1644. Nella parte anteriore la mensa \u00e8 completata da un paliotto marmoreo decorato con motivi tipicamente secenteschi. Posteriormente l'altare assume la struttura di un arco di trionfo ad un fornice, con colonne binate corinzie in marmo grigio e capitelli bianchi che reggono le due estremit\u00e0 di un timpano spezzato, sormontato da statue di Santi francescani e angioletti. A completare il frontone un corpo decorato con motivi a conchiglia decorata e la sottostante tabella dedicatoria dell'altare. Esso \u00e8 collegato al presbiterio tramite due corpi laterali che aprono due porte che danno accesso al coro retrostante. Questi elementi sono anch'essi decorati sulla sommit\u00e0 da statue di angioletti e Santi francescani.\nL'apertura dell'arco di trionfo, in un raffinato gioco prospettico - oggi svilito a causa del posizionamento entro il fornice di un crocefisso del primo Novecento - inquadra la tela dell'altare stesso, posta nella parete retrostante, nel catino absidale: si tratta della \"Madonna con il Bambino in gloria con i Santi Francesco, Antonio da Padova, Bernardino da Siena e Ludovico di Tolosa\", opera di Francesco Maffei, databile agli anni quaranta del XVII secolo.\nIl coro\nDietro l'altare maggiore si sviluppa il raccolto ambiente del coro ligneo, opera dei primi del Cinquecento firmata Bernardino de Ronchiis; al centro del coro un leggio su base marmorea. Appeso alla parete \"I martiri di Nagasaki\" opera giovanile del Maffei.\nLa sacrestia.\nLa sacrestia della chiesa \u00e8 un locale rettangolare, costruito prima del 1503, con soffitto a volta affrescato, sostenuto da una serie di archetti pensili.\nLa sagrestia \u00e8 completata da un piccolo altare settecentesco e conserva numerosi dipinti, di diverse epoche ed autori; tra questi vanno ricordati: la serie di cinque \"papi francescani\" (Giuseppe Pozzolo, primi del XVIII secolo), originariamente collocati sul culmine degli archi della navata maggiore; \"Cristo morto e donatori di casa Bonifacio\" (Alessandro Maganza, 1600), l\"'Assunta\" (Maffei, prima del 1640).\nI chiostri.\nUna porta collocata nella parete destra della chiesa di San Francesco collega quest'ultima al chiostro di ponente, pi\u00f9 antico, a sua volta collegato al successivo chiostro di levante. I chiostri, pesantemente rimaneggiati nel corso dei secoli, conservano numerose lapidi, vari sigilli tombali ed una pala scultorea quattrocentesca, gi\u00e0 pala dell'altare di San Bernardino, seppure non coerentemente ricomposta.\nDopo la soppressione del convento del 1810 il complesso dei chiostri \u00e8 stato adibito ad ospedale civile prima, e istituto per anziani poi, sino a tutto il 2012. Dal 2013, acquisito dall'amministrazione comunale - gi\u00e0 proprietaria della chiesa - \u00e8 diventato sede dell'\"Accademia musicale di Schio\"."}
{"id": "4752232", "revid": "1543377", "url": "https://it.wikipedia.org/wiki?curid=4752232", "title": "Christmas for you", "text": "Christmas for you \u00e8 l'ottavo album del pianista Giovanni Allevi, pubblicato il 19 novembre 2013 dall'etichetta discografica Sony Music."}
{"id": "4752234", "revid": "1442080", "url": "https://it.wikipedia.org/wiki?curid=4752234", "title": "Ondata di caldo del luglio 1962", "text": "L'ondata di caldo del luglio 1962 \u00e8 stato un evento meteorologico che ha interessato soprattutto l'Italia centro-meridionale e la Sicilia, con i picchi massimi che sono stati registrati nei primi giorni della seconda decade del mese di luglio del 1962 sulla Sicilia e nel corso della terza decade del mese sull'Italia centro-meridionale.\nMercoled\u00ec 11 la stazione meteorologica di Pantelleria con 42,9 \u00b0C faceva registrare il proprio record di temperatura massima assoluta.\nGioved\u00ec 12 la stazione meteorologica di Catania Sigonella con 46,7 \u00b0C e la stazione meteorologica di Catania Fontanarossa con 46,0 \u00b0C stabilivano i propri record di temperatura massima assoluta, mentre la stazione meteorologica di Enna con 37,0 \u00b0C faceva registrare il proprio record di temperatura massima mensile di luglio.\nInfine, nel corso della terza decade del mese, gioved\u00ec 26 luglio la stazione meteorologica di Arezzo Molin Bianco con 40,5 \u00b0C faceva registrare il proprio record di temperatura massima assoluta, mentre la stazione meteorologica del Semaforo dell'isola di Capri con 37,2 \u00b0C faceva registrare il proprio record di temperatura massima mensile di luglio; successivamente, il giorno 28 anche la stazione meteorologica di Trevico con 33,8 \u00b0C stabiliva il proprio record di temperatura massima mensile di luglio."}
{"id": "4752236", "revid": "287204", "url": "https://it.wikipedia.org/wiki?curid=4752236", "title": "The Essential Britney Spears", "text": "The Essential Britney Spears \u00e8 la quinta raccolta di canzoni della cantante statunitense, vende sulle 200.000 copie mondialmente. Britney Spears. L'album \u00e8 stato pubblicato nell'agosto 2013 negli Stati Uniti e nelle Filippine; contiene quasi tutti i singoli rilasciati in America e anche due non singoli. Questa raccolta \u00e8 stata poi pubblicata nel mercato internazionale un anno dopo con la grafica della copertina leggermente modificata, ma sempre con la stessa tracklist.\nTracce.\nCD 1\nCD 2"}
{"id": "4752237", "revid": "682087", "url": "https://it.wikipedia.org/wiki?curid=4752237", "title": "Prossimale", "text": ""}
{"id": "4752241", "revid": "125892681", "url": "https://it.wikipedia.org/wiki?curid=4752241", "title": "Palazzo del Capitano del Popolo (Perugia)", "text": "Il Palazzo del Capitano del Popolo \u00e8 un edificio storico di Perugia, in Umbria. \nSorge nel rione della porta di San Pietro, in piazza Giacomo Matteotti, \u00e8 sede della corte d'appello e della procura generale della citt\u00e0 perugina, oltrech\u00e9 di altri uffici comunali.\nStoria.\nDetto anche \"Palazzo del Bargello\", fu edificato per il trasferimento della magistratura tra il 1473 e il 1481, dai lombardi Gasparino d'Antonio e Leone di Matteo. La storia del palazzo va di pari passo con quella dell'antistante piazza Grande (poi \"del Sopramuro\", oggi \"Giacomo Matteotti\"), in origine un antico terrapieno interamente artificiale e realizzato nella seconda met\u00e0 del XIII secolo in luogo di un'area fortemente scoscesa poco fuori dalla cinta delle mura etrusche. Il piano della piazza, infatti, poggia sopra un muro di contenimento (da qui l'antico nome) impostato sul dirupo, e retto a est da volte trecentesche (dette \"Arconi\") utilizzate nel successivo secolo come magazzini.\nIl complesso venne edificato a chiusura della piazza medesima. Si presenta come un elegante edificio rinascimentale con connotazioni gotiche. Vi si svolgeva una parte dell'attivit\u00e0 del governo cittadino, come sede della figura istituzionale del capitano del popolo. Il portale \u00e8 molto simile a quello del vicino Palazzo dei Priori, e nella sua versione originale l'edificio presentava sulla sommit\u00e0 una merlatura egualmente simile, andata distrutta in seguito a un terremoto nel 1741. Venne in seguito asportato il terzo piano. L'edificio fu poi consolidato e ristrutturato a opera del campano Luigi Vanvitelli.\nSulla facciata sono presenti quattro bifore contornate da ghirlande; al primo piano \u00e8 la loggia dei Banditori, sorretta da grandi mensole. Il portale, ornato di sottili colonne ritorte, \u00e8 sormontato da due grifi perugini che artigliano un vitello e un montone, e da una lunetta con al centro un'allegoria della Giustizia, rappresentata come una donna armata di spada che sorride: allusiva \u00e8 la scritta \u00abIustitia Virtutu(m) Domina\u00bb (\"Giustizia signora delle virt\u00f9\") del 1472, posta nella parte inferiore.\nA sinistra del Palazzo del Capitano del Popolo si aprono archi ogivali che conducono alla loggia dei Lanari e al mercato Coperto del 1932, nonch\u00e9 a una vasta terrazza panoramica con vista sulla parete che guarda Assisi, il monte Subasio e Torgiano.\nUniversit\u00e0 Vecchia.\nL'attiguo palazzo di destra venne iniziato nel 1453 con la costruzione del piano terra ad archi ogivali. Trent'anni pi\u00f9 tardi papa Sisto IV decise di spostarvi la sede dello \"Studium Perusinum\" \u2014 l'odierna Universit\u00e0 degli Studi di Perugia, uno dei primi atenei liberi d'Italia \u2014 facendovi aggiungere fra il 1490 e il 1520 i due piani successivi con finestre crociate rinascimentali (opera attribuita a Fiorenzo di Lorenzo).\nIl palazzo \u00e8 sede di uffici giudiziari dai primi anni del XIX secolo."}
{"id": "4752253", "revid": "682087", "url": "https://it.wikipedia.org/wiki?curid=4752253", "title": "Mediale", "text": ""}
{"id": "4752255", "revid": "247222", "url": "https://it.wikipedia.org/wiki?curid=4752255", "title": "Christmas for You", "text": ""}
{"id": "4752266", "revid": "599013", "url": "https://it.wikipedia.org/wiki?curid=4752266", "title": "Jimmy Nicholson", "text": ""}
{"id": "4752267", "revid": "15756", "url": "https://it.wikipedia.org/wiki?curid=4752267", "title": "Chiesa di San Leonardo da Porto Maurizio (Boston)", "text": "La chiesa di san Leonardo da Porto Maurizio \u00e8 una chiesa cattolica italiana di Boston, Massachusetts negli Stati Uniti d'America. Costruita tra il 1885 e il 1899 \u00e8 stata la prima chiesa edificata nella citt\u00e0 dagli immigrati italiani.\nStoria e descrizione.\nNel 1873, l'arcivescovo Williams di Boston affid\u00f2 ai francescani della provincia dell'Immacolata Concezione l'incarico di provvedere ai bisogni spirituali degli immigrati italiani di Boston. Padre Angelo Conterno fu il primo sacerdote francescano a lavorare in questa missione presso la chiesa irlandese di Santo Stefano. Nel 1874, la parrocchia italiana fu ufficialmente costituita.\nNel 1885 ebbero inizio i lavori di sistemazione del terreno acquistato per il sito della nuova chiesa. Nel novembre del 1891 il seminterrato della chiesa fu aperto al culto. Il numero dei parrocchiani di origine italiana a quel tempo era vicino a ventimila. Si procedette quindi alla costruzione della chiesa superiore, che fu dedicata nel novembre del 1899.\nNel 1902 fu aperta la scuola (St. Anthony School) affidata alla suore francescane e dopo l'epidemia di influenza del 1917-19 fu costituita una casa per i molti bambini orfani (Italian Home for the Children).\nDalla sua fondazione, sempre sotto la guida dei padri francescani, la chiesa ha servito come punto di riferimento per la comunit\u00e0 italiana di Boston, assieme ad altre chiese italiane, a cominciare dalla chiesa del Sacro Cuore (Boston).\nA seguito della riconfigurazione che ha avuto luogo all'interno della arcidiocesi di Boston, nel 2004 la parrocchia di San Leonardo ha incorporato varie altre parrocchie e istituzioni, compresa la chiesa del Sacro Cuore (Boston)."}
{"id": "4752270", "revid": "599013", "url": "https://it.wikipedia.org/wiki?curid=4752270", "title": "Alan Risher", "text": "Carriera professionistica.\nRisher fu scelto dagli Arizona Wrangles nel Draft 1983 della neonata United States Football League. Con essi disput\u00f2 due stagioni passando complessivamente 23 touchdown e 23 intercetti. La stagione successiva pass\u00f2 ai Tampa Bay Buccaneers della NFL giocando tutte le 16 gare della stagione regolare ma solo come holder durante i tentativi di field goal. Nel 1987, Risher durante lo sciopero dei giocatori, gioc\u00f2 tre gare come titolare dei Green Bay Packers portando la squadra a due vittorie, passando in totale 564 yard contre touchdown e tre intercetti.\nVittorie e premi.\n\"Nessuno\"\nStatistiche.\nNFL"}
{"id": "4752276", "revid": "1543377", "url": "https://it.wikipedia.org/wiki?curid=4752276", "title": "Banu Kinana", "text": "I Ban\u016b Kin\u0101na () sono stati il pi\u00f9 popoloso gruppo tribale adnanita delle regioni arabe occidentali (Hijaz e Tihama). &lt;br&gt;\nIl loro eponimo era Kin\u0101na, che sarebbe stato nipote di Ily\u0101s (l'Elia biblico). La storia del gruppo affondava quindi nel pi\u00f9 remoto passato preislamico.\nKin\u0101na sarebbe quindi stato l'antenato del profeta Maometto:\nAb\u016b Mu\u1e25ammad \u02bfAbd al-Malik b. Hish\u0101m ha scritto:&lt;br&gt;\nBranche.\nI Ban\u016b Kin\u0101na erano suddivisi in quattro branche: al-Nadr, \u02bfAbd Man\u0101t, Malakan e Malak.\nAl-Nadr ibn Kinana.\nAl-Nadr \u00e8 il nome di Quraysh, il 13\u00b0 antenato del profeta Maometto.\n\u02bfAbd Man\u0101t ibn Kinana.\nEra una delle pi\u00f9 grandi branche dei Kinana. Suoi figli erano Murra, Bakr e Alharith.\nI Banu Layth, i Banu Dhumra, i Banu Ghufar, i Banu Jadhima, i Banu Mudlij, i Banu al-D\u012bl (o Du\u02beil] e i Banu Shu\u02bfba erano i discendenti di \u02bfAbd Man\u0101t.\nMalak (Malik) ibn Kinana.\nI Banu Firas ibn Ghanm ibn Tha'laba ibn Alharith ibn Malak ibn Kinana erano considerati i pi\u00f9 valenti guerrieri di 'Ali ibn Abi Talib.\nMalakan ibn Kinana.\nFu il primo uomo a essere chiamato Malakan, e suoi figli erano Haram, Tha'laba, Sa'd, Ausayd e Ghanm."}
{"id": "4752277", "revid": "1910023", "url": "https://it.wikipedia.org/wiki?curid=4752277", "title": "Sistema bibliotecario Milano Est", "text": "Il Sistema bibliotecario Milano Est \u00e8 uno dei sistemi bibliotecari di Milano, che interessa l'area sud-orientale della provincia.\nNacque nel 1979 e ad oggi conta 30 comuni, 39 biblioteche e ha 362.413 abitanti iscritti.\nElenco delle biblioteche.\nNella tabella di seguito viene riportato l'elenco delle biblioteche. "}
{"id": "4752278", "revid": "11959", "url": "https://it.wikipedia.org/wiki?curid=4752278", "title": "D.S. Margoliouth", "text": ""}
{"id": "4752281", "revid": "599013", "url": "https://it.wikipedia.org/wiki?curid=4752281", "title": "Alex Elder", "text": ""}
{"id": "4752283", "revid": "31886", "url": "https://it.wikipedia.org/wiki?curid=4752283", "title": "Augusto Novaro", "text": "Biografia.\nDopo aver studiato composizione, intraprese le sue ricerche sperimentali di acustica. Nel 1924 pubblic\u00f2 il suo primo lavoro teorico e l'anno successivo usc\u00ec la sua \"Teor\u00eda de la m\u00fasica\", che fece da base di partenza della sua pi\u00f9 importante opera, il \"Sistema natural de la m\u00fasica\", pubblicato nel 1951. Questi suoi lavori si incentravano su un originale sistema di suddivisione degli intervalli musicali, contribuendo in modo fondamentale allo sviluppo della musica microtonale che aveva in Messico una delle \"scuole\" pi\u00f9 attive, vantando anche la figura del teorico Juli\u00e1n Carrillo e del suo \"Grupo 13\" (che riuniva compositori e musicisti, fra i quali Rafael Adame).\nSperiment\u00f2 soluzioni innovative nella costruzione di strumenti musicali (pianoforti, violini, chitarre), strutturandone le casse di risonanza in modo da far risaltare i nuovi ordinamenti tonali che andava teorizzando.\nFu direttore dal 1930 del Conservatorio Nazionale di Musica. Negli anni successivi venne pi\u00f9 volte assoldato negli Stati Uniti per svolgere ricerche musicali e acustiche (Guggenheim Foundation, Bell Telephone Laboratories, University of Iowa). Mor\u00ec nel 1960."}
{"id": "4752298", "revid": "298229", "url": "https://it.wikipedia.org/wiki?curid=4752298", "title": "Calciatori della Nazionale gibilterriana", "text": "In questa lista sono raccolti i calciatori che hanno rappresentato in almeno una partita la Nazionale maggiore gibilterriana. In grassetto i calciatori ancora in attivit\u00e0.\n\"Statistiche aggiornate al 30 marzo 2021.\""}
{"id": "4752301", "revid": "486946", "url": "https://it.wikipedia.org/wiki?curid=4752301", "title": "Dinastia di Akkad", "text": ""}
{"id": "4752306", "revid": "1924342", "url": "https://it.wikipedia.org/wiki?curid=4752306", "title": "Neon Lights (Demi Lovato)", "text": "Tracce.\nDownload digitale"}
{"id": "4752307", "revid": "287204", "url": "https://it.wikipedia.org/wiki?curid=4752307", "title": "Corte marziale (film)", "text": ""}
{"id": "4752308", "revid": "37401", "url": "https://it.wikipedia.org/wiki?curid=4752308", "title": "Manishtusu", "text": ""}
{"id": "4752309", "revid": "712828", "url": "https://it.wikipedia.org/wiki?curid=4752309", "title": "Uranai Baba", "text": ""}
{"id": "4752310", "revid": "1573940", "url": "https://it.wikipedia.org/wiki?curid=4752310", "title": "Cryptospiza jacksoni", "text": "L'astro montano di Jackson o astro montano cenerino (\"Cryptospiza jacksoni\" ) \u00e8 un uccello passeriforme della famiglia degli Estrildidi.\nDeve il suo nome scientifico (nonch\u00e9 quello nome comune) all'esploratore britannico Frederick John Jackson.\nDistribuzione e \"habitat\".\nLa specie \u00e8 endemica della porzione occidentale della Rift Valley, a cavallo fra il Congo, l'Uganda, il Ruanda ed il Burundi.\nL\"'habitat\" dell'astro montano di Jackson \u00e8 costituito dalle aree boscose montane (fra i 1500 ed i 3200 m d'altezza) con fitto sottobosco: questi uccelli si spingono per\u00f2 anche nelle radure erbose e cespugliose, principalmente al fine di reperire il cibo.\nDescrizione.\nDimensioni.\nMisura fino a 12\u00a0cm di lunghezza. \nAspetto.\nSi tratta di uccelli dall'aspetto massiccio, muniti di un forte becco conico e di ali e coda piuttosto corte in rapporto alle dimensioni.\nCome intuibile dal nome comune, nella livrea di questi uccelli predominano i toni del grigio-nerastro: nel maschio, inoltre, sono presenti aree di colore rosso cremisi sulla testa (fronte, calotta, faccia fino alle orecchie), dorso, fianchi e codione. In ambo i sessi il becco \u00e8 nero, gli occhi sono di colore bruno-rossiccio con anello perioculare glabro e di colore rosato, le zampe sono di colore nerastro.\nBiologia.\nSi tratta di uccelli diurni e molto timidi, che si muovono in coppie od in piccoli gruppi familiari che contano fino a 5-6 individui, sostando spesso sul terreno o a poca altezza alla ricerca di cibo, sempre pronti a rifugiarsi nel folto della vegetazione al minimo segnale di pericolo.\nAlimentazione.\nL'astro montano di Jackson si nutre principalmente di piccoli semi di graminacee, preferendo quelli ancora immaturi: integra inoltre la propria dieta con bacche, frutta, germogli ed invertebrati di piccole dimensioni (principalmente piccoli coleotteri e lumache)\nRiproduzione.\nFinora sono stati osservati solamente due nidi appartenenti a uccelli di questa specie: in ambedue i casi, si trattava di strutture globose costruite intrecciando fili d'erba secca e muschio ed imbottendo l'interno con pelo e piume, situate a circa un metro e mezzo d'altezza dal suolo e contenenti due uova bianche. Si pensa che la riproduzione in questa specie ricalchi per modalit\u00e0 e tempi quella degli altri estrildidi."}
{"id": "4752311", "revid": "729019", "url": "https://it.wikipedia.org/wiki?curid=4752311", "title": "Julien Sottiault", "text": "Carriera.\nNazionale.\nHa collezionato cinque presenze con la propria Nazionale."}
{"id": "4752315", "revid": "767487", "url": "https://it.wikipedia.org/wiki?curid=4752315", "title": "Breezy Jim", "text": "Breezy Jim \u00e8 un film muto del 1919 diretto da Lorimer Johnston.\nTrama.\nAnnoiata della sua vita privilegiata a New York, Patricia Wentworth parte per il West, dove vuole trovare un \"uomo vero\". Sulla diligenza che la porta ad Ovest, la ragazza viene salvata dalle avances del conducente ubriaco da Breezy Jim, un misterioso passeggero che viaggia insieme a un vecchio minatore. Alla fine del viaggio, quando arrivano in una cittadina dell'Arizona, Jim scopre che un evangelista, il quale ha confiscato tutti i liquori del paese, ha rubato l'oro del vecchio minatore, seppellendolo. Il ladro per\u00f2 convince gli abitanti della citt\u00e0 che a rubare l'oro sia stato proprio Jim. Solo l'intervento di Patricia lo salva dal linciaggio. L'uomo viene portato in cella ma riesce a fuggire aiutato dal conducente della diligenza dopo avergli promesso l'alcol conservato in carcere. Poi, Jim salva Patricia che \u00e8 stata aggredita dall'evangelista che si rivela essere un ex galeotto ricercato dalla legge. Quando jim dichiara di essere un agente del Dipartimento di giustizia, Patricia ormai \u00e8 definitivamente convinta di aver trovato l'uomo che andava cercando, il suo \"uomo vero\".\nProduzione.\nIl film fu prodotto dalla David Horsley Productions.\nDistribuzione.\nDistribuito dalla Triangle Distributing, il film usc\u00ec nelle sale cinematografiche statunitensi il 22 febbraio 1919."}
{"id": "4752319", "revid": "812213", "url": "https://it.wikipedia.org/wiki?curid=4752319", "title": "Richard Nelson Frye", "text": ""}
{"id": "4752327", "revid": "2110845", "url": "https://it.wikipedia.org/wiki?curid=4752327", "title": "Andr\u00e9 Rollet", "text": "Carriera.\nNazionale.\nHa collezionato quattro presenze con la propria Nazionale."}
{"id": "4752332", "revid": "767487", "url": "https://it.wikipedia.org/wiki?curid=4752332", "title": "Quegli anni selvaggi", "text": "Quegli anni selvaggi (\"These Wilder Years\") \u00e8 un film del 1956 diretto da Roy Rowland.\n\u00c8 un film drammatico statunitense con James Cagney, Barbara Stanwyck e Walter Pidgeon.\nProduzione.\nIl film, diretto da Roy Rowland su una sceneggiatura di Frank Fenton e un soggetto di Ralph Wheelwright, fu prodotto da Jules Schermer per la Metro-Goldwyn-Mayer e girato dal 6 marzo all'aprile 1956. I titoli di lavorazione furono \"All Our Yesterdays\", \"Somewhere I'll Find Him\" e \"All Our Tomorrows\".\nDistribuzione.\nIl film fu distribuito negli Stati Uniti nell'agosto 1956 dalla Metro-Goldwyn-Mayer.\nAltre distribuzioni:\nCritica.\nSecondo il Morandini il film \u00e8 uno \"strappalacrime senza interesse\".\nPromozione.\nLa tagline del film era: \"TOGETHER and TERRIFIC!...in a story of unforgettable warmth and impact!\"."}
{"id": "4752333", "revid": "2110845", "url": "https://it.wikipedia.org/wiki?curid=4752333", "title": "Georges Taisne", "text": "Carriera.\nNazionale.\nHa collezionato tre presenze con la propria Nazionale."}
{"id": "4752334", "revid": "46931", "url": "https://it.wikipedia.org/wiki?curid=4752334", "title": "These Wilder Years", "text": ""}
{"id": "4752339", "revid": "253269", "url": "https://it.wikipedia.org/wiki?curid=4752339", "title": "Hugh Beaumont", "text": "Biografia.\nEra nato a Lawrence, nel Kansas. Ha interpretato il ruolo di Ward Cleaver nella sitcom \"Il carissimo Billy\", di cui ha anche scritto e diretto molti episodi.\nRitiratosi dalle scene alla fine degli anni '60, in seguito intraprese la professione di produttore di alberi di Natale a Grand Rapids, in Minnesota.\nMor\u00ec d'infarto nel 1982 a Monaco di Baviera, dove era in visita da suo figlio."}
{"id": "4752342", "revid": "22229", "url": "https://it.wikipedia.org/wiki?curid=4752342", "title": "Guerra etiopico-persiana", "text": "La guerra etiopico-sasanide fu un insieme di conflitti che contrapposero, alla fine del VI secolo, l'Impero sasanide persiano all'Impero di Axum etiope per il controllo e lo sfruttamento dell'regno di Himyar (Arabia meridionale). \nDopo la battaglia di Hadramawt e l'assedio di \u1e62an\u02bf\u0101\u02be nel 570, gli Etiopi furono espulsi dalla Penisola araba. \nEssi riuscirono peraltro a ristabilire la loro presenza e il loro potere in quelle stesse regioni nel 575 o 578, quando un nuovo esercito persiano invase il regno Himyarita e ristabil\u00ec sul trono il deposto sovrano, in posizione tuttavia di vassallo di Ctesifonte.\nIl fatto mise per sempre fine alla presenza politica etiope in Arabia."}
{"id": "4752344", "revid": "599013", "url": "https://it.wikipedia.org/wiki?curid=4752344", "title": "Her Bargain", "text": ""}
{"id": "4752347", "revid": "767487", "url": "https://it.wikipedia.org/wiki?curid=4752347", "title": "Lo sceriffo di ferro", "text": "Lo sceriffo di ferro (\"The Iron Sheriff\") \u00e8 un film del 1957 diretto da Sidney Salkow.\n\u00c8 un western statunitense con Sterling Hayden, Constance Ford, John Dehner, Kent Taylor e Darryl Hickman.\nProduzione.\nIl film, diretto da Sidney Salkow su una sceneggiatura di Seeleg Lester, fu prodotto da Jerome C. Robinson per la Grand Productions e girato a Corriganville (Simi Valley), nell'Iverson Ranch a Chatsworth e nei KTTV Studios a Los Angeles, in California, dall'ottobre 1956. Il titolo di lavorazione fu \"The Trial of Benjie Galt\".\nDistribuzione.\nIl film fu distribuito con il titolo \"The Iron Sheriff\" negli Stati Uniti nell'aprile del 1957 al cinema dalla United Artists.\nAltre distribuzioni:\nPromozione.\nLe tagline sono:"}
{"id": "4752349", "revid": "46931", "url": "https://it.wikipedia.org/wiki?curid=4752349", "title": "The Iron Sheriff", "text": ""}
{"id": "4752350", "revid": "729019", "url": "https://it.wikipedia.org/wiki?curid=4752350", "title": "Chiesa di Sant'Ambrogio (Saint Louis)", "text": "La chiesa di sant'Ambrogio, costruita tra il 1921 e il 1926, \u00e8 la chiesa cattolica italiana di Saint Louis (Missouri) negli Stati Uniti d'America.\nStoria.\nAlla fine dell'Ottocento una numerosa comunit\u00e0 italiana si era stabilita a Saint Louis (Missouri) nel quartiere chiamato \"The Hill\". Nel 1903 gli immigrati italiani vi avevano costruito una chiesa in legno dedicata a sant'Ambrogio.\nIl 20 gennaio 1921, un incendio distrusse completamente la vecchia chiesa. Il parroco, Lucian Carotti, si appell\u00f2 immediatamente alla comunit\u00e0 italiana per la sua ricostruzione. Gi\u00e0 a febbraio l'architetto Angelo Corrubia present\u00f2 il progetto di un grande edificio in muratura, ispirato all'antica architettura romanica lombarda. Nell'autunno si dette inizio ai lavori. Nel marzo dell'anno successivo si pot\u00e9 gi\u00e0 utilizzare il seminterrato, mentre si procedeva al completamento della chiesa superiore. I diversi gruppi regionali contribuirono alla costruzione delle varie cappelle dedicate ai loro santi protettori. Il 13 giugno 1926 la chiesa fu solennemente dedicata.\nDa allora la chiesa di Sant'Ambrogio \u00e8 rimasta il punto di riferimento centrale dei cattolici italiani di Saint Louis (Missouri).\nNel 1972 un monumento dedicato agli immigranti italiani fu inaugurato accanto alla chiesa."}
{"id": "4752353", "revid": "62563688", "url": "https://it.wikipedia.org/wiki?curid=4752353", "title": "Lloyd's of London", "text": ""}
{"id": "4752354", "revid": "767487", "url": "https://it.wikipedia.org/wiki?curid=4752354", "title": "Her Bargain (film 1917)", "text": "Her Bargain \u00e8 un film muto del 1917 diretto da Tom Ricketts. Prodotto da David Horsley e sceneggiato da Frederick Bennett, il film aveva come interpreti Mary MacLaren, Barney Furey, Al Ernest Garcia, Jane Keckley.\nTrama.\nLa madre di Irma spende molto pi\u00f9 di ci\u00f2 che pu\u00f2 permettersi per il guardaroba della figlia. La giovane, elegante e raffinata, si reca in visita dalla ricca zia che, in spiaggia, le fa conoscere l'attrice Estelle Hutton e il suo finanziatore, Vincent Henderson. Venuta a conoscenza che Irma fa parte di uno spettacolo amatoriale, la zia manda la ragazza a casa. Irma, per\u00f2, determinata a diventare attrice, si mette d'accordo con Henderson che se lui la porter\u00e0 al successo, lei sapr\u00e0 ricompensarlo con dei favori sessuali. Quando iniziano le prove della nuova commedia, Estelle, gelosa, mette in guardia Irma su Henderson. Irma ignora i suoi ammonimenti e l'attrice, furiosa distrugge il suo guardaroba ma muore incidentalmente fuggendo dal teatro. Intanto, il padre di Irma e l'ex fidanzato della ragazza sentono che lei e Henderson hanno in progetto di incontrarsi all'Hilltop Inn. I due, inseguiti in automobile, hanno un terribile incidente nel quale Hendersen muore, mentre Irma viene tratta in salvo.\nProduzione.\nIl film fu prodotto dalla David Horsley Productions.\nDistribuzione.\nIl film usc\u00ec nelle sale cinematografiche degli Stati Uniti nel novembre 1917.\nConservazione.\nCopie complete della pellicola si trovano conservate negli archivi della Library of Congress di Washington."}
{"id": "4752355", "revid": "618763", "url": "https://it.wikipedia.org/wiki?curid=4752355", "title": "N\u00e9 di Eva n\u00e9 di Adamo", "text": "N\u00e9 di Eva n\u00e9 di Adamo (titolo originale \"Ni d'\u00c8ve ni d'Adam\") \u00e8 il 16\u00b0 romanzo della scrittrice belga Am\u00e9lie Nothomb, edito in Italia da Voland a partire dal febbraio 2008. Si tratta di un romanzo autobiografico, una storia d'amore per un Paese, il Giappone, e per un ragazzo, Rinri, che l'autrice ha pertanto scelto di raccontare in prima persona. Dal libro \u00e8 stato tratto il film \"Il fascino indiscreto dell'amore\" (2014) di Stefan Liberski.\nTrama.\nAm\u00e9lie all'et\u00e0 di 20 anni torna finalmente nella sua amata patria, abbandonata all'et\u00e0 di 5 anni: il Giappone. Frequenta un corso di giapponese business ma per migliorare ulteriormente decide di proporsi come insegnante di francese, al fine di uno scambio linguistico. Viene contattata da un ventenne di Tokyo, Rinri. I due si danno appuntamento in un caff\u00e8 e la situazione \u00e8 subito chiara: la conoscenza della lingua francese di Rinri \u00e8 disastrosa. Inizia cos\u00ec un rapporto insegnante-alunno che si trasformer\u00e0 ben presto in una relazione e che porter\u00e0 Am\u00e9lie a rivisitare la sua amata terra, riscoprendo le tradizioni e lo stile di vita giapponesi.\nRiconoscimenti.\nNel 2007 \"N\u00e9 di Eva n\u00e9 di Adamo\" ricevette una nomina al Prix Goncourt e al Prix Renaudot. Nello stesso anno vinse il Prix de Flore."}
{"id": "4752357", "revid": "1573940", "url": "https://it.wikipedia.org/wiki?curid=4752357", "title": "Squatina nebulosa", "text": "Squatina nebulosa \u00e8 uno squalo appartenente alla famiglia Squatinidae, presente lungo le coste del Sud-est asiatico.\nDescrizione.\nRaggiunge una lunghezza massima di 1,60 metri e di circa 45\u00a0kg di peso. Come le altre specie di squalo angelo questa \u00e8 dotata di un corpo appiattito e di pinne pettorali molto larghe, simili in tutto e per tutto a quelle delle razze e di pinne dorsali, ma non dispone di una pinna anale. Il corpo \u00e8 color fuliggine ed \u00e8 ricoperto da numerose macchie scure, contornate da ocelli. Sulla schiena e sulla testa non sono presenti spine. Tra gli occhi, che si trovano al centro della testa, vi \u00e8 una superficie concava. La bocca \u00e8 terminale ed \u00e8 circondata da barbigli corti e sottili. Le fessure branchiali sono cinque.\nDistribuzione e habitat.\nSi trova in Cina, Corea, Giappone e nell'oceano Pacifico, ad una profondit\u00e0 di circa 330 metri.\nRiproduzione.\nSi sa poco sulla riproduzione e sull'alimentazione di questo squalo angelo. Si nutre di molluschi e crostacei, nascondendosi sotto la sabbia per poi risucchiarli. Come in tutti i pesci la riproduzione \u00e8 ovovipara, le uova vengono covate dalla madre prima che i piccoli nascano.\nConservazione.\n\"S. nebulosa\" \u00e8 considerata come vu (vulnerabile). La pesca con reti a strascico di questa specie \u00e8 stata vietata in molti paesi asiatici: Giappone, Cina, Myanmar, India e Cambogia."}
{"id": "4752359", "revid": "787565", "url": "https://it.wikipedia.org/wiki?curid=4752359", "title": "Leonino Da Zara", "text": "Affascinato dal futurismo, influenzato dall'amicizia con Gabriele D'Annunzio, e certo aiutato dalla disponibilit\u00e0 economica di cui godeva, fu una figura gaudente, carismatica, portata all'avventura.\nBiografia.\nNasce a Padova, figlio naturale di Elvira Lunardi, cameriera in casa Da Zara; riconosciuto un anno dopo da Leone, che poco dopo sposa civilmente Elvira, cresce nella grande propriet\u00e0 famigliare a Casalserugo, dove suo padre Leone (consigliere comunale per un trentennio, filantropo, membro dell\"'\u00e9lite\" padovana) possiede vastissimi terreni (oltre 2300 ettari) e numerosi immobili di gran pregio. Il nonno, l'ebreo Mois\u00e8, era considerato uno degli uomini pi\u00f9 ricchi del Veneto.\nLa famiglia dura poco, nel 1895 i genitori si dividono e Leonino viene messo in collegio a Venezia, Convitto Nazionale Foscarini, che lo accetta a fatica perch\u00e9 di salute molto cagionevole Finisce le scuole a Padova e si iscrive all'Universit\u00e0, giurisprudenza, superando tutti gli esami, senza mai prepararsi per la laurea.\nNel 1914, il giovane barone padovano ebbe perfino un'esperienza cinematografica: partecip\u00f2 ad un film girato \"dal vero\", nei panni di s\u00e9 stesso. La pellicola \"Voli di Da Zara\" venne distribuita in diverse sale cinematografiche sul territorio italiano.\nPilota.\nGiovanissimo si appassiona ai motori, sperimenta la guida di diversi mezzi e, appena ventenne, fonda l'Automobile Club del Veneto, di cui diventa anche il primo presidente. Prende cos\u00ec ad organizzare eventi dedicati alle corse, come la Padova-Bovolenta, gara ribattezzata \"Record 10 km\", cui spesso partecipa alla guida di una Z\u00fcst. Tale esperienza termina drammaticamente con l'edizione 1908, in seguito ad una serie di incidenti che coinvolgono i piloti ed il numerosissimo (50000 persone) pubblico, con feriti gravi ed un morto.\nPrima di abbandonare definitivamente le automobili per dedicarsi agli aeroplani, Leonino si concede un addio in grande stile: il 9 maggio 1909, a Modena, stabilisce il nuovo record mondiale sul miglio, per poi successivamente fare altrettanto con quella sulla distanza dei 500 metri, primati stabiliti entrambi alla guida di una SPA 120HP.\nAviatore.\nLasciati i motori, si dedica con tutto se stesso alla passione che gi\u00e0 da tempo lo coinvolgeva, quella per la nascente aviazione, di cui sar\u00e0 autentico pioniere. Nel 1910 consegue il brevetto di pilota aviatore numero 7 concesso in Italia, ma le sue esperienze di volo erano iniziate ben prima, alla guida di un biplano Farman con motore 50 cv Gnome, da lui acquistato a Mourmelon-le-Grand.\nL'anno precedente a Leonino era toccato l'onore di pilotare il primo monoplano di produzione italiana, l\"'Aerocurvo Ponchielli-Miller\", costruito a Torino presso le \"Officine Miller Costruzioni Aeronautiche\" di Franz Miller, sul circuito di Brescia.\nSempre nel 1909, infatti, Leonino aveva costruito il primo aeroporto civile d'Italia. La sua scelta ricadde su alcuni terreni di sua propriet\u00e0 in frazione Ronchi (da allora ribattezzata Ronchi del Volo), al confine tra Casalserugo e Bovolenta: prato, pista, hangar di legno e mattoni dipinti in azzurro per il ricovero dei velivoli. L'inaugurazione, il giorno 15 novembre, richiam\u00f2 gran pubblico e tutte le autorit\u00e0 civili, militari e religiose; questo il testo del messaggio che l'aviatore fece pervenire al re Vittorio Emanuele III:\nContributo fondamentale fu anche quello che il barone padovano diede alla nascita della Base aerea di Aviano, la quale venne infatti inizialmente intitolata proprio a lui.\nNel 1910, Da Zara fond\u00f2 l\"'Aero Club d'Italia\", assumendone la presidenza; la carica di presidente onorario venne assegnata al Duca degli Abruzzi. Successivamente, l'ente contribuir\u00e0 alla nascita dell'omologo nazionale (di cui egli sar\u00e0 vicepresidente), e allora lo stesso pioniere fonder\u00e0 a Padova l'Aero Club locale.\nL'anno seguente, l'aeroporto di Ronchi fu riconosciuto anche come campo d'aviazione militare; nel frattempo avevano preso a frequentarlo personaggi molto in vista, come rappresentanti della Real Casa, parlamentari, uomini e donne di spettacolo e cultura: fra questi ultimi, quel Gabriele D'Annunzio che di Leonino diverr\u00e0 amico e sodale.\nQuest'ultimo, intanto, si era fatto notare per il primo sorvolo sulla citt\u00e0 di Padova, chiuso con un atterraggio in una Piazza d'Armi gremita da una folla osannante. Storico anche il volo effettuato in compagnia del cineoperatore Ettore Frollo, che a bordo del triplano Voisin da lui pilotato gir\u00f2 la prima ripresa filmica aerea mai realizzata in Italia.\nLo spirito da \"sportsman\" non abbandonava Leonino: con l'aviatore Thouvenot mise in campo perfino una scommessa - con in palio ben 10\u00a0000 lire - in una gara aerea di velocit\u00e0 (avrebbe vinto chi fra i due avesse raggiunto per primo il campo volo dell'avversario, partendo l'uno da Bovolenta e l'altro da Cameri).Nel frattempo, collezionava primati: nel giro di poco tempo fece suoi quelli di altezza, durata e distanza con passeggero.\nMa pure il patriottismo ed il senso civico, ereditati dall'illuminato genitore, albergavano in lui. Nel 1912, infatti, lanci\u00f2 una sottoscrizione pubblica allo scopo di acquistare aerei per la nascente componente aeronautica del Regio Esercito; la Guerra di Libia aveva visto i primi esperimenti di utilizzo di velivoli a scopi militari, e all'orizzonte si profilava la Prima guerra mondiale. Venne raccolta la ragguardevole cifra di 3.270.669,28 lire, ma la finalit\u00e0 del suo promotore venne in parte travisata, dal momento che tale ammontare di denaro verr\u00e0 usato, l'anno successivo, per un rifinanziamento del Battaglione Aviatori.\nL'ultima impresa aeronautica di Leonino fu l'organizzazione e la messa a punto, insieme a Gabriele D'Annunzio, del celebre \"Volo su Vienna\", il 9 agosto 1918.\nScrittore.\nAnche con lo pseudonimo Faliano Emmanuele, D'Albert e Tito Quinto Domiziano\nLa personalit\u00e0 poliedrica del barone Da Zara emerge anche nella sua produzione letteraria. Solo in una seconda fase di questa (nel 1936) si dedic\u00f2 alle sue grandi passioni, con la stesura e la pubblicazione di \"Storia del volo\", uno dei primi volumi che si proponessero di ripercorrere gli anni del pionierismo.\nIn precedenza, infatti, si dedic\u00f2 alla politica e quindi alla narrativa. Il primo volume recante il suo nome in copertina \u00e8 \"Discussioni e proposte di legge\", dove esprime le sue posizioni politiche in maniera circostanziata e pragmatica, avvalendosi di una prefazione firmata da Arnaldo Mussolini, fratello minore di Benito. Poi, la sua produzione si diversifica.\nDapprima (nel 1928) con \"La strada dell'imperatore\", che l'autore defin\u00ec \"raccolta d'impressioni\" ambientata a Venezia; quindi con \"Historie\", raccolta di suoi racconti data alle stampe nel 1929; infine, Leonino si ciment\u00f2 pure col romanzo: nel 1934, fu la volta de \"Il segreto di Capri\", che venne tradotto anche in francese e pubblicato oltralpe.\nNelle sue opere tratt\u00f2 senz'altro la gloria del volo, ma anche i problemi sociali e politici della sua epoca, specie nelle prime; gli ultimi romanzi sottolineano ancora una volta l'eclettismo che \u00e8 tratto basilare del personaggio.\nMorte.\nLeonino, in vita, riusc\u00ec a dilapidare tutto l'immenso patrimonio famigliare, caricandosi pure di ingenti debiti. Mor\u00ec a Roma, il 7 agosto del 1958, afflitto pure da sopravvenute tare mentali e in assoluta indigenza.\nEventi postumi.\nMolti anni dopo la morte si accese una diatriba sulla sua salma: traslata dal cimitero del Verano ov'era sepolta, fu infatti portata e sepolta a Bovolenta, scatenando cos\u00ec le proteste dell'amministrazione comunale di Casalserugo che ritiene di vantar maggiori motivazioni per ospitarne il corpo.\nVita privata.\nSi sposa nel 1911 con sua cugina Lina Da Zara, ma il matrimonio verr\u00e0 annullato nel 1917 dal Tribunale di Milano, Lina Da Zara si sposer\u00e0 qualche anno dopo con Taino Bonacossi. Leonino non avr\u00e0 pi\u00f9 una sua famiglia e ne soffrir\u00e0 molto. Politicamente, fu di certo inizialmente affascinato dalla propaganda del fascismo, una delle prime tessere, frequentandone gli ambienti e criticandone apertamente alcuni aspetti, anche pubblicamente, tanto che un fascicolo \u00e8 stato subito aperto a suo carico presso la Polizia di Stato. Di certo, era amico di Giuseppe Bottai, a casa del quale era ospite consueto, tanto che si dice sia lui ad averlo presentato a Mussolini.\nLa frequentazione di casa Mussolini e dei suoi figli, per\u00f2, non imped\u00ec a Mussolini di farlo arrestare e anche di mandarlo al confino (Carmine Senise, Quando ero Capo della Polizia) per i suoi discorsi in pubblico e articoli di giornale critici verso la politica fascista."}
{"id": "4752361", "revid": "599013", "url": "https://it.wikipedia.org/wiki?curid=4752361", "title": "Peter Dz\u00farik", "text": "Era un centrocampista difensivo."}
{"id": "4752364", "revid": "1573940", "url": "https://it.wikipedia.org/wiki?curid=4752364", "title": "Cryptospiza salvadorii", "text": "L'astro montano di Salvadori o astro montano abissino (\"Cryptospiza salvadorii\" ) \u00e8 un uccello passeriforme della famiglia degli Estrildidi.\nTassonomia.\nSe ne riconoscono tre sottospecie:\nLa specie deve il suo nome scientifico (nonch\u00e9 quello nome comune) all'ornitologo italiano Tommaso Salvadori.\nDistribuzione e \"habitat\".\nL'astro montano di Salvadori colonizza gli altopiani dell'Africa centro-orientale dal sud del Sudan alla Tanzania nord-occidentale; il suo \"habitat\" \u00e8 rappresentato dai boschi montani (fra i 1500 ed i 3000 m di quota) con presenza di folto sottobosco, ma si spinge anche nelle aree cespugliose con presenza di corsi d'acqua.\nDescrizione.\nDimensioni.\nMisura fino a 12\u00a0cm di lunghezza. \nAspetto.\nSi tratta di uccelli dall'aspetto massiccio, muniti di un forte becco conico e di ali e coda piuttosto corte in rapporto alle dimensioni.\nLa livrea \u00e8 di un colore che va dal grigio-verdastro al bruno-olivastro, con tendenza a schiarirsi su gola e testa (dove pu\u00f2 formare una mascherina): le remiganti e la coda sono nere, mentre il dorso, le copritrici alari, i fianchi ed il codione sono di colore rosso cremisi. Le femmine presentano livrea pi\u00f9 sbiadita ed estensione della colorazione rossa minore rispetto ai maschi, tuttavia non sempre i due sessi sono facilissimi da distinguere. Il becco \u00e8 di colore nero, gli occhi sono bruno-rossicci con anello perioculare rosato, le zampe sono di color carnicino.\nBiologia.\nSi tratta di uccelli diurni che vivono da soli, in coppie o in gruppetti che contano al massimo sei individui (sebbene specialmente le popolazioni keniote possano aggregarsi in gruppi pi\u00f9 consistenti, fino a 50 individui) che passano la maggior parte del tempo al suolo o a poca distanza da esso, alla ricerca di cibo. Gli astri abissini sono uccelli molto schivi, che al minimo accenno di pericolo cercano precipitosamente rifugio nel folto della boscaglia.\nAlimentazione.\nL'astro montano di Salvadori \u00e8 un uccello principalmente granivoro: esso si nutre soprattutto di piccoli semi di graminacee, preferendo quelli ancora immaturi. Integra inoltre la propria dieta con bacche, frutta, germogli ed invertebrati di piccole dimensioni.\nRiproduzione.\nQuesto uccello si pu\u00f2 riprodurre durante tutto l'arco dell'anno, sebbene per farlo privilegi i periodi immediatamente successivi alle piogge.\nIl nido consiste in una struttura globosa con tunnel d'entrata, edificata da ambedue i sessi intrecciando fra loro steli d'erba e fibre vegetali ed imbottendo il tutto con penne e lanugine: esso viene ubicato a un'altezza di 2-4 metri dal suolo. Al suo interno la femmina depone 2-5 uova, che vengono covate da ambo i sessi per circa due settimane: i \"pulli\", ciechi ed implumi alla schiusa, vengono imbeccati dai genitori, e sono i ngrado d'involarsi a circa tre settimane dalla schiusa, sebbene difficilmente si allontanino del tutto del nido prima del mese e mezzo di vita."}
{"id": "4752365", "revid": "767487", "url": "https://it.wikipedia.org/wiki?curid=4752365", "title": "The Single Code", "text": "The Single Code \u00e8 un film muto del 1917 diretto da Thomas Ricketts (Tom Ricketts).\nTrama.\nDa ragazza, Lorrie Stuart \u00e8 stata sedotta. Ora, ormai donna adulta, assiste a una lettura sulla tolleranza tenuta da Hugh Carrington, l'editore del Purist Magazine, e, ispirata da lui, decide di lavorare come volontaria nelle missioni di Carrington. I due si innamorano e si sposano senza che Lorrie riveli al marito il suo passato. Ma, dopo il matrimonio, la donna scopre che Carrington ha avuto una relazione con Olga Kilday, una vamp di grande fascino. Attenendosi agli insegnamenti dello stesso Carrington, Lorrie perdona il marito. Lui, invece, quando viene a sapere del passato della moglie, non si comporta nello stesso modo. In seguito, per\u00f2, l'uomo si rende conto di aver agito in maniera ipocrita. Ritornato da Lorrie, si riconcilia con lei, promettendole, da quel momento in poi, di seguire un codice morale che non fa differenze tra loro due.\nProduzione.\nIl film fu prodotto dalla David Horsley Productions.\nDistribuzione.\nDistribuito dalla Mutual Film il film usc\u00ec nelle sale cinematografiche USA il 16 aprile 1917."}
{"id": "4752366", "revid": "62563805", "url": "https://it.wikipedia.org/wiki?curid=4752366", "title": "Lloyds", "text": ""}
{"id": "4752370", "revid": "695564", "url": "https://it.wikipedia.org/wiki?curid=4752370", "title": "Shadow (Final Fantasy)", "text": ""}
{"id": "4752371", "revid": "28592", "url": "https://it.wikipedia.org/wiki?curid=4752371", "title": "San Giovanni (Lecco)", "text": ""}
{"id": "4752372", "revid": "767487", "url": "https://it.wikipedia.org/wiki?curid=4752372", "title": "Fermata per 12 ore", "text": "Fermata per 12 ore (\"The Wayward Bus\") \u00e8 un film del 1957 diretto da Victor Vicas.\n\u00c8 un film drammatico statunitense con Joan Collins, Jayne Mansfield, Dan Dailey e Rick Jason. \u00c8 basato sul romanzo del 1947 \"La corriera stravagante\" (\"The Wayward Bus\") di John Steinbeck.\nTrama.\nAlice e Johnny vivono in una zona montuosa della California, lei gestisce un piccolo ristorante e lui \u00e8 autista di autobus. Quando un autobus si ferma per una sosta scendono tra gli altri Camille, ballerina di night-club ed Ernest un commesso viaggiatore che hanno iniziato a flirtare in autobus e una coppia di genitori che cercano di convincere la figlia a lasciare il ragazzo di cui \u00e8 innamorata.\nLa permanenza nel piccolo ristorante crea tensioni tra i viaggiatori ma almeno per Alice e Johnny torna l'amore.\nProduzione.\nIl film, diretto da Victor Vicas (al suo debutto a Hollywood) su una sceneggiatura di Ivan Moffat e un soggetto di John Steinbeck (autore del romanzo), fu prodotto da Charles Brackett per la Twentieth Century Fox e girato nei 20th Century Fox Studios a Century City, Los Angeles, California, da met\u00e0 gennaio al 13 aprile 1957. Per interpretare i protagonisti, erano stati presi in considerazione dalla produzione Robert Mitchum, Richard Widmark, Susan Hayward e Gene Tierney e per la regia Henry Hathaway.\nDistribuzione.\nIl film fu distribuito con il titolo \"The Wayward Bus\" negli Stati Uniti dal 27 maggio 1957 al cinema dalla Twentieth Century Fox.\nAltre distribuzioni:\nCritica.\nSecondo il Morandini il film \u00e8 \"ben condotto, nonostante qualche macchinosit\u00e0 che lo rende vagamente inverosimile\".\nPromozione.\nLa tagline \u00e8: \"The Steinbeck people! The Steinbeck passions! The Steinbeck power!\"."}
{"id": "4752373", "revid": "1305772", "url": "https://it.wikipedia.org/wiki?curid=4752373", "title": "The Wayward Bus", "text": ""}
{"id": "4752374", "revid": "253269", "url": "https://it.wikipedia.org/wiki?curid=4752374", "title": "Marjorie Bennett", "text": "Biografia.\nNata a York, in Australia Occidentale, da Nellie Mary Louise Walker e da Frank Bennett, era la sorella minore di Enid Bennett, attrice di un certo successo del cinema muto hollywoodiano. Le sue numerose apparizioni cinematografiche includono brevi ruoli in film come \"Foglie d'autunno\" (1956) e \"Che fine ha fatto Baby Jane?\" (1962), entrambi con Joan Crawford; prest\u00f2 inoltre la propria voce nei film \"La carica dei cento e uno\" (1961) e \"Mary Poppins\" (1964). Le sue molte apparizioni televisive includono la parte di Mrs. Neimeyer in \"The Bob Cummings Show\"; di Birdie Brockway nei primi anni di \"Lassie\" e di Mrs. Kenny in \"The Many Loves of Dobie Gillis\"."}
{"id": "4752375", "revid": "46931", "url": "https://it.wikipedia.org/wiki?curid=4752375", "title": "Fermata per dodici ore", "text": ""}
{"id": "4752387", "revid": "729019", "url": "https://it.wikipedia.org/wiki?curid=4752387", "title": "Battaglia dell'Hadramawt", "text": "La battaglia dell'Hadramawt fu un evento bellico - iscritto nella Guerra etiopico-persiana - che contrappose nel 570 800 cavalieri sasanidi sotto il comando dello Spahbod Vahrez alle forze axumite etiopi al comando del loro re Masruq, che mor\u00ec in combattimento.\nLa vittoria arrise ai Sasanidi e apr\u00ec loro le porte dello Yemen, dei suoi preziosi prodotti (incenso) e delle sue ricche vie carovaniere."}
{"id": "4752388", "revid": "1935652", "url": "https://it.wikipedia.org/wiki?curid=4752388", "title": "Cattedrale della Nativit\u00e0 della Beata Vergine Maria (Stati Uniti d'America)", "text": ""}
{"id": "4752390", "revid": "110157", "url": "https://it.wikipedia.org/wiki?curid=4752390", "title": "American Numismatic Association", "text": "La American Numismatic Association \u00e8 una associazione numismatica fondata a Chicago nel 1891 per opera di George F. Heath, con l'obiettivo di diffondere la conoscenza della numismatica negli aspetti educativi, storici e scientifici, oltre che accrescere l'interesse della numismatica come hobby.\nLa sede dell'ANA e del suo museo \u00e8 a Colorado Springs, in Colorado.\nPubblica una rivista mensile, \"The Numismatist\".\nStoria.\nGeorge F. Heath, che abitava a Monroe, nel Michigan, migliorava la sua conoscenza della storia e del mondo studiando la sua collezione di monete. Il relativo isolamento della sua comunit\u00e0 era un ostacolo per ottenere taluni esemplari e gli rendeva difficile incontrare altri collezionisti di monete.\nNel 1888 pubblic\u00f2, stamp\u00f2 e distribu\u00ec un volantino di quattro pagine, NUMISMATIST, in cui elenc\u00f2 le monete che cercava, indicando i duplicati da vendere e discutendo di argomenti numismatici.\nLa nuova pubblicazione riscosse interesse tra altri collezionisti isolati. Data la crescita degli abbonati alla pubblicazione, si rese evidente la necessit\u00e0 di un'organizzazione nazionale. L'edizione del febbraio 1891 del \"Numismatist\" pubblico la seguente domanda: \"Cosa serve per avere una American Numismatic Association?\", seguita da un'affermazione: \"Non esiste niente come una alleanza tra occupazioni affini per stimolare la crescita e l'interesse\".\nIl 7 e l'8 ottobre 1891, cinque persone \u2014 Heath, William G. Jerrems, David Harlowe, J.A. Heckelman e John Brydon \u2014 con 26 deleghe, si incontrarono a Chicago assieme a 61 soci fondatori. Il risultato fu la creazione della American Numismatic Association. Da quell'incontro dell'ottobre 1891, la American Numismatic Association si \u00e8 allargata fino a diventare la pi\u00f9 grande organizzazione numismatica non-profit di questo tipo nel mondo.\nHeath avanz\u00f2 l'idea di convegni numismatici (\"Convention\"), dove i membri potessero avere contatti personali con altri numismatici. Il primo fu tenuto nel 1891.\nDa allora i convegni furono tenuti ogni anno fino al 1895 e poi nel 1901 e nel 1904. Dopo la convention del 1907, tenutasi a Columbus, nell'Ohio, fu deciso che gli incontri avrebbero avuto cadenza annuale da allora in poi.\nIl 16 giugno 1908 Heath mor\u00ec improvvisamente. Farran Zerbe, che era allora il presidente, si fece carico di dirigere e pubblicare il \"THE NUMISMATIST\" e, come prima cosa, acquist\u00f2 la testata dagli eredi di Heath. Nel 1911, grazie alla generosit\u00e0 di W.C.C. Wilson di Montr\u00e9al, in Canada, il \"THE NUMISMATIST\" fu acquistato da Zerbe e donato alla ANA e da allora la rivista \u00e8 propriet\u00e0 della associazione che la pubblica con cadenza mensile.\nLa rilevanza nazionale fu ottenuta il 9 maggio 1912, quando all'Associazione \u00e8 stata concessa un charter del governo federale, firmato dal presidente William H. Taft. Un emendamento per rendere la Charter permanente e permettere un consiglio pi\u00f9 grande fu proposto nel 1962; l'emendamento fu votato dal Congresso e firmato dal presidente John F. Kennedy il 10 aprile 1962.\nSede.\nLa decisione di istituire una sede nazionale della ANA avvenne nel 1961. Come sede fu scelta Colorado Springs (Colorado) e la sua apertura ufficiale avvenne il 10 giugno 1967.\nLa struttura dell'ANA facility a Colorado Springs ospita la pi\u00f9 grande biblioteca di numismatica del mondo. Libri e altri risorse sono date in prestito ai membri che pagano solo le spese di spedizione e assicurazione.\nMuseo della moneta dell'ANA.\nLa struttura di Colorado ospita anche l'ANA Money Museum con oltre 250\u00a0000 oggetti che coprono l'intera storia della numismatica fin dalla prima invenzione della moneta.\nBoard of Governors.\nL'ANA \u00e8 gestita da un consiglio di 9 membri, il \"Board of Governors\", composto da Presidente, Vicepresidente, e 7 \"Governors\".\nYNA.\nLa \"Young Numismatists of America\" \u00e8 stata una organizzazione a carattere internazionale fondata nel 1990 in occasione del seminario estivo della ANA. Gi\u00e0 dall'inizio, la YNA \u00e8 stato un interessante strumento per i giovani numismatici per mettere i propri articoli in pubblicazione. Tuttavia, alla fine del 1996, molti dei fondatori della associazione erano oramai al college e non pi\u00f9 in grado di collaborare. La YNA gradualmente perse la sua spinta e, nonostante vari tentativi di rivitalizzarla, ha cessato di esistere.\nEventi numismatici.\nLa ANA ha tenuto quasi ogni anno un proprio convegno fin dal 1891. Dal 1978 la cadenza \u00e8 passata a due convegni all'anno. La ANA ha anche organizzato un terzo evento il 2011 e il 2012, ma ha annunciato nel maggio 2012 che questa esperienza non sarebbe proseguita nel 2013.\nLa ANA organizza anche il \"Summer Seminar\", un'offerta di vari corsi che si tengono a Colorado Springs a met\u00e0-estate, in genere della durata di una settimana, tenuti da numismatici esperti.\nSedi delle Convention della ANA.\nLe Convention della ANA si sono tenute nelle seguenti localit\u00e0.\nFarran Zerbe Memorial Award.\nIl Farran Zerbe Memorial Award \u00e8 il premio pi\u00f9 importante conferito dalla ANA. \u00c8 assegnato in riconoscimento di una carriera pluriennale eccezionale, dedicata alla numismatica. Il premio \u00e8 riservato ai membri dell'associazione.\nNumismatic Hall of Fame.\nPer perpetuare e custodire la memoria dei pi\u00f9 importanti numismatici di tutti i tempi, la American Numismatic Association ha creato la \"Numismatic Hall of Fame\", ospitata nella sua sede principale a Colorado Springs.\nL'idea della Numismatic Hall of Fame, realizzatasi nell'agosto del 1964, \u00e8 il frutto di una proposta da Jack W. Ogilvie, autore di film di Hollywood che ha collaborato alla ANA come storico dal 1950 al 1970.\nStatuto e regolamento furono elaborati in quell'anno e i primi a esservi ammessi furono scelti nel 1969. Un altro gruppo fu scelto nel 1970, e altri seguirono con cadenza biennale."}
{"id": "4752393", "revid": "293377", "url": "https://it.wikipedia.org/wiki?curid=4752393", "title": "Los Angeles Toros", "text": "I Los Angeles Toros furono una franchigia calcistica statunitense di Los Angeles che milit\u00f2 nella National Professional Soccer League nel 1967.\nStoria.\nI Los Angeles Toros vennero fondati nel 1967 per disputare la National Professional Soccer League, lega alternativa a quella riconosciuta internazionalmente USA. \nI \"Toros\" ottennero il quinto ed ultimo posto della Western Division, non qualificandosi cos\u00ec per la finale del torneo.\nCon la riunificazione delle due leghe, USA ed NPSL, nella North American Soccer League i \"Toros\" dovettero cedere il posto ai Los Angeles Wolves, provenienti dalla lega rivale, di cui tra l'altro erano i vincitori. I \"Toros\" furono ricollocati a San Diego dando vita ai ."}
{"id": "4752396", "revid": "1573940", "url": "https://it.wikipedia.org/wiki?curid=4752396", "title": "Chiroxiphia caudata", "text": "Il manachino codadirondine (Chiroxiphia caudata ()) \u00e8 un uccello passeriforme della famiglia Pipridae, diffuso in Sud America.\nDistribuzione e habitat.\nLa specie \u00e8 diffusa in Argentina nord-orientale, Brasile meridionale e sud-orientale, Paraguay."}
{"id": "4752401", "revid": "599013", "url": "https://it.wikipedia.org/wiki?curid=4752401", "title": "Cirilio Fernandez", "text": "Carriera.\nCalciatore.\nUruguaiano, si trasferisce in Ecuador per militare nel , con cui ottiene il secondo posto nella Campeonato Nacional de F\u00fatbol 1965. Le due stagioni seguenti passa all', ottenendo altri due secondi posti in campionato.\nNel 1967 raggiunge gli Stati Uniti d'America per giocare nei Los Angeles Toros, che l'anno seguente, spostandosi a San Diego, divennero San Diego Toros. Con i \"Toros\" raggiunse la finale della North American Soccer League 1968, persa contro gli Atlanta Chiefs.\nLa stagione successiva, dopo aver giocato alcuni incontri d'esibizione con i , passa al Kansas City Spurs, societ\u00e0 con cui vince il campionato ed il titolo personale di miglior giocatore del torneo. Gioc\u00f2 anche nella decisiva vittoria contro i .\nNel 1969 si trasferisce nei Paesi Bassi per giocare nel Go Ahead Eagles, con cui ottiene il settimo posto della Eredivisie 1969-1970.\nL'anno seguente passa al PEC Zwolle, societ\u00e0 che lascer\u00e0 nel 1972, essendo stato ingaggiato dall'Haarlem.\nCon l'Haarlem giocher\u00e0 sino al 1974, anno in cui torner\u00e0 negli Stati Uniti d'America per giocare nei Seattle Sounders. Con i \"Sounders\" Fernandez ottenne come migliori piazzamenti il raggiungimento dei quarti di finale nelle stagioni 1975 e 1976.\nNel 1976 passa ai Tacoma Tides e l'anno seguente torna a giocare con gli olandesi dell'Haarlem, per poi tornare ai Seattle Sounders, senza per\u00f2 mai scendere in campo.\nNel 1981 torna a giocare con i Seattle Sounders, giocando per due anni nel campionato indoor della North American Soccer League."}
{"id": "4752406", "revid": "293377", "url": "https://it.wikipedia.org/wiki?curid=4752406", "title": "Pepe Fernandez", "text": ""}
{"id": "4752413", "revid": "1573940", "url": "https://it.wikipedia.org/wiki?curid=4752413", "title": "Cryptospiza shelleyi", "text": "L'astro montano di Shelley (\"Cryptospiza shelleyi\" ) \u00e8 un uccello passeriforme della famiglia degli Estrildidi.\nDeve il suo nome scientifico (nonch\u00e9 quello nome comune) al geologo ed ornitologo britannico George Ernest Shelley.\nDistribuzione e \"habitat\".\nSi tratta di una specie endemica della porzione orientale della Rift Valley a cavallo fra il Congo (parco nazionale di Kahuzi-Biega e zone montuose ad ovest del lago Kivu), l'Uganda (catena del Ruwenzori e monti Virunga), il Ruanda (foreste di Makwa e ) ed il Burundi.\nL\"'habitat\" di questi uccelli \u00e8 costituito dalle foreste montane (fra i 1500 ed i 3400 m di quota) con presenza di folto sottobosco: essi possono essere osservati anche nelle foreste secondarie con presenza di radure erbose e nelle foreste di bamb\u00f9.\nDescrizione.\nDimensioni.\nCon una lunghezza corporea di 14\u00a0cm, l'astro montano di Shelley rappresenta la specie di maggiori dimensioni nell'ambito del proprio genere di appartenenza.\nAspetto.\nSi tratta di uccelli dall'aspetto massiccio, muniti di un forte becco conico e di ali e coda piuttosto corte in rapporto alle dimensioni.\nLa colorazione di testa, petto, fianchi \u00e8 ventre \u00e8 giallo-verdastra, con tendenza a sfumare nell'arancio su basso ventre e sottocoda: coda e remiganti sono nere. Nel maschio \u00e8 presente un'estesa area di colore rosso cremisi che comprende la parte superiore della testa, nuca, dorso, ali e codione, e che invece nella femmina si limita alla zona alare e al dorso. In ambedue i sessi il becco \u00e8 di colore rosso con tendenza a scurirsi verso la punta, gli occhi sono bruno-rossicci, le zampe sono di colore carnicino-grigiastro.\nBiologia.\nSi tratta di uccelli diurni ed assai schivi, che vivono da soli o in coppie: in alcuni casi possono associarsi a specie congeneri, come l'astro montano di Jackson. Passano la maggior parte del tempo al suolo o nei pressi di esso alla ricerca di cibo, pronti a nascondersi nel folto della vegetazione al minimo segnale di pericolo.\nAlimentazione.\nL'astro montano di Shelley si nutre principalmente di piccoli semi di graminacee, preferendo quelli ancora immaturi: integra inoltre la propria dieta con bacche, frutta, germogli ed invertebrati di piccole dimensioni.\nRiproduzione.\nFinora non sono ancora stati osservati nidi appartenenti a uccelli di questa specie: tuttavia, si pensa che la riproduzione ricalchi per modalit\u00e0 e tempi quella degli altri estrildidi.\nConservazione.\nIn virt\u00f9 della sua naturale rarit\u00e0 e dell'areale di diffusione molto frammentato e minacciato dalla pressione antropica e dalla deforestazione, l'astro di Shelley viene classificato come \"vulnerabile\" dallo IUCN, in quanto si stima la popolazione mondiale di questi uccelli come compresa fra i 2500 ed i 10000 esemplari."}
{"id": "4752414", "revid": "11959", "url": "https://it.wikipedia.org/wiki?curid=4752414", "title": "Battaglia di Hadramawt", "text": ""}
{"id": "4752417", "revid": "478814", "url": "https://it.wikipedia.org/wiki?curid=4752417", "title": "Koh Phangan", "text": ""}
{"id": "4752421", "revid": "617415", "url": "https://it.wikipedia.org/wiki?curid=4752421", "title": "Aleksej \u0116kimjan", "text": "Biografia.\nEkimyan fu generale della polizia sovietica e capo regionale del dipartimento di investigazione criminale di Mosca. Era considerato l'unico compositore popolare al mondo ad aver gestito un reparto di polizia. Allo stesso tempo, gli venne assegnato il titolo ufficiale di \"Rinomato maestro delle arti\". La prima canzone popolare di Ekimyan per il Festival Internazionale di Mosca piacque a Vano Muradeli, il quale disse a proposito: \"non sapevo se sarebbe diventato un generale, ma sarebbe diventato un compositore\". Le sue canzoni furono eseguite e registrate da cantanti sovietici prominenti come Ljudmila Zykina, Iosif Kobzon e Lusine Zakaryan. Il film documentario-concerto \"Percorsi della mia memoria\" \u00e8 dedicato ad Ekimyan.\nEkimyan mor\u00ec il 24 aprile 1982. \u00c8 sepolto a Erevan, in Armenia."}
{"id": "4752422", "revid": "287204", "url": "https://it.wikipedia.org/wiki?curid=4752422", "title": "Luciana Capodanno", "text": "Biografia.\nNata a Napoli il primo gennaio 1934, \u00e8 stata una delle componenti della squadra nazionale di bridge e per oltre un quarantennio ha vinto molti tornei internazionali.\nTra i molti premi e riconoscimenti va innanzitutto ricordato che Luciana Capodanno \u00e8 una delle quattro italiane ad avere guadagnato lo status di Women World Grand Master della World Bridge Federation (le altre essendo, la sorella Marisa D'Andrea, Anna Valenti e Marisa Bianchi).\nNel 1964 ha vinto le Olimpiadi femminili di bridge svoltesi a Montecarlo ed \u00e8 arrivata seconda alle olimpiadi di Valkenburg del 1980.\nNel 1978 e nel 1987 ha conquistato una medaglia d'argento ed una di bronzo ai campionati del mondo femminili anche noti come Venice Cup, dal nome della sede che ospit\u00f2 il primo torneo.\nNel 1976 ha vinto le Olimpiadi Femminili a squadre (World Team Olympiad').\nNel 1974 e 1977 ha vinto due Campionati Europei Femminili, mentre negli anni seguenti si \u00e8 aggiudicata 2 argenti e 3 bronzi nei Campionati del MEC a Squadre Femminili ed un bronzo in quelli a Squadre Miste.\nCome rappresentante dei colori di Milano, nel 1974, 1976, 1977, 1984, 1987, 1988, 1989, 1998, 2000, 2001 ha vinto 10 titoli nazionali a Squadre Femminili, mentre nel 1987 e 1995 ha vinto i campionati nazionali a squadre miste.\nNel 2013 la Federazione Italiana del Bridge ha onorato Luciana Capodanno e la sorella Marisa D'Andrea con un premio alla carriera.\n\u00c8 morta il 15 novembre 2013 per un ictus cerebrale che l'ha colpita all'et\u00e0 di 79 anni."}
