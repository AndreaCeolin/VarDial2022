{"id": "4711940", "revid": "726373", "url": "https://it.wikipedia.org/wiki?curid=4711940", "title": "Jurassic Park (videogioco SNES)", "text": "Jurassic Park \u00e8 un videogioco per Super Nintendo Entertainment System pubblicato da Ocean Software, ispirato al film \"Jurassic Park\". Gameplay e storyline sono basati sull'omonimo titolo NES: il giocatore controlla Alan Grant e deve completare diverse missioni prima di poter abbandonare Isla Nublar. Il nuovo hardware 16-bit per\u00f2 permette un grande miglioramento su grafica e suono (si tratta di uno dei primi videogiochi masterizzati in Dolby Pro Logic), oltre che un radicale cambiamento del gameplay in alcune sezioni. Le musiche sono ancora una volta di Jonathan Dunn.\nDi questo titolo \u00e8 stata messa in commercio anche una versione NES non autorizzata da Nintendo, col titolo The Lost World: Jurassic Park, che mantiene le novit\u00e0 in fatto di gameplay discostandosi quindi dalla versione NES ufficiale.\nNel 1994 Ocean distribu\u00ec un sequel, \"\".\nModalit\u00e0 di gioco.\nOgni missione \u00e8 costituita da un certo numero di aree, nelle quali il giocatore deve raccogliere uova di dinosauro o schede d'accesso per aree protette. La principale novit\u00e0 sono alcune sequenze in prima persona in 3D. A differenza della versione NES, questa offre un numero illimitato di Continua, ma ancora una volta \u00e8 priva di funzioni di salvataggio.\nCritiche.\nCome gi\u00e0 accennato, rispetto alla versione NES i Continua sono illimitati; ma, avendo molti pi\u00f9 obbiettivi da completare, la totale assenza di un sistema di salvataggio o di password ha reso il gioco bersaglio di numerose critiche. In generale comunque le critiche sono state pi\u00f9 positive rispetto alla versione NES."}
{"id": "4711944", "revid": "767487", "url": "https://it.wikipedia.org/wiki?curid=4711944", "title": "Sharleen Spiteri", "text": "Biografia.\nSharleen Spiteri \u00e8 nata a Bellshill, in Scozia, da genitori musicisti: suo padre Eddie, marinaio mercantile, \u00e8 chitarrista, mentre la madre Vilma \u00e8 cantante. Di origini francesi, italiane, irlandesi e maltesi, Spiteri \u00e8 stata parrucchiera a Muirhead, nel North Lanarkshire, finch\u00e9 il gruppo musicale Texas non \u00e8 diventata la sua unica priorit\u00e0, dedicandocisi totalmente dal 1988. Spiteri ha un'estensione vocale di contralto."}
{"id": "4711948", "revid": "287204", "url": "https://it.wikipedia.org/wiki?curid=4711948", "title": "Junior Libertas Pallacanestro 2013-2014", "text": ""}
{"id": "4711949", "revid": "339392", "url": "https://it.wikipedia.org/wiki?curid=4711949", "title": "Ra\u00ebny", "text": ""}
{"id": "4711953", "revid": "22475", "url": "https://it.wikipedia.org/wiki?curid=4711953", "title": "Neue Deutsche Biographie", "text": "Neue Deutsche Biographie (NDB) \u00e8 uno dei pi\u00f9 importanti e completi dizionari biografici in lingua tedesca.\nL'Opera.\n\"Neue Deutsche Biographie\" (traduzione letterale \"Nuova Biografia Tedesca\") \u00e8 una pubblicazione di riferimento biografica simile al Dizionario biografico degli italiani, al Dictionary of National Biography, al Dictionary of American Biography, all'American National Biography, Dictionary of Canadian Biography, Dictionary of Australian Biography, Dictionary of New Zealand Biography, Dictionary of Irish Biography (Irlanda), Svenskt biografiskt lexikon (Svezia) o all'\u00d6sterreichisches Biographisches Lexikon 1815-1950 (\u00d6BL) (Austria).\nNDB \u00e8 pubblicata in tedesco dalla Commissione storica presso l'Accademia Bavarese delle Scienze e stampata da Duncker &amp; Humblot a Berlino.\nIl suo primo volume, che copre in ordine alfabetico i nomi da \"Aachen\" a \"Behaim\", \u00e8 stato pubblicato nel 1953. Il volume pi\u00f9 recente \u00e8 il 25\u00b0, che copre i nomi da \"Stadion\" a \"Tecklenborg\", ed \u00e8 stato pubblicato nel febbraio 2013. Finora, sono state pubblicate pi\u00f9 di 21.800 biografie degli individui e delle famiglie, che vivevano in territori dove si parlavano lingue tedesche (Sprachraum). 2.400 ulteriori articoli dovrebbero essere aggiunti in tre ulteriori volumi, con completamento nel 2019. Un indice di catalogazione di tutti gli articoli e il testo integrale degli articoli nei primi 24 volumi, coprendo i nomi da \"Aachen\" a \"Stader\", sono disponibili gratuitamente online. Questo indice \u00e8 anche parte del Portal Biographie (portale biografico). Questo progetto cooperativo della biblioteca di stato bavarese (Bayerische Staatsbibliothek), il Comitato storico presso l'Accademia bavarese delle scienze e delle scienze umane (Historische Kommission bei der Bayerischen Akademie der Wissenschaften), l'Accademia austriaca delle scienze e delle scienze umane (\u00d6sterreichische Akademie der Wissenschaften) e la Fondazione Dizionario storico della Svizzera rende disponibili i dati anche di \"Allgemeine Deutsche Biographie\" (ADB), \u00d6sterreichisches Biographisches Lexikon 1815-1950 (\u00d6BL) (dizionario biografico austriaco 1815-1950), Historisches Lexikon der Schweiz / Dictionnaire Historique de la Suisse / Dizionario Storico della Svizzera (HLS / DHS / DSS), Rheinland-Pf\u00e4lzische Personendatenbank (RPPB) e S\u00e4chsische Biografie (biografia dei Sassoni).\nStoria.\nDeriva da Allgemeine Deutsche Biographie (ADB), opera che venne pubblicata dalla Commissione Storica della \"Bayerische Akademie der Wissenschaften\" (Accademia Bavarese delle Scienze) tra il 1875 e il 1912 in 56 volumi, stampati a Monaco di Baviera e a Lipsia da Duncker e Humblot. L'ADB contiene le biografie di circa 26 500 persone decedute prima del 1900 e vissute in un paese di lingua tedesca, o nei Paesi Bassi prima del 1648. \nLa \"Neue Deutsche Biographie\", \u00e8 iniziata nel 1953 e si prevede possa essere completata nel 2017."}
{"id": "4711954", "revid": "834", "url": "https://it.wikipedia.org/wiki?curid=4711954", "title": "Around the World Live (Jethro Tull video)", "text": ""}
{"id": "4711955", "revid": "1305772", "url": "https://it.wikipedia.org/wiki?curid=4711955", "title": "Around the World Live", "text": ""}
{"id": "4711958", "revid": "599013", "url": "https://it.wikipedia.org/wiki?curid=4711958", "title": "Arthur Wynne", "text": ""}
{"id": "4711963", "revid": "1305772", "url": "https://it.wikipedia.org/wiki?curid=4711963", "title": "Away with Words", "text": ""}
{"id": "4711965", "revid": "256896", "url": "https://it.wikipedia.org/wiki?curid=4711965", "title": "Bottega del Mondo", "text": ""}
{"id": "4711966", "revid": "1869172", "url": "https://it.wikipedia.org/wiki?curid=4711966", "title": "Band of Brothers (album)", "text": ""}
{"id": "4711967", "revid": "400694", "url": "https://it.wikipedia.org/wiki?curid=4711967", "title": "Band of Brothers", "text": ""}
{"id": "4711969", "revid": "1873126", "url": "https://it.wikipedia.org/wiki?curid=4711969", "title": "Nora Watkins", "text": "Biografia.\nNora Watkins \u00e8 stata nella squadra che ha inaugurato la storia delle Football Ferns il 25 agosto 1975, con l'esordio in AFC Women's Asian Cup. La Nuova Zelanda vinse poi quell'edizione (la prima) della manifestazione. Nora Watkins segn\u00f2 una delle reti con cui la Nuova Zelanda batt\u00e9 la Thailandia in finale.\nAl di fuori del mondo sportivo \u00e8 una manager nel campo assicurativo.\nAllenatrice.\nA fine carriera si dedica all'allenamento nella squadra del Petone FC, e per breve tempo anche delle Football Ferns.\nPalmar\u00e8s.\nGiocatrice"}
{"id": "4711972", "revid": "729019", "url": "https://it.wikipedia.org/wiki?curid=4711972", "title": "Sakae (metropolitana di Nagoya)", "text": " \u00e8 una stazione della Metropolitana di Nagoya situata nell'area centro-occidentale della citt\u00e0. Offre l'interscambio fra le linee Higashiyama e Meij\u014d e anche con la linea Meitetsu Seto, avente il capolinea presso l'integrata stazione di Sakaemachi. La stazione serve il principale centro commerciale e dell'intrattenimento della citt\u00e0 di Nagoya ed \u00e8 frequentata da oltre 100.000 persone al giorno.\nStruttura.\nLa stazione, sotterranea, offre l'interscambio fra le due linee. La linea Higashiyama dispone di una banchina a isola con due binari laterali, mentre la linea Meij\u014d possiede due marciapiedi laterali con due binari passanti."}
{"id": "4711973", "revid": "287204", "url": "https://it.wikipedia.org/wiki?curid=4711973", "title": "Futbol'nyj Klub Rossijanka", "text": "Il Futbol'nyj Klub Rossijanka (cir. rus. \u0424\u0443\u0442\u0431\u043e\u043b\u044c\u043d\u044b\u0439 \u043a\u043b\u0443\u0431 \u00ab\u0420\u043e\u0441\u0441\u0438\u044f\u043d\u043a\u0430\u00bb) \u00e8 stata una squadra di calcio femminile russa della citt\u00e0 di Krasnoarmejsk, nell'Oblast' di Mosca.\nStoria.\nLa squadra, fondata nel 1990 con il nome di \"Nadezhda Krasnoarmejsk\" prima della dissoluzione dell'Unione Sovietica, \u00e8 stata una formazione di calcetto fino al 1998, anno in cui la dirigenza decise di istituire una squadra di calcio femminile a 11. Venne iscritta alla Prima Divisione (il campionato di secondo livello), dove raccolse un quinto ed un terzo posto. Nel 2000 la societ\u00e0 si sciolse.\nLa squadra fu rifondata nel 2003 con il nome di \"Rossijanka\" e re-iscritta alla Prima Divisione russa, dove centr\u00f2 la promozione alla Vys\u0161ij Divizion, massimo livello del campionato russo, al primo tentativo. Nel torneo di primo livello dimostr\u00f2 subito di essere una delle squadre pi\u00f9 competitive classificandosi sempre, fino alla stagione 2012-13, tra le prime due, e vincendo quattro titoli nazionali. Grazie risultati ottenuti ha avuto accesso al torneo internazionale destinato ai club istituito dalla Union of European Football Associations, denominata UEFA Women's Cup fino alla stagione 2008-2009 e UEFA Women's Champions League dalle successive.\nAll'inizio della stagione 2017 gran parte delle componenti della squadra pass\u00f2 al . Al termine della stessa stagione, la societ\u00e0 interruppe le attivit\u00e0, cedendo il titolo sportivo di partecipazione al campionato di Vys\u0161ij Divizion alla neonata Lokomotiv Mosca.\nOrganico.\nRosa 2017.\nRosa come da sito ufficiale e da sito UEFA."}
{"id": "4711974", "revid": "1543377", "url": "https://it.wikipedia.org/wiki?curid=4711974", "title": "Marco Zamperini", "text": "Biografia.\nLaureato in Statistica presso l'Universit\u00e0 Statale di Milano nel 1987, tre anni dopo entr\u00f2 in Etnoteam, presso la quale nel gennaio 2000, nell'ambito di una ristrutturazione organizzativa, fu nominato chief technology officer per la direzione generale telecomunicazioni e media, passando poi a essere direttore delle attivit\u00e0 di ricerca e sviluppo e responsabile delle attivit\u00e0 di evangelizzazione tecnologica (giugno 2001) e direttore del marketing e della comunicazione (dicembre 2005 - luglio 2007). Da luglio 2007 era chief technology officer della Value Team S.p.A.. Con l'acquisizione di Value Team da parte del colosso giapponese NTT Data nell'aprile 2011 divenne Chief Innovation Officer di NTT DATA Italia.\nFu professore a contratto presso l'Universit\u00e0 di Lingue e Comunicazione IULM, oltre che autore di libri e articoli su Internet apparsi su quotidiani e riviste italiani. Era uno degli autori di CheFuturo!.\nSul web era noto con lo pseudonimo di FunkyProfessor.\nMor\u00ec nel 2013 all'et\u00e0 di cinquant'anni, probabilmente a causa di un infarto. Le sue ceneri sono tumulate al Cimitero Maggiore di Milano, in un colombaro."}
{"id": "4711976", "revid": "1305772", "url": "https://it.wikipedia.org/wiki?curid=4711976", "title": "Bernab\u00f2 Malaspina", "text": ""}
{"id": "4711979", "revid": "564451", "url": "https://it.wikipedia.org/wiki?curid=4711979", "title": "Stazione di Imaike (Aichi)", "text": ""}
{"id": "4711985", "revid": "2084998", "url": "https://it.wikipedia.org/wiki?curid=4711985", "title": "Saint-Germain (Montjovet)", "text": "Saint-Germain (pron. fr. : ) \u00e8 una frazione del comune di Montjovet in Valle d'Aosta.\nLa parrocchia di Saint-Germain comprende le seguenti frazioni di Montjovet: Le Balmas, Champ\u00e9riou, Chenal, Cis\u00e9ran, Estaod, Laval, Perral, Le Provaney e Ruelle.\nStoria.\nSaint-Germain fungeva da tappa obbligata per i viandanti (mercanti, ma anche pellegrini lungo la Via Francigena) ed \u00e8 stata pertanto storicamente ricco di ospizi.\nConobbe il suo splendore nel medioevo, quando ebbe i propri feudatari, per poi passare agli Challant, allorch\u00e9 le gabelle facevano la fortuna delle signorie locali, la cui potenza era materializzata dai castelli di Chenal e di Saint-Germain."}
{"id": "4711987", "revid": "400694", "url": "https://it.wikipedia.org/wiki?curid=4711987", "title": "Summerland", "text": "Summerland pu\u00f2 riferirsi a:"}
{"id": "4711988", "revid": "33689", "url": "https://it.wikipedia.org/wiki?curid=4711988", "title": "KWIC", "text": ""}
{"id": "4711991", "revid": "2730", "url": "https://it.wikipedia.org/wiki?curid=4711991", "title": "Robert Shiller", "text": "Considerato uno dei padri della finanza comportamentale ha studiato la volatilit\u00e0 dei mercati finanziari, la dinamica dei prezzi e la formazione delle bolle speculative, \u00e8 professore all'Universit\u00e0 di Yale.\nIl 14 ottobre 2013, l'Accademia reale svedese delle scienze ha deciso di premiare Shiller, insieme a Eugene Fama e Lars Peter Hansen, con il Premio Nobel per l'Economia, \u00abper le loro analisi empiriche sui prezzi delle attivit\u00e0 finanziarie\u00bb.\n\u00c8 noto per aver teorizzato il rischio di \"epidemie narrative\" che hanno grande impatto sull'economia, al contrario di quanto postulato dal dogma dell'homo oeconomicus."}
{"id": "4711997", "revid": "729019", "url": "https://it.wikipedia.org/wiki?curid=4711997", "title": "Itsutsubashi (metropolitana di Sendai)", "text": " \u00e8 una stazione della metropolitana di Sendai situata nell'area centrale della citt\u00e0 omonima. Il nome \"Itsutsubashi\" significa \"cinque ponti\".\nStruttura.\nLa stazione, sotterranea, \u00e8 dotata di una banchina a isola con due binari passanti protetti da porte di banchina a met\u00e0 altezza."}
{"id": "4712000", "revid": "241195", "url": "https://it.wikipedia.org/wiki?curid=4712000", "title": "Robert James Shiller", "text": ""}
{"id": "4712002", "revid": "241195", "url": "https://it.wikipedia.org/wiki?curid=4712002", "title": "Robert J. Shiller", "text": ""}
{"id": "4712006", "revid": "729019", "url": "https://it.wikipedia.org/wiki?curid=4712006", "title": "Atagobashi (metropolitana di Sendai)", "text": " \u00e8 una stazione della metropolitana di Sendai situata nell quartiere di Wakabayashi-ku a Sendai, in Giappone.\nStruttura.\nLa stazione, sotterranea, \u00e8 dotata di una banchina a isola con due binari passanti protetti da porte di banchina a met\u00e0 altezza."}
{"id": "4712007", "revid": "61964711", "url": "https://it.wikipedia.org/wiki?curid=4712007", "title": "Eugene F. Fama", "text": ""}
{"id": "4712008", "revid": "729019", "url": "https://it.wikipedia.org/wiki?curid=4712008", "title": "Kawaramachi (metropolitana di Sendai)", "text": " \u00e8 una stazione della metropolitana di Sendai situata nell quartiere di Wakabayashi-ku a Sendai, in Giappone.\nStruttura.\nLa stazione, sotterranea, \u00e8 dotata di due marciapiedi laterali con due binari passanti protetti da porte di banchina a met\u00e0 altezza."}
{"id": "4712010", "revid": "729019", "url": "https://it.wikipedia.org/wiki?curid=4712010", "title": "Nagamachi-Itch\u014dme (metropolitana di Sendai)", "text": " \u00e8 una stazione della metropolitana di Sendai situata nell quartiere di Taihaku-ku a Sendai, in Giappone.\nStruttura.\nLa stazione, sotterranea, \u00e8 dotata di due marciapiedi laterali con due binari passanti protetti da porte di banchina a met\u00e0 altezza."}
{"id": "4712012", "revid": "120128036", "url": "https://it.wikipedia.org/wiki?curid=4712012", "title": "Suite per orchestra di Johann Sebastian Bach", "text": "Le suite orchestrali BWV 1066-1069 (chiamate ouverture dal loro autore), sono quattro composizioni di Johann Sebastian Bach.\nStoria.\nLe suite per orchestra sono introdotte da un ampio pezzo in stile francese (la cosiddetta \"ouverture francese\") suddiviso, come da tradizione, in tre sezioni: la prima \u00e8 costituita da ritmi puntati, arpeggi e numerosi abbellimenti, mentre la seconda \u00e8 un tema fugato; la terza, talvolta omessa dai compositori (ma non da Bach in queste quattro suite), \u00e8 la ripetizione della prima parte con alcune modifiche.\nDopo il primo movimento, che \u00e8 sempre quello pi\u00f9 lungo, le composizioni non seguono il classico schema della suite barocca, formata da allemanda, corrente, sarabanda e giga, ma comprendono diverse altre danze, tutte di dimensioni minori rispetto al movimento iniziale.\nLe quattro composizioni sono:\nUn tempo era compresa anche una quinta suite, in sol minore e catalogata come BWV 1070. I musicologi, tuttavia, ne hanno successivamente attribuito la paternit\u00e0 a un compositore sconosciuto o a Wilhelm Friedemann Bach. Un'altra ouverture, in mi minore, \u00e8 forse di Johann Bernhard Bach.\nData la grande capacit\u00e0 lavorativa di Johann Sebastian, e considerato che compose musica profana sia per la corte di C\u00f6then che per il \"Collegium Musicum\" di Lipsia, \u00e8 molto probabile che, originariamente, le suite orchestrali fossero molte di pi\u00f9, ma che gran parte di esse siano andate perdute.\nLe parti separate delle varie suite indicano spesso la presenza di pi\u00f9 versioni degli stessi pezzi, destinate a gruppi di piccole dimensioni o a formazioni di strumentisti pi\u00f9 numerose. I numerosi interventi a matita, fatti dagli orchestrali, confermano che le suite vennero eseguite numerose volte, probabilmente sotto la direzione dello stesso Bach.\nStruttura.\nSuite n\u00b0 1 in do maggiore BWV 1066.\nFonti:\nOrganico: oboe I e II, fagotto, violino I e II, viola e basso continuo.\nL'epoca di composizione della prima suite non \u00e8 chiara. Alcuni studiosi, in base a considerazioni stilistiche, la collocano durante i primi anni della permanenza di Bach alla corte di C\u00f6then, intorno al 1719. Altri, invece, come il musicologo Henry Schmidt, la datano non prima del 1725. Questa post-datazione \u00e8 basata sul fatto che l'opera sarebbe stata realizzata sulla falsariga del corale \"Dir, dir, Jehovah, will ich singen\" BWV 299, presente nel \"Piccolo libro di Anna Magdalena Bach\" del 1725, tenendo presente che molte volte Bach riutilizz\u00f2 musica sacra per scopi profani, ma non riutilizz\u00f2 mai musica profana per scopi sacri.\nSecondo Alberto Basso, invece, le somiglianze col corale BWV 299 sono del tutto casuali e la suite \u00e8 collocabile intorno al 1718. La suite venne pubblicata per la prima volta dall'editore Peters di Lipsia nel 1853.\nSuite n\u00b0 2 in si minore BWV 1067.\nFonti:\nOrganico: flauto traverso, violino I e II, viola e basso continuo.\nLa seconda suite \u00e8 collocabile cronologicamente intorno al 1721, anche se alcuni la datano addirittura a dopo il 1730. Secondo Joshua Rifkin la composizione si baserebbe su una precedente versione in la minore, con un violino al posto del flauto traverso. Gonzalo Ruiz, invece, sostiene che lo strumento originario fosse l'oboe, in quanto un ipotetico violino sarebbe stato sottoutilizzato (poich\u00e9 la corda del sol non verrebbe praticamente mai suonata), mentre l'estensione richiesta \u00e8 esattamente quella dell'oboe barocco.\nLa suite venne pubblicata per la prima volta dall'editore Peters di Lipsia nel 1853.\nSuite n\u00b0 3 in re maggiore BWV 1068.\nFonti:\nOrganico: tromba I, II e III, timpani, oboe I e II, violino I e II, viola e basso continuo.\nLa terza suite \u00e8 collocabile fra gli ultimi anni di Bach alla corte di C\u00f6then e i primi anni a Lipsia.\nIl secondo movimento \u00e8 impropriamente conosciuto con il nome di \"Aria sulla quarta corda\" e si differenzia dal resto della suite in quanto \u00e8 l'unico movimento nel quale l'organico comprende esclusivamente strumenti ad arco. Il nome \"Aria sulla quarta corda\" non \u00e8 di Bach, ma deriva da una trasposizione del violinista tedesco August Wilhelmj, il quale port\u00f2 la composizione da re maggiore a do maggiore e la abbass\u00f2 di un'ottava, in modo da poterla suonare tutta sulla quarta corda del violino. Gli arrangiamenti di questo movimento sono stati utilizzati come sigla per le varie serie documentaristiche del programma televisivo \"Quark\", condotte dal giornalista Piero Angela, e si ritrovano anche tra gli esempi di file audio MIDI del CD di installazione di alcune schede audio prodotte da Creative Technology. Inoltre, Panasonic la utilizza nella suoneria \u201cn\u00b0 9\u201d per il suo telefono cellulare GD67.\nLa suite venne pubblicata per la prima volta dall'editore Peters di Lipsia nel 1853.\nSuite n\u00b0 4 in re maggiore BWV 1069.\nFonti:\nOrganico: oboe I, II e III, fagotto, tromba I, II e III, timpani, violino I e II, viola e basso continuo.\nL'ultima suite orchestrale \u00e8 collocabile fra gli ultimi anni di Bach alla corte di C\u00f6then e i primi anni a Lipsia. Per lungo tempo l'opera venne considerata spuria. Tuttavia, nel 1873, Philipp Spitta riconobbe che il coro introduttivo della cantata \"Unser Mund sei voll Lachens\" BWV 110, eseguita per la prima volta a Lipsia il 25 dicembre 1725, \u00e8 fortemente basato sul primo movimento della suite, permettendone cos\u00ec il riconoscimento della paternit\u00e0.\nLa suite venne successivamente pubblicata dall'editore Peters di Lipsia nel 1881."}
{"id": "4712013", "revid": "110157", "url": "https://it.wikipedia.org/wiki?curid=4712013", "title": "Abbazia d'En-Calcat", "text": "L'abbazia di San Benedetto d'En-Calcat \u00e8 un'abbazia benedettina della Congregazione sublacense, presso Dourgne (Tarn, Francia)."}
{"id": "4712014", "revid": "767487", "url": "https://it.wikipedia.org/wiki?curid=4712014", "title": "Short track ai XXII Giochi olimpici invernali", "text": "Le gare di short track ai XXII Giochi olimpici invernali di So\u010di in Russia si sono svolte dal 10 a 21 febbraio 2014. Erano in programma quattro competizioni al maschile (500\u00a0m, 1000\u00a0m, 1500\u00a0m, 5000\u00a0m staffetta) e altrettante al femminile (500\u00a0m, 1000\u00a0m, 1500\u00a0m, 3000\u00a0m staffetta)."}
{"id": "4712015", "revid": "1632387", "url": "https://it.wikipedia.org/wiki?curid=4712015", "title": "Amaranthe (album)", "text": "Amaranthe \u00e8 l'album di debutto del supergruppo svedese omonimo. Il disco, pubblicato il 13 aprile 2011, \u00e8 stato definito come una perfetta combinazione di caratteristiche tipiche dell'heavy metal. Nell'ottobre 2011 \u00e8 uscita un'edizione speciale dell'album, contenente un DVD con i video musicali dei singoli estratti dall'album e materiale video inedito."}
{"id": "4712016", "revid": "767487", "url": "https://it.wikipedia.org/wiki?curid=4712016", "title": "Stalingrad (film 2013)", "text": "Stalingrad (\"\u0421\u0442\u0430\u043b\u0438\u043d\u0433\u0440\u0430\u0301\u0434\") \u00e8 un film del 2013 diretto da Fedor Bondarchuk, con protagonista Thomas Kretschmann.\nIl film \u00e8 stato selezionato per rappresentare la Russia nella categoria per il miglior film internazionale ai premi Oscar 2014 nella categoria miglior film straniero.\nTrama.\nAutunno del 1942, la citt\u00e0 di Stalingrado \u00e8 devastata dalle truppe naziste. Dopo un'azione bellica non riuscita, alcuni soldati russi lottano per stabilirsi dentro ad un edificio che, situato nei pressi delle rive del Volga, risulta di strategica importanza per la difesa. In una casa di quello stesso stabile vive una giovane donna, rifiutatasi di lasciare la propria citt\u00e0 dopo l'arrivo dei tedeschi, che stabilir\u00e0 un rapporto d'affetto con cinque soldati. Dalla parte dei nemici, intanto, il capitano Kahn si invaghisce della russa Masha.\nProduzione.\n\u00c8 il primo film russo prodotto completamente con la tecnologia del 3D, ed anche il primo film non statunitense che adotta il formato IMAX.\nLe riprese del film si sono svolte in Russia, nelle vicinanze di San Pietroburgo.\nIl budget della pellicola \u00e8 stato di circa 30 milioni di dollari.\nCast.\nL'attore Til Schweiger era stato preso in considerazione per il ruolo principale; tale ruolo \u00e8 stato poi affidato a Thomas Kretschmann che gi\u00e0 aveva partecipato a \"Stalingrad\" del 1993.\nDistribuzione.\nLa pellicola \u00e8 stata presentata fuori concorso all'ottava edizione del Festival Internazionale del Film di Roma.\nIl film \u00e8 stato distribuito nelle sale cinematografiche russe a partire dal 10 ottobre 2013.\nIn Italia il film \u00e8 uscito nel 2014 nel mercato direct-to-video."}
{"id": "4712017", "revid": "729019", "url": "https://it.wikipedia.org/wiki?curid=4712017", "title": "Hirose-d\u014dri (metropolitana di Sendai)", "text": " \u00e8 una stazione della metropolitana di Sendai situata nel quartiere di Aoba-ku nella zona centrale di Sendai, in Giappone.\nStruttura.\nLa stazione, sotterranea, \u00e8 dotata di un marciapiede centrale con due binari protetti da porte di banchina a mezza altezza. I binari si trovano al secondo piano sotterraneo, mentre al primo \u00e8 presente il mezzanino."}
{"id": "4712026", "revid": "729019", "url": "https://it.wikipedia.org/wiki?curid=4712026", "title": "K\u014dt\u014ddai-K\u014den (metropolitana di Sendai)", "text": " \u00e8 una stazione della metropolitana di Sendai situata nel quartiere di Aoba-ku nella zona centrale di Sendai, in Giappone.\nStruttura.\nLa stazione, sotterranea, \u00e8 dotata di un marciapiede centrale con due binari protetti da porte di banchina a mezza altezza. I binari si trovano al terzo piano sotterraneo, mentre al secondo \u00e8 presente il mezzanino."}
{"id": "4712028", "revid": "193305", "url": "https://it.wikipedia.org/wiki?curid=4712028", "title": "Fran\u00e7ois-Edm\u00e9e Ricois", "text": "Fu un paesaggista d'impostazione tardo-neoclassica.\nBiografia.\nFu allievo di Jean-Victor Bertin, di Anne-Louis Girodet e di Constant Bourgeois.\nEspose ai \"Salon\" dal 1819 al 1880 numerose viste di castelli e di paesaggi della Francia e della Svizzera."}
{"id": "4712030", "revid": "125144130", "url": "https://it.wikipedia.org/wiki?curid=4712030", "title": "Kingdom Hearts HD 2.5 Remix", "text": ", reso graficamente come Kingdom Hearts HD II.5 ReMIX, \u00e8 una raccolta di videogiochi sviluppata da Square Enix. Contiene \"Kingdom Hearts II Final Mix\", \"Kingdom Hearts Birth by Sleep Final Mix\" ed i filmati in alta qualit\u00e0 di \"\". Annunciata per PlayStation 3 al D23 Expo Japan il 14 ottobre, \u00e8 uscita nel 2014.\nQuesta raccolta in particolare ha subito qualche critica a causa di alcuni bug e degli elevati tempi di attesa (ad esempio durante la trasformazione di una Fusione Turbo o lo spostamento tra le varie aree) non presenti nei giochi originali.\n\"HD 2.5 ReMIX\", assieme alla prima raccolta, \u00e8 stato nuovamente aggiornato ed inserito nella raccolta \"Kingdom Hearts HD 1.5 + 2.5 Remix\", uscita nel marzo 2017 per il quindicesimo anniversario della saga per PlayStation 4. In particolare con \"HD 1.5 + 2.5 Remix\" si \u00e8 provveduto a risolvere quasi tutti i problemi (specialmente quelli dei caricamenti) che affliggevano questa raccolta. Successivamente \u00e8 stata pubblicata solo in digitale insieme a \"HD 2.8 Final Chapter Prologue\" per Xbox One il 18 febbraio 2020.\nSviluppo.\n\"Kingdom Hearts HD 2.5\" \"Remix\" venne anticipato per la prima volta durante i titoli di coda della precedente raccolta in quanto contenenti dei filmati da \"Kingdom Hearts II Final Mix\", \"Birth by Sleep\" e \"Re:Coded\". Nell'ottobre del 2013, Nomura disse che la seconda raccolta avrebbe avuto una qualit\u00e0 grafica maggiore rispetto alla prima e che a causa della durata inferiore di \"Re:Coded\", sarebbero stati inclusi filmati aggiuntivi che si sarebbero ricollegati a \"Dream Drop Distance\". Nomura aggiunse anche che lo sviluppo di questa raccolta sarebbe stato molto pi\u00f9 veloce poich\u00e9 il team di sviluppo sarebbe stato lo stesso ed aveva quindi gi\u00e0 un metodo per convertire i titoli in alta definizione. A marzo del 2014, Shinji Hashimoto disse inoltre che le scene aggiuntive erano state completate e che la raccolta stava entrando nelle fasi finali dello sviluppo.\nIl 5 giugno 2014, Square Enix annuncia le date di uscita della raccolta in Giappone, Stati Uniti ed Europa. L'annuncio venne affiancato anche da un trailer mostrato all'E3 2014. Vengono anche annunciati un Ultimania che avrebbe trattato dell'intera serie di KH ed un disco contenente la colonna sonora ufficiale, entrambi venduti assieme al gioco.\nIl 6 giugno, la divisione francese di Square Enix pubblica un video di dieci minuti contenente gameplay dalle versioni in alta qualit\u00e0 di \"Kingdom Hearts II Final Mix\" e di \"Birth by Sleep Final Mix\". Tai Yasue, in un'intervista del 10 giugno, asser\u00ec che lo sviluppo di \"HD 2.5\" \"Remix\" fosse stato pi\u00f9 semplice di quello di \"HD 1.5 Remix\", che la durata complessiva dei filmati di \"Re:Coded\" sarebbe stata ampliata a circa tre ore e che l'Arena Miraggio non avrebbe permesso di giocare in multigiocatore come invece era nell'originale \"Birth by Sleep\". Nonostante quest'ultima cosa, Yasue aggiunse che, per ovviare a questo cambiamento, le sfide dell'Arena Miraggio erano state messe a punto per risultare pi\u00f9 adatte al solo gioco in singolo. Il 12 giugno, sempre Yasue conferma in un'intervista con IGN che ci sarebbero stati nuovi filmati segreti in \"Re:Coded\", e che si sarebbero collegati sia con gli altri capitoli della serie che con \"Kingdom Hearts III\". Yasue inoltre, durante l'E3\u00a02014, che le oltre novanta tracce della colonna sonora della raccolta vennero registrate a Boston, affermazione confermata il 13 giugno mediante Facebook dalla The Video Game Orchestra e la sua divisione di registrazione SoundtRec Boston."}
{"id": "4712031", "revid": "729019", "url": "https://it.wikipedia.org/wiki?curid=4712031", "title": "Kita-Yobanch\u014d (metropolitana di Sendai)", "text": " \u00e8 una stazione della metropolitana di Sendai situata nel quartiere di Aoba-ku nella zona centrale di Sendai, in Giappone.\nStruttura.\nLa stazione, sotterranea, \u00e8 dotata di un marciapiede centrale con due binari protetti da porte di banchina a mezza altezza. I binari si trovano al secondo piano sotterraneo, mentre al primo \u00e8 presente il mezzanino."}
{"id": "4712036", "revid": "729019", "url": "https://it.wikipedia.org/wiki?curid=4712036", "title": "Dainohara (metropolitana di Sendai)", "text": " \u00e8 una stazione della metropolitana di Sendai situata nel quartiere di Aoba-ku nella zona nord di Sendai, in Giappone.\nStruttura.\nLa stazione, sotterranea, \u00e8 dotata di un marciapiede centrale con due binari protetti da porte di banchina a mezza altezza. I binari si trovano al secondo piano sotterraneo, mentre al primo \u00e8 presente il mezzanino."}
{"id": "4712042", "revid": "1543377", "url": "https://it.wikipedia.org/wiki?curid=4712042", "title": "The Nexus (album)", "text": "The Nexus \u00e8 il secondo album in studio del supergruppo svedese Amaranthe. Il disco \u00e8 stato pubblicato nel marzo 2013. L'album \u00e8 uno sviluppo del sound e delle idee del gruppo introdotte nel loro primo lavoro."}
{"id": "4712044", "revid": "110157", "url": "https://it.wikipedia.org/wiki?curid=4712044", "title": "Royal Scottish Academy", "text": "La Royal Scottish Academy (\"Accademia Reale Scozzese\") \u00e8 un'organizzazione scozzese che promuove l'arte scozzese contemporanea. Fondata nel 1826 come \"Scottish Academy\", divenne la \"Royal Scottish Academy (RSA)\" quando le fu concessa il \"royal charter (statuto reale)\" nel 1838. La RSA detiene una posizione unica in Scozia, in quanto \u00e8 un'istituzione finanziata indipendentemente e gestita da importanti artisti e architetti, e che promuove e sostiene la creazione, interpretazione e l'apprezzamento delle arti visive per mezzo di mostre, esposizioni ed eventi culturali internazionali. La RSA \u00e8 separata dalla Royal Academy of Arts di Londra, sebbene esistano collegamenti tra le due organizzazioni.\nOltre ad un continuo programma di mostre, la RSA amministra anche borse di studio, premi e residenze per gli artisti che vivono e lavorano in Scozia. La collezione storica della RSA con importanti opere d'arte e un vasto archivio di materiale relativo alla storia dell'arte e architettura scozzesi nel corso degli ultimi 180 anni sono alloggiati presso la Dean Gallery, e sono a disposizione dei ricercatori su appuntamento. Esposizioni di collezioni storiche sono allestite quando possibile.\nL'Accademia viene ospitata dal 1911 presso il palazzo della Royal Scottish Academy nel centro di Edimburgo, chiamato \"The Mound\", in Princes Street, nelle adiacenze della National Gallery of Scotland. L'edificio \u00e8 gestito dalle National Galleries of Scotland, ma dal 1910 un \"Ordine\" concede alla RSA di tenere uffici amministrativi permanente nell'edificio stesso. Mostre ed esposizioni sono condivise con la galleria nazionale suddetta, e con altre organizzazioni (Societ\u00e0 Espositive degli Artisti Scozzesi). Il palazzo, progettato originariamente dall'architetto scozzese William Henry Playfair, \u00e8 stato recentemente rinnovato quale parte del Progetto Playfair (con galleria sotterranea di collegamento), e viene usato anche dalle National Galleries of Scotland.\nAccademici.\nLa RSA \u00e8 guidata da un corpo di eminenti artisti e soci architetti che comprendono un ampio spaccato dell'arte scozzese contemporanea. I membri sono conosciuti come \"Accademici\" e hanno il diritto di usare il titolo suffisso con le lettere RSA. Gli accademici sono eletti nell'Accademia dai loro pari. Ci sono anche Accademici Onorari (\"HRSA\"), tra cui il patrono della RSA, il Duca di Edimburgo. Dopo la modifica dello Statuto Supplementare nel 2005, una volta che gli Associati (\"ARSA\") hanno presentato un'opera di diploma per la collezione permanente della RSA, hanno poi diritto a pieno titolo di fregiarsi del titolo di \"Accademico\", cio\u00e8 membro dell'Accademia. Il registro corrente d'iscrizione comprende 30 Accademici Onorari e 104 Accademici. Nel 2012, il Presidente della RSA era Arthur Watson; il Segretario era Marion Smith ed il Tesoriere era il Prof. Ian Howard."}
{"id": "4712048", "revid": "717966", "url": "https://it.wikipedia.org/wiki?curid=4712048", "title": "Accademia Reale Scozzese", "text": ""}
{"id": "4712052", "revid": "729019", "url": "https://it.wikipedia.org/wiki?curid=4712052", "title": "Asahigaoka (metropolitana di Sendai)", "text": " \u00e8 una stazione della metropolitana di Sendai situata nel quartiere di Aoba-ku nella zona nord di Sendai, in Giappone.\nStruttura.\nLa stazione, sotterranea, \u00e8 dotata di un marciapiede centrale con due binari protetti da porte di banchina a mezza altezza. I binari si trovano al primo piano sotterraneo, mentre al piano terra \u00e8 presente il mezzanino. A causa della conformazione del territorio parte dei binari si trovano di fatto in superficie, anche se chiusi all'interno di una protezione, che lascia comunque intravedere l'esterno."}
{"id": "4712055", "revid": "726373", "url": "https://it.wikipedia.org/wiki?curid=4712055", "title": "Finalizer", "text": "Finalizer Super Transformation o comunemente Finalizer \u00e8 un videogioco di tipo sparatutto a scorrimento verticale distribuito da Konami nel 1985. Il gioco \u00e8 di tipo endless (senza fine) dove bisogna sconfiggere ondate di nemici sempre pi\u00f9 agguerriti. Il tema \u00e8 basato sui robot trasformabili sh\u014dnen, particolarmente in auge all'epoca. Gli sfondi mostrano luoghi realmente esistenti, con le vicende che iniziano dal Triangolo delle Bermude.\nTrama.\nUn'astronave viene inviata sulla Terra che \u00e8 stata invasa dagli alieni, con il compito di liberare il pianeta dal nemico. All'inizio del videogioco si pu\u00f2 notare una scritta che d\u00e0 il benvenuto sulla Terra al giocatore: se ne deduce che l'astronave \u00e8 aliena anch'essa.\nModalit\u00e0 di gioco.\nIl videogioco \u00e8 un classico shoot'em up: si comanda dapprima l'astronave, poi raccogliendo i pezzi contenuti in vari pod di sostegno si effettuano due trasformazioni in robot. Inoltre i pod rilasciano armi aggiuntive e, se colpiti pi\u00f9 volte, bonus vari. Come armamento, quando l'astronave \u00e8 convertita in robot pu\u00f2 usare un'arma sia sul braccio destro che su quello sinistro.\nSi usano un joystick a 8 direzioni (per manovrare la navicella o il robot), e un tasto (per sparare)."}
{"id": "4712057", "revid": "124408416", "url": "https://it.wikipedia.org/wiki?curid=4712057", "title": "Utilizzi medici dell'argento", "text": "Gli utilizzi medici dell'argento includono la sua incorporazione in garze per ferite, creme, e come rivestimento germicida in dispositivi medici. Nella pratica medica si \u00e8 avuto l'utilizzo di bende contenenti sulfadiazina-argentica oppure nanoparticelle di argento che possono essere utilizzati in infezioni esterne (come quelle nell'ustione), tuttavia, recenti studi hanno mostrato come questa pratica pu\u00f2 avere effetti ritardanti sul processo di guarigione della ferita e l'argento pu\u00f2 inoltre avere effetti citotossici sulle cellule; pi\u00f9 in generale, esistono poche prove in letteratura scientifica per sostenere l'utilit\u00e0 di questo impiego.\nL'argento non ha un ruolo biologico ed \u00e8 particolarmente tossico per gli organismi inferiori. Sebbene diverse formulazioni di argento impiegate in medicina nel secolo scorso siano prescritte e vendute per trattare determinate condizioni mediche, la maggior parte dei suoi composti, compresi quelli che mostrano propriet\u00e0 eccezionali come agenti antimicrobici o antitumorali, sono ancora nelle prime fasi della valutazione in studi in vitro e potrebbe comunque non arrivare agli studi clinici. A differenza di altri metalli pesanti, non ci sono prove che l'argento sia un veleno cumulativo, ma a seguito di un'esposizione prolungata, i suoi livelli possono accumularsi nei tessuti del corpo con conseguenti effetti indesiderati. In una recente review di S. Medici, M. Peana e al. viene esaminato l'argento dalla medicina alternativa o fai-da-te alle prove scientifiche relative ai suoi usi mettendo in evidenza molte controversie riguardo all'efficacia e ai meccanismi molecolari coinvolti.\nL'argento colloidale \u00e8 un colloide consistente in particelle d'argento sospese in un liquido. L'argento colloidale e le formulazioni contenenti sali di argento sono stati impiegati dai medici all'inizio del XX secolo, ma il loro utilizzo \u00e8 stato in gran parte interrotto dal 1940, a seguito dello sviluppo di antibiotici pi\u00f9 efficienti.\nA partire dal 1990, l'argento colloidale \u00e8 stato nuovamente venduto come medicina alternativa. I prodotti a base di argento colloidale rimangono disponibili in molti paesi come integratori alimentari, sebbene non sia nota una eventuale efficacia nel trattamento di alcuna malattia e comportino il rischio di alterazioni estetiche collaterali e permanenti, come l'argiria, pi\u00f9 una serie di implicazioni, come reazioni allergiche e interazioni con altri medicinali. Altre particolari soluzioni con ioni di argento (come ad esempio l'argento citrato complessato) sono d'altra parte senza prova scientifica circa la efficacia e la non dannosit\u00e0; in uno studio commissionato dall'Unione europea il punto maggiormente critico dei composti a base d'argento, come l'argento citrato, \u00e8 legato alla possibilit\u00e0 che abbia effetti negativi a lungo termine come appunto l'argiria.\nUsi medici.\nGli utilizzi medici dell'argento includono la sua aggiunta in garze, creme, e come rivestimento antibiotico sui dispositivi medici. Nonostante le garze contenenti sulfadiazina di argento o nanoparticelle di argento possano essere impiegate contro le infezioni esterne, lo ione argento () \u00e8 bioattivo e attraverso una sufficiente concentrazione uccide rapidamente batteri \"in vitro\". L'argento manifesta una bassa tossicit\u00e0 nel corpo umano, e i rischi sono minimi in seguito a esposizione clinica tramite inalazione, ingestione, applicazione cutanea. L'argento e le nanoparticelle d'argento sono usate come un antimicrobico in una variet\u00e0 di applicazioni industriali, sanitarie e domestiche.\nCreme antibatteriche.\nUna revisione sistematica del 2012 riportava che l'argento topico mostrava un tempo di guarigione significativamente peggiore rispetto ai campioni di controllo e non mostrava alcuna prova dell'efficacia nel prevenire le infezioni delle ferite. La revisione sistematica Cochrane concluse che \u201c\"Ci sono insufficienti prove per stabilire se le garze contenenti argento o agenti cutanei favoriscano la guarigione o prevengano dall'infezione delle ferite\"\u201d.\nLa statunitense \u201c\"Food and Drug Administration\"\u201d ha approvato un certo numero di preparazioni topiche di sulfadiazina d'argento per i trattamenti di ustioni di secondo e terzo grado.\nMedicazioni.\nUna revisione sistematica del 2012 scopr\u00ec che i medicamenti contenenti argento non erano pi\u00f9 efficaci dei corrispettivi che non lo conteneva nel trattare le ustioni. Una revisione Cochrane del 2012 scopr\u00ec che i medicamenti \"idrocolloidali\" contenenti argento non erano pi\u00f9 efficaci dei comuni medicamenti alginati nel trattamento delle ulcere da diabete. Una revisione Cochrane del 2010 non trov\u00f2 sufficienti prove per determinare se le garze contenenti argento aumentassero o diminuissero le infezioni o influenzassero la velocit\u00e0 di guarigione. Un'altra revisione del 2010 invece prov\u00f2 come garze impregnate di argento aumentassero la guarigione a breve termine di ulcere e ferite. L'autore principale di questo articolo \u00e8 per\u00f2 il promotore di un'industria che produce uno dei medicamenti d'argento sotto studio. Una revisione sistematica del 2009 stabil\u00ec che i medicamenti d'argento aumentava sia la guarigione delle ferite che la qualit\u00e0 della vita se applicati a ferite croniche non guaribili. Un'altra revisione del 2009 scopr\u00ec che la sua applicazione causava una riduzione delle dimensioni delle ferita e maggior controllo nella perdita di liquidi e dell'odore rispetto a garze senza argento. Una revisione Cochrane del 2008 scopr\u00ec che, nonostante alcune potenziali caratteristiche positive, molti degli esperimenti avevano lacune metodologiche e quindi erano di scarsa utilit\u00e0. Le revisioni sollevarono anche dubbi riguardo a ritardi nella guarigione e ad un numero crescente di applicazioni della medicazione quando la sulfadiazina d'argento (SSD) era impiegata per l'intera durata del trattamento. Un'altra revisione sistematica del 2008 concluse che le prove mostravano un effetto positivo dei medicamenti con argento colloidale nel trattamento delle ferite croniche infette, ma espresse la perplessit\u00e0 che le prove fossero limitate e potenzialmente influenzate. Numerosi medicamenti a base di argento come antibatterico sono stati rimossi dalla Food and Drug Administration (FDA).\nTubi endotracheali.\nLimitate prove suggeriscono che i tubi endotracheali rivestiti con argento possano ridurre l'incidenza della polmonite associata a ventilazione (VAP) e ritardarne l'esordio, nonostante nessun beneficio sia stato osservato durante il periodo di intubazione, nella durata della permanenza in terapia intensiva o nel tasso di mortalit\u00e0. Sono stati sollevati dubbi circa la natura cieca di alcuni studi per cui si rendono necessari studi scientifici di maggiore qualit\u00e0.\nLa Food and Drug Administration nel 2007 rimosse un tubo endotracheale con un sottile rivestimento di argento, per ridurre il rischio di polmonite associata a ventilazione.\nCateteri urinari.\nLe prove non dimostrano una importante riduzione nel rischio di infezioni nel tratto urinario quando vengono impiegati cateteri realizzate con leghe d'argento. Questi cateteri costano di pi\u00f9 rispetto ad altri cateteri.\nRaggi X.\nLe lastre a base di alogenuri dell'argento erano lo standard per rivelare i raggi X nelle tecniche radiografie prima dell'impiego delle radiografie digitali. Le tecniche su lastra fotografica con sali fotosensibili di argento rimane popolare per la sua estrema precisione e i suoi costi ridotti dove la tecnologia dei \"raggi X digitali\" non \u00e8 ancora disponibile.\nAltri usi.\nI composti dell'argento sono usati in preparazioni esterne come asettici, includendo sia il nitrato d'argento che l'argento proteinato, che possono essere utilizzati in soluzioni diluite, come colliri per prevenire la congiuntivite nei neonati. Il nitrato d'argento \u00e8 talvolta usato in dermatologia nella forma di bastoncini come caustico (\u201ccaustico lunare\u201d) per trattare alcune condizioni cutanee, come calli e verruche. L'argento \u00e8 anche impiegato nelle protesi ossee, nella chirurgia ortopedica ricostruttiva e nei dispositivi cardiaci.\nI cateteri venosi centrali di clorexidina sulfadiazina d'argento riducono significativamente l'incidenza delle infezioni sanguinee (CR-BSI). L'uso di fluoruro diammina d'argento \u00e8 un trattamento efficace per ridurre le carie dentali.\nL'acetato di argento \u00e8 stato usato come potenziale aiuto per smettere di fumare. Una revisione della letteratura nel 2012, comunque, verific\u00f2 che gli effetti dell'acetato di argento sullo smettere di fumare erano lievi.\nEffetti collaterali.\nNegli umani e in altri animali, l'argento colloidale si accumula nel corpo.\nAssunzioni croniche di prodotti con argento colloidale pu\u00f2 portare all'accumulo cutaneo di particelle. Queste si scuriscono con l'esposizione alla luce solare, provocando una decolorazione blu o grigia della pelle nota come argiria. Una argiria localizzata pu\u00f2 essere il risultato dell'applicazione topica di soluzioni contenenti argento, mentre un'argiria generalizzata risulta dall'ingestione di tali sostanze.\nL'argiria \u00e8 generalmente irreversibile. L'unico accorgimento pratico per minimizzare il difetto estetico consiste nell'evitare l'esposizione al sole. Per curarla sono state riportate relazioni preliminari sui trattamenti con il laser. Questi sono dolorosi e generalmente \u00e8 necessaria l'anestesia. Un trattamento simile al laser \u00e8 stato impiegato per ripulire gli occhi dalle particelle d'argento, una condizione simile all'argiria detta argirosi. L'agenzia per il registro delle sostanze tossiche e per le malattie (ATSDR) descrive l'argiria come un \u201cproblema estetico\u201d.\nSebbene l'argiria sia solitamente limitata alla decolorazione della pelle, ci sono casi isolati che presentano complicazioni neurologiche, renali o epatiche pi\u00f9 serie, causate dall'ingestione dell'argento colloidale.\nL'argento colloidale pu\u00f2 interagire con alcuni farmaci, riducendo l'assorbimento di alcuni antibiotici e della tiroxina.\nAlcune persone sono allergiche all'argento e l'uso di trattamenti e dispositivi medici che lo contengono \u00e8 controindicato. Nonostante i dispositivi medici contenenti argento siano raramente impiegati negli ospedali, non sono ancora stati intrapresi provvedimenti per la standardizzazione di questi prodotti.\nPurificazione dell'acqua.\nL'argento dissolto elettroliticamente \u00e8 stato usato come agente disinfettante dell'acqua, per esempio, per le riserve d'acqua potabile della stazione orbitale Mir e della Stazione Spaziale Internazionale. Molti ospedali moderni filtrano l'acqua calda attraverso filtri di rame-argento per debellare le infezioni di MRSA e legionella. L'Organizzazione Mondiale della Sanit\u00e0 include i filtri di argento in uno stato colloidale prodotto da elettrolisi di elettrodi d'argento in acqua, e d'argento colloidale in acqua, come due fra molti metodi di disinfezione, specifici per fornire acqua potabile salubre nei paesi in via di sviluppo.\nIn alcuni paesi in via di sviluppo, grazie all'impegio di Ron Rivera e Potters for Peace \u00e8 stato creato un sistema di filtrazione in ceramica ricoperto di particelle d'argento e usato per disinfettare l'acqua. Infatti con questa invenzione l'argento inibisce la crescita microbica sul substrato del filtro, prevenendone l'intasamento.\nMeccanismo d'azione.\nL'argento e molti suoi composti hanno un effetto oligodinamico e sono tossici per batteri, alghe e funghi \"in vitro\". L'azione antibatterica dell'argento dipende dallo ione argento. L'efficacia dei composti dello zinco come antisettici \u00e8 basata sull'abilit\u00e0 dello ione argento (), biologicamente attivo, di danneggiare irreversibilmente il sistema chiave degli enzimi nella membrana dei patogeni. Da molto tempo \u00e8 noto che l'azione antibatterica dell'argento aumenta in presenza di un campo elettrico. Applicare una corrente elettrica attraverso degli elettrodi di argento incrementa l'azione antibiotica all'anodo, probabilmente dovuta al rilascio di argento nella coltura batterica. L'azione antibatterica degli elettrodi ricoperti con nanostrutture d'argento viene incrementata dalla presenza di campi elettrici.\nMedicine alternative.\nFin da circa il 1990, vi \u00e8 stata una rinascita della promozione dell'argento colloidale come integratore alimentare o rimedio omeopatico, che poteva prevenire numerose malattie, come cancro, diabete, HIV/AIDS, e tubercolosi. Nessuna evidenza medica supporta l'efficacia dell'argento colloidale per questi benefici vantati. L'argento non \u00e8 un minerale essenziale per gli esseri umani; non c'\u00e8 alcuna necessit\u00e0 alimentare di argento, e non sono noti fenomeni di \u201ccarenza\u201d di argento.\nNon c'\u00e8 prova che l'argento colloidale tratti o prevenga alcuna condizione medica, mentre \u00e8 noto che pu\u00f2 causare effetti collaterali seri e irreversibili come l'argiria. Nell'agosto 1999, la FDA proib\u00ec ai venditori di argento colloidale di dichiarare propriet\u00e0 terapeutiche o preventive del prodotto, per quanto i prodotti contenenti argento continuino a essere promossi come integratori alimentari negli Stati Uniti grazie ai vaghi regolamenti standard applicati per gli integratori. La FDA ha rilasciato numerose lettere di diffida dirette ai siti internet che hanno continuato a promuovere l'argento colloidale come antibiotico o per altri propositi medici. Nonostante gli sforzi della FDA, i prodotti a base di argento rimangono largamente disponibili sul mercato. Una indagine sui siti internet promotori di spray nasali contenenti argento colloidale asserisce che l'informazione per questi rimedi \u00e8 aleatoria e inaccurata.\nNel 2002, l'australiana Therapeutic Goods Administration (TGA) scopr\u00ec che non vi erano legittimi usi medici per l'argento colloidale e nessuna prova a supporto delle affermazioni pubblicitarie. Il Centro Nazionale per la Medicina Complementare e Alternativa statunitense (NCCAM) avverte che le affermazioni pubblicitarie sull'argento colloidale non sono scientificamente supportate, che il contenuto di argento dei prodotti commerciali \u00e8 estremamente variabile, e che l'argento colloidale pu\u00f2 avere seri effetti collaterali, come la argiria. Nel 2009, la USFDA rilasci\u00f2 un avvertimento sui potenziali effetti collaterali dell'argento colloidale, e diceva che \u201d... \"non ci sono prescrizioni legalmente vendute o farmaci da banco contenenti argento che sono presi per bocca\".\u201d Quackwatch riporta che gli integratori alimentari a base d'argento colloidale non sono stati ritenuti sicuri o efficaci per il trattamento di qualsiasi condizione. \"Consumer Reports\" cataloga l'argento colloidale come un \u201cintegratore da evitare\u201d, descrivendolo come \u201cprobabilmente pericoloso\u201d. Il \"Los Angeles Times\" dichiara che \u201cl'argento colloidale come panacea, \u00e8 una frode con una lunga storia, con ciarlatani che affermano potesse curare il cancro, l'AIDS, la tubercolosi, il diabete e numerose altre malattie.\u201d\nStoria.\nIppocrate nei suoi scritti discusse l'uso dell'argento nella cura delle ferite. All'inizio del ventesimo secolo i chirurghi impiegavano di routine suture d'argento per ridurre il rischio di infezioni. Negli stessi anni i medici usavano colliri contenenti argento per trattare problemi oftalmici, per varie infezioni, e talvolta internamente per malattie come sprue tropicale, epilessia, gonorrea e il comune raffreddore. Durante la prima guerra mondiale, i soldati usavano fogli d'argento per trattare le ferite infettate.\nPrima dell'introduzione dei moderni antibiotici, l'argento colloidale era impiegato come germicida e disinfettante Con lo sviluppo dei moderni antibiotici nel 1940, l'uso dell'argento come agente antimicrobico diminu\u00ec. La sulfadiazina d'argento (SSD) \u00e8 un composto contenente argento e l'antibiotico sodio sulfadiazina, sviluppato nel 1968.\nCosti.\nNel 2006 il Servizio Sanitario Nazionale inglese spese circa 25 milioni di sterline in medicamenti contenenti argento. Tali medicamenti rappresentavano circa il 14 % dei medicamenti totali usati e circa il 25% dell'intero costo dei medicamenti.\nDubbi sono stati espressi circa il potenziale costo ambientale dei nanomateriali d'argento prodotti nell'applicazione dei consumatori essendo rilasciati nell'ambiente, per esempio possono creare un problema agli organismi benigni del terreno."}
{"id": "4712058", "revid": "729019", "url": "https://it.wikipedia.org/wiki?curid=4712058", "title": "Kuromatsu (metropolitana di Sendai)", "text": " \u00e8 una stazione della metropolitana di Sendai situata nel quartiere di Izumi-ku nella zona nord di Sendai, in Giappone. Il nome \"Kuromatsu\" si traduce con \"pino nero\".\nStruttura.\nLa stazione, \u00e8 dotata di un marciapiede centrale con due binari protetti da porte di banchina a mezza altezza, ed \u00e8 la prima della sezione in superficie della linea Namboku, che prosegue fino al capolinea di Izumi-Ch\u016b\u014d. Il mezzanino si trova al piano superiore rispetto ai binari, e trovandosi questi in una piccola cunea, a prima vista pare una stazione sotterranea."}
{"id": "4712064", "revid": "729019", "url": "https://it.wikipedia.org/wiki?curid=4712064", "title": "Yaotome (metropolitana di Sendai)", "text": " \u00e8 una stazione della metropolitana di Sendai situata nel quartiere di Izumi-ku nella zona nord di Sendai, in Giappone.\nStruttura.\nLa stazione, \u00e8 dotata di un marciapiede centrale con due binari protetti da porte di banchina a mezza altezza, ed \u00e8 realizzata in viadotto, con mezzanino sotto il piano del ferro."}
{"id": "4712066", "revid": "729019", "url": "https://it.wikipedia.org/wiki?curid=4712066", "title": "Izumi-Ch\u016b\u014d (metropolitana di Sendai)", "text": " \u00e8 una stazione della metropolitana di Sendai situata nel quartiere di Izumi-ku nella zona nord di Sendai, in Giappone. Attualmente essa \u00e8 il capolinea nord della linea Namboku.\nStruttura.\nLa stazione, \u00e8 dotata di un marciapiede centrale con due binari protetti da porte di banchina a mezza altezza, ed \u00e8 realizzata sottoterra. In superficie \u00e8 presente il centro commerciale \"Swing\" e un terminal bus per l'interscambio con i quartieri periferici."}
{"id": "4712070", "revid": "61965601", "url": "https://it.wikipedia.org/wiki?curid=4712070", "title": "Imanuel", "text": ""}
{"id": "4712077", "revid": "767487", "url": "https://it.wikipedia.org/wiki?curid=4712077", "title": "Ramiro Vald\u00e9s", "text": "Biografia.\nDurante la Rivoluzione Cubana, Ramiro Vald\u00e9s \u00e8 stato prima capitano di Che Guevara, poi promosso a comandante da Fidel Castro, alla fine della rivoluzione \u00e8 stato ministro dell'interno e vicepresidente del consiglio dei ministri cubano e, in questi ruoli, \u00e8 stato artefice e supervisore di molte riforme. In seguito a varie vicissitudini, che lo videro pi\u00f9 volte uscire e rientrare in carica come ministro e membro del Politburo, venne nominato ministro dell'Informatica e delle Comunicazioni e direttore della Copextel, aziende che sotto la sua direzione sarebbe diventata la numero uno delle telecomunicazioni cubane.\nNel 2008, in seguito alla nomina di Ra\u00fal Castro come presidente del Consiglio di Stato, \u00e8 stato riammesso nel Politburo e, nel 2011, ha lasciato l'incarico di ministro all'ingegnere informatico Medardo D\u00edaz Toledo ed \u00e8 stato nominato da Ra\u00fal come superministro dello stato cubano."}
{"id": "4712087", "revid": "729019", "url": "https://it.wikipedia.org/wiki?curid=4712087", "title": "Nagamachi-Minami (metropolitana di Sendai)", "text": " \u00e8 una stazione della metropolitana di Sendai situata nel quartiere di Taihaku-ku a Sendai, in Giappone.\nStruttura.\nLa stazione, sotterranea, \u00e8 dotata di un marciapiede a isola con due binari passanti protetti da porte di banchina a met\u00e0 altezza."}
{"id": "4712089", "revid": "66090572", "url": "https://it.wikipedia.org/wiki?curid=4712089", "title": "Progetto Avogadro", "text": ""}
{"id": "4712093", "revid": "729019", "url": "https://it.wikipedia.org/wiki?curid=4712093", "title": "Tomizawa (metropolitana di Sendai)", "text": " \u00e8 una stazione della metropolitana di Sendai situata nel quartiere di Taihaku-ku a Sendai, in Giappone. Al momento \u00e8 il capolinea meridionale della linea Namboku, sebbene i binari proseguino fino al deposito di Tomizawa.\nStruttura.\nLa stazione, su viadotto, \u00e8 dotata di un marciapiede a isola con due binari passanti protetti da porte di banchina a met\u00e0 altezza."}
{"id": "4712097", "revid": "104458", "url": "https://it.wikipedia.org/wiki?curid=4712097", "title": "Artista del Popolo dell'Unione Sovietica", "text": ""}
{"id": "4712098", "revid": "104458", "url": "https://it.wikipedia.org/wiki?curid=4712098", "title": "Servizio Missionario Giovani", "text": ""}
{"id": "4712106", "revid": "765341", "url": "https://it.wikipedia.org/wiki?curid=4712106", "title": "Short track ai XXII Giochi olimpici invernali - 500 m maschile", "text": "Tra le competizione dello Short track che si sono disputate ai XXII Giochi olimpici invernali di So\u010di (in Russia) ci sono stati i 500 m maschile. L'evento si \u00e8 tenuto il 18 e 21 febbraio.\nDetentore del titolo di campione olimpico uscente era il canadese Charles Hamelin, che vinse a (in Canada), precedendo il sudcoreano Sung Si-Bak (medaglia d'argento) e il connazionale Fran\u00e7ois-Louis Tremblay (medaglia di bronzo).\nCampione olimpico si \u00e8 laureato il russo Viktor An, che ha preceduto il cinese Wu Dajing, medaglia d'argento, e il canadese Charle Cournoyer, medaglia di bronzo.\nRisultati.\nFinali.\nFinale B.\nData: Venerd\u00ec 21 febbraio 2014 \nOra locale: 20:30 \nSito: \nLegenda:"}
{"id": "4712109", "revid": "547034", "url": "https://it.wikipedia.org/wiki?curid=4712109", "title": "Peggy Ann Garner", "text": "Biografia.\nGrazie alla determinazione della madre nell'incoraggiarne il talento, Peggy Ann Garner debutt\u00f2 sulle scene quando era ancora bambina, facendo la sua prima apparizione cinematografica nel film \"Little Miss Thoroughbred\" (1938) e proseguendo la carriera con altri ruoli di fanciulla, come quello della giovane Jane Eyre in \"La porta proibita\" (1943) e di Nora in \"Le chiavi del paradiso\" (1944).\nNel 1945, a tredici anni, vinse un premio Oscar giovanile per il ruolo di Francie Nolan nel dramma \"Un albero cresce a Brooklyn\" di Elia Kazan, ambientato in un popolare quartiere di New York e incentrato sulle difficolt\u00e0 di una donna vedova con due figli e un terzo in arrivo. Malgrado la notevole performance, la Garner ebbe difficolt\u00e0 ad affrontare la transizione della propria carriera verso l'et\u00e0 adulta. \nNella seconda met\u00e0 degli anni quaranta partecip\u00f2 ancora a \"Tuono nella valle\" (1947), il melodramma \"L'amante immortale\" (1947) e la commedia \"L'amabile ingenua\" (1949), dopodich\u00e9 si dedic\u00f2 quasi esclusivamente alla televisione, dove debutt\u00f2 nel 1949 nella serie antologica \"The Ford Theatre Hour\". Durante gli anni cinquanta partecip\u00f2 ad altre serie come \"Robert Montgomery Presents\" (1954-1955) e \"Studio One\" (1952-1958).\nLa Garner prosegu\u00ec a recitare sul piccolo schermo anche negli anni sessanta e apparve in episodi delle popolari serie \"Avventure in paradiso\" (1960-1962), \"Alfred Hitchcock presenta\" (1960), \"Gli intoccabili\" (1962-1963), \"Batman\" (1967), e \"La grande vallata\" (1968).\nDopo quest'ultima apparizione, l'attrice abbandon\u00f2 temporaneamente cinema e televisione e fece alcune apparizioni sulle scene teatrali, oltre a lavorare per qualche tempo come agente immobiliare. Fu pertanto una sorpresa il suo ritorno al cinema, nel ruolo di Candice Rutledge, nella commedia \"Un matrimonio\" (1978) di Robert Altman, regista che l'aveva gi\u00e0 diretta nel 1961 in un episodio della serie televisiva western \"Bonanza\", nel quale la Garner aveva interpretato il ruolo di una ragazza corteggiata da Hoss Cartwright (Dan Blocker).\nDopo un'ultima apparizione nel film per la Tv \"This Year's Blonde\" (1980), la Garner si ritir\u00f2 definitivamente dalle scene.\nVita privata.\nLa Garner si spos\u00f2 una prima volta nel 1951 con il cantante Richard Hayes, dal quale divorzi\u00f2 nel 1953. Il secondo matrimonio fu con l'attore Albert Salmi, che spos\u00f2 nel 1956, e da cui divorzi\u00f2 nel 1963. L'ultimo matrimonio con Kenyon Foster Brown dur\u00f2 dal 1964 al 1968.\nL'attrice mor\u00ec per un cancro al pancreas nel 1984, a 52 anni. Sei anni pi\u00f9 tardi il suo secondo marito Albert Salmi mor\u00ec suicida dopo aver ucciso la sua seconda moglie. L'unica figlia della Garner e dell'attore, Catherine Ann Salmi, nata nel 1957, mor\u00ec nel 1995 per un attacco cardiaco."}
{"id": "4712110", "revid": "104458", "url": "https://it.wikipedia.org/wiki?curid=4712110", "title": "Nagliessich", "text": ""}
{"id": "4712112", "revid": "287204", "url": "https://it.wikipedia.org/wiki?curid=4712112", "title": "Naljezici", "text": ""}
{"id": "4712116", "revid": "104458", "url": "https://it.wikipedia.org/wiki?curid=4712116", "title": "Reti filoviarie in Romania", "text": ""}
{"id": "4712127", "revid": "1305772", "url": "https://it.wikipedia.org/wiki?curid=4712127", "title": "National Library of Scotland", "text": "The National Library of Scotland (gaelico scozzese: \"Leabharlann N\u00e0iseanta na h-Alba\"; scots: \"Naitional Leebrar o Scotland\"; ital.: \"Biblioteca Nazionale della Scozia\") \u00e8 la biblioteca nazionale e deposito librario legale della Scozia, che raccoglie e conserva tutte le pubblicazioni scozzesi e una delle \"Collezioni Nazionali\" della Scozia. \u00c8 ospitata da un complesso di edifici a Edimburgo, nel centro della citt\u00e0. Il quartier generale si trova presso il George IV Bridge, tra Old Town e l'Universit\u00e0 di Edimburgo. Esiste inoltre un ulteriore edificio, pi\u00f9 recente (anni 1980) nel quartiere residenziale meridionale della citt\u00e0, al \"Causewayside\", che fu costruito per ospitare alcune collezioni specialistiche (per es., la biblioteca delle mappe, la biblioteca scientifica) e fornire inoltre altro spazio di conservazione e immagazzinamento.\nLa Biblioteca ospita 7 milioni di libri, 14 milioni di articoli stampati e oltre 2 milioni di carte geografiche e mappe. La collezione include copie della Bibbia di Gutenberg, la lettera che Charles Darwin alleg\u00f2 al suo manoscritto de \"L'origine delle specie\", il First Folio di Shakespeare e numerosi giornali, bollettini, riviste e altre pubblicazioni in stampa."}
{"id": "4712129", "revid": "380453", "url": "https://it.wikipedia.org/wiki?curid=4712129", "title": "Konstantin \u010cupkovi\u0107", "text": "Gioca nel ruolo di schiacciatore nel .\nCarriera.\nClub.\nLa carriera professionistica di Konstantin \u010cupkovi\u0107 inizia nel 2000, quando viene ingaggiato dal , squadra con la quale trascorre sei stagioni e disputa il massimo campionato serbo-montenegrino. Nella stagione 2006-07 viene ingaggiato dal , vincendo subito lo scudetto e la Coppa di Serbia. \nNel campionato 2009-10 si accasa al e vince il secondo scudetto della propria carriera. Gi\u00e0 nell'annata successiva cambia squadra, ingaggiato per la prima volta all'estero nella Prva liga montenegrina dal , squadra che lascia a met\u00e0 stagione, trasferendosi nella Serie A1 Italiana per giocare nella per il finale di stagione.\nDopo una breve parentesi nell', gioca per due stagioni nello , vincendo nell'annata 2011-12 la Coppa di Polonia e in quella 2012-13 la Supercoppa polacca. Nel campionato 2013-14 ritorna a giocare in Italia, ingaggiato dalla . Nella stagione 2014-15 torna in Polonia, vestendo la maglia del , in Polska Liga Siatk\u00f3wki; nella stagione seguente, invece, veste la maglia del , nella Ligue A francese, con cui si aggiudica la Supercoppa.\nNel campionato 2016-17 approda nella VolleyLeague greca con l', vincendo la Coppa di Lega e la Coppa di Grecia, venendo eletto MVP di entrambi i tornei, mentre nella stagione successiva fa ritorno al , aggiudicandosi lo scudetto. Per il campionato 2018-19 si accasa al club turco del , in Efeler Ligi, con cui conquista la Coppa di Turchia.\nNazionale.\nNell'estate del 2011 viene convocato per la prima volta nella nazionale serba."}
{"id": "4712133", "revid": "547034", "url": "https://it.wikipedia.org/wiki?curid=4712133", "title": "Carbino", "text": "Carbino, in chimica organica \u00e8 spesso un termine generale per ogni composto che ha una struttura molecolare che include un atomo di carbonio elettricamente neutro con 3 elettroni di valenza liberi, connesso da un legame covalente singolo. L'atomo di carbonio ha uno o tre elettroni non accoppiati, a seconda del suo stato di eccitazione; rendendolo un radicale o un triradicale.\nUn carbino ha formula chimica R-C\u2022 oppure R-C3\u2022 (oppure \u00b7CR e \u2af6CR). I carbini possono essere visti come derivati del pi\u00f9 semplice composto di questo tipo, il radicale metilidino ovvero dagli insostituiti HC\u2022 or HC3\u2022, dove il gruppo funzionale \u00e8 l'atomo H.\nConfigurazione elettronica.\nLe molecole dei carbini di solito sono osservati nello stato di \"doppietto\" elettronico: gli elettroni di non legame sul carbonio sono disposti con una elettrone non accoppiato e una coppia di elettroni con reattivit\u00e0 di radicale, lasciando un orbitale atomico vuoto. Possono anche trovarsi nello stato di \"quartetto\" mostrando la reattivit\u00e0 di un triradicale.\nReazioni.\nUn carbino \u00e8 un intermedio reattivo di breve durata. Ad esempio, il CF viene rivelato in fase gassosa tramite spettroscopia come intermedio nella fotolisi del CHFBr2.\nI carbini agiscono da ligandi trivalenti nei complessi con metalli di transizione, in cui sono connessi al metallo dai tre elettroni non legati nel gruppo -C3\u2022. Esempi di composti di coordinazione sono , WBr(CO)2(2,2'-bipiridina)\u2261C-arile e WBr(CO)2(PPh3)2\u2261C-NR2.\nAd esempio dalla reazione di W(CO)6 con la base [(CH3)2CH]2NLi \nsi ottiene (iPr2N)(OLi)C=W(CO)5. Questo sale viene ossidato o con bromuro di ossalile o con dibromuro trifenilfosfina, seguito da addizione di trifenilfosfina. Un altro metodo \u00e8 trattare un metossi carbene-metallo con un acido di Lewis."}
{"id": "4712134", "revid": "717966", "url": "https://it.wikipedia.org/wiki?curid=4712134", "title": "Biblioteca Nazionale della Scozia", "text": ""}
{"id": "4712140", "revid": "123614290", "url": "https://it.wikipedia.org/wiki?curid=4712140", "title": "Generoso Pope", "text": "I suoi tre figli - Fortunato (1918-1996), Anthony (1919-2005) e Generoso Jr. (1927-1988) - ereditarono la gestione delle imprese paterne, continuando a esercitare un ruolo di primo piano all'interno della comunit\u00e0 italo-americana e nella vita politica newyorkese.\nLa \"Pope Hall\" al Saint Peter's College a Jersey City, nello stato del New Jersey fu dedicata a Generoso Pope nel 1971. Anche all'edificio del San Francis College a Brooklyn, New York, che ospita la NCAA Division I, \u00e8 stato dato il suo nome.\nBiografia.\nLe origini e l'attivit\u00e0 imprenditoriale.\nNato in Italia a Arpaise, vicino a Benevento, da Fortunato e Fortunata, agricoltori, Generoso Pope emigr\u00f2 a New York negli Stati Uniti nel 1906, a 15 anni e con solo dieci dollari in tasca. Cominciando dalle mansioni pi\u00f9 umili, Pope lavor\u00f2 in una piccola impresa di costruzioni, la \"Colonial Sand &amp; Stone\". Nel 1912, entr\u00f2 anche nel settore alimentare fondando la \"Pope Foods\" per l'importazione di prodotti alimentari dall'Italia.\nTra il 1916 ed il 1918 prese pieno controllo della \"Colonial Sand &amp; Stone\" trasformandola nella pi\u00f9 grande azienda di sabbia e ghiaia nel mondo, edificando alcuni tra i maggiori edifici di New York, tra cui il Rockefeller Center (1929-40), la Radio City Music Hall (1932), l'Empire State Building (1929-31), il ponte George Washington (1927-31), e il primo Yankee Stadium (1923). Grazie alle enormi ricchezze accumulate e all'ingresso spregiudicato nel campo della politica e dell'informazione, Pope divenne uno degli uomini pi\u00f9 potenti non solo all'interno della comunit\u00e0 italoamericana ma dell'intera societ\u00e0 newyorchese.\nNel 1928 compr\u00f2 il quotidiano di lingua italiana Il Progresso Italo-Americano per 2 milioni di dollari, raddoppiandone in breve la diffusione a oltre 200.000 copie. Acquis\u00ec ulteriori testate a New York, tra cui Il Bollettino della Sera, Il Corriere d'America, e il quotidiano di Filadelfia \"L'Opinione\". Egli possedeva anche una stazione radio, WHOM (l'attuale 92,3 NOW). In questo modo Pope controllava le principali fonti di informazione politica, sociale e culturale della comunit\u00e0 italoamericana newyorchese. Alla WHOM, tra l'altro, lavor\u00f2 anche Mike Bongiorno.\nL'attivit\u00e0 politica.\nPope era un democratico conservatore e fu uno dei principali sostenitori a New York di Franklin D. Roosevelt. I suoi giornali giocarono un ruolo fondamentale nel garantire il voto italiano per il partito democratico del New Deal, nonostante ogni controversia per i suoi legami con la Tammany Hall e l'amicizia personale con il boss mafioso Frank Costello, che Pope volle nel 1927 come padrino del suo figlio minore. Ai propri lettori italiani Pope ripeteva l'incoraggiamento ad imparare l'inglese, diventare cittadini, e votare. Il suo obiettivo era quello di infondere l'orgoglio e l'ambizione ad avere successo in un'America moderna, oltre che naturalmente ottenere in cambio il sostegno della politica per le proprie imprese. Forte delle sue amicizie presidenziali, Pope si adoper\u00f2 per fare del Columbus Day una festa nazionale, fondando il 12 ottobre 1929 l'annuale New York Columbus Day Parade, della quale fu Grand Marshal per 20 anni (ancora oggi la pi\u00f9 grande Columbus Day Parade del mondo).\nPope trov\u00f2 per\u00f2 i suoi pi\u00f9 formidabili avversari all'interno della stessa comunit\u00e0 italoamericana: da un lato le organizzazioni sindacali dei lavoratori guidate da Carlo Tresca e dall'altro un altro grande sostenitore di Roosevelt ma nemico giurato della macchina di potere del partito democratico newyorchese, Fiorello La Guardia (e con lui Vito Marcantonio). Conducendo una battaglia frontale proprio contro Pope e la Tammany Hall, Fiorello La Guardia diventa popolarissimo sindaco di New York dal 1933 al 1945.\nFortemente anti-comunista, Pope guard\u00f2 con simpatia all'emergere del fascismo in Italia, divenendo uno dei principali punti di riferimento delle politiche mussoliniane negli Stati Uniti e il pi\u00f9 potente nemico dell'antifascismo tra gli immigrati italiani in America. Partecip\u00f2 con Italo Balbo alla grande parata organizzata nel 1933 per le strade di New York per celebrare la trasvolata atlantica. Divenuto presidente della divisione italiana del Comitato Nazionale Democratico nel 1936, Pope contribu\u00ec a convincere il presidente Roosevelt a prendere un atteggiamento neutrale sulla invasione dell'Etiopia da parte dell'Italia.\nTuttavia, la doppia fedelt\u00e0 a Roosevelt e Mussolini si rivel\u00f2 sempre pi\u00f9 difficile da gestire con il progressivo allineamento di Mussolini alle politiche di Hitler. Dopo l'attacco a Pearl Harbor del dicembre 1941, Pope ruppe ogni residuo legame con Benito Mussolini e sostenne con entusiasmo lo sforzo bellico americano contro l'Italia fascista.\nIl dopoguerra e la morte.\nNel dopoguerra Pope continu\u00f2 ad esercitare un ruolo di primo piano all'interno del Partito democratico. Nel 1945 sostenne l'elezione di Harry S. Truman a presidente, e l'anno successivo il suo appoggio fu ancora una volta decisivo nel voto a William O'Dwyer come sindaco di New York. A livello internazionale, nei primi anni della guerra fredda, Pope lanci\u00f2 una campagna tra i suoi lettori a sostegno della Democrazia Cristiana nelle elezioni del 1948. Mor\u00ec per una malattia cardiaca nel 1950 e fu sepolto in un mausoleo di famiglia a Woodlawn Cemetery."}
{"id": "4712142", "revid": "287204", "url": "https://it.wikipedia.org/wiki?curid=4712142", "title": "Pallacanestro Femminile Schio 2013-2014", "text": "Questa voce raccoglie le informazioni riguardanti la Pallacanestro Femminile Schio nelle competizioni ufficiali della stagione 2013-2014.\nStagione.\nLa stagione 2013-2014 \u00e8 stata la ventiduesima consecutiva che la squadra scledense ha disputato in Serie A1.\nVerdetti stagionali.\nCompetizioni nazionali\nCompetizioni europee"}
{"id": "4712143", "revid": "767487", "url": "https://it.wikipedia.org/wiki?curid=4712143", "title": "Summerland (Columbia Britannica)", "text": "Summerland \u00e8 una cittadina canadese nel distretto regionale di Okanagan-Similkameen, regione del South Okanagan, nella provincia della Columbia Britannica. Si trova sulla riva occidentale del lago Okanagan ed \u00e8 a circa 50\u00a0km a sud della citt\u00e0 di Kelowna, la prima della regione per dimensioni. \u00c8 un centro residenziale abitato in prevalenza da persone anziane. \nFondata nel 1902, Summerland venne riconosciuta come citt\u00e0 nel 1906. La sua risorsa principale era il turismo, grazie alla presenza del lago e delle sue bianche spiagge ed alla vicinanza a tre delle pi\u00f9 grandi citt\u00e0 canadesi: Vancouver, Calgary ed Edmonton. Il turismo lasci\u00f2 poi il posto alla frutticoltura e questa infine alla coltura della vite per la produzione di vino."}
{"id": "4712151", "revid": "599013", "url": "https://it.wikipedia.org/wiki?curid=4712151", "title": "Andy Earl", "text": "Biografia.\nProveniente da Christchurch, nella regione di Canterbury, Earl inizi\u00f2 la sua carriera provinciale nel Wairarapa Bush, nella seconda divisione del campionato nazionale, con cui conquist\u00f2 nel 1981 la promozione in prima divisione; l'anno successivo si trasfer\u00ec nella sua provincia d'origine, Canterbury, con la quale si mise in luce a livello nazionale.\nNel 1986 debutt\u00f2 negli \"All Blacks\" proprio a Christchurch in un \"test match\" contro la e l'anno seguente fece parte della rosa che prese parte alla , vincendola.\nFino al 1996 milit\u00f2 con Canterbury, e nel corso della sua carriera di club divenne il primo giocatore neozelandese ad avere affrontato tutte le 27 province rugbistiche del Paese.\nNel 1997 si trasfer\u00ec in Inghilterra, dove divenne giocatore-allenatore dei Lions, squadra della citt\u00e0 di Rugby, e ivi terminando la sua carriera agonistica.\nLa sua carriera tecnica prosegu\u00ec per un anno in Portogallo e successivamente di nuovo in Inghilterra al Sudbury e poi in Irlanda al Garryowen dal 2000 al 2002 e, successivamente, al Dungannon, originariamente con un accordo triennale, dal quale tuttavia lo stesso Earl usc\u00ec con le dimissioni dopo una sola stagione per divergenze con la federazione dell'Ulster sulla disponibilit\u00e0 di alcuni giocatori-chiave.\nTornato in Nuova Zelanda si \u00e8 dedicato all'attivit\u00e0 di agricoltore e autotrasportatore; sposato, con un figlio nato tramite la fertilizzazione in vitro, nel 2005 effettu\u00f2 un \"tour\" in bicicletta del Paese attraverso tutte le 27 province affrontate da giocatore allo scopo di richiamare l'attenzione dell'opinione pubblica sulle tecniche di fecondazione artificiale."}
{"id": "4712157", "revid": "484362", "url": "https://it.wikipedia.org/wiki?curid=4712157", "title": "Non licet omnibus adire Corinthum", "text": "La locuzione latina Non licet omnibus adire Corinthum, tradotta alla lettera, significa \"Non \u00e8 consentito a tutti andare a Corinto\". (Orazio).\nL'antica Corinto, situata sull'istmo che separava il mar Ionio dall'Egeo, a met\u00e0 strada tra Atene e Sparta, traeva da questa posizione privilegiata per i collegamenti commerciali e dai suoi due porti un grande sviluppo economico e commerciale. Citt\u00e0 ricca e vivace, era caratterizzata da un sfrenato stile di vita, ma molto costoso. Al tempio di Afrodite ricchi mercanti e funzionari spendevano cospicue somme di denaro per i favori di mille sacre prostitute. Lais, la pi\u00f9 famosa di esse per via delle sue abilit\u00e0 straordinarie, richiedeva compensi definiti \"enormi\". \"Korinthiazomai\" aveva assunto il significato di \"fornicare\". Da qui la frase di Orazio. Per estensione del significato, oggi si intende che la possibilit\u00e0 di accedere a qualcosa, \u00e8 riservata a pochi per la mancanza di mezzi economici, materiali o intellettuali dei molti. "}
{"id": "4712159", "revid": "247222", "url": "https://it.wikipedia.org/wiki?curid=4712159", "title": "Steelyard Blues", "text": "Steelyard Blues \u00e8 un album di Mike Bloomfield, Nick Gravenites, Paul Butterfield e Maria Muldaur, pubblicato dalla Warner Bros. Records nel 1972 come colonna sonora per l'omonimo film commedia (in italiano usc\u00ec con il titolo \"Una squillo per quattro svitati\") del 1973, interpretato da Donald Sutherland, Jane Fonda e Peter Boyle.\nLa versione giapponese dell'album stampato su CD, d\u00e0 autori differenti di tre brani, da quelle del disco originale: \"Do I Care\" (Muldaur) / \"Lonesome Star Blues\" (Gravenites, Bloomfield) / \"Here I Come (There She Goes)\" (Rankin, Rankin)."}
{"id": "4712163", "revid": "701660", "url": "https://it.wikipedia.org/wiki?curid=4712163", "title": "Museo archeologico di Messene", "text": "Il Museo archeologico di Messene, in Messenia, \u00e8 stato costruito fra il 1968 e il 1972 in un terreno subito fuori le mura dell'antica citt\u00e0, donato da un privato alla Societ\u00e0 Archeologica di Atene, che ne finanzi\u00f2 la costruzione. La struttura dell'edificio museale venne progettata anche seguendo le indicazioni di Anastasios Orlandos, direttore degli scavi dell'area archeologica di Messene dal 1957.\nStoria.\nIl Museo \u00e8 un basso edificio a due piani; l'accesso avviene direttamente al piano superiore, posto al livello della strada (la struttura, infatti, sorge su un pendio). Qui, in tre sale disposte a L, nel 1977 il professor Georgios Despinis dell'Universit\u00e0 di Salonicco, progett\u00f2 l'allestimento delle sculture e dei rilievi rinvenuti a Messene durante gli scavi di Orlandos e dei suoi predecessori, Themistokl\u012bs Sofoul\u012bs e Georgios Oikonomou. L'opera di Despinis venne poi portata a termine dal professor Petros Themelis, direttore degli scavi di Messene dal 1987, cosicch\u00e9 il museo pot\u00e9 essere finalmente aperto al pubblico nel marzo del 2000.\nSala A.\nOspita la grande statua di Hermes che, con i suoi 2,80 m di altezza, domina la sala. \u00c8 una copia romana di I secolo d.C. di un originale greco della scuola di Policleto, rinvenuta atterrata presso il suo piedistallo nel portico occidentale del \"Gymnnasium\" di Messene. Accanto ad essa \u00e8 la statua acefala di Tiberius Claudius Niceratus, senatore sotto Marco Aurelio, che sul basamento reca una delle due sole iscrizioni latine rinvenute a Messene.\nUn torso acefalo, proveniente anch'esso dal \"Gymnasium\", \u00e8 una copia romana di I secolo d.C. del Doriforo di Policleto.\nLe vetrine della sala ospitano figurine di terracotta e placche votive provenienti dal santuario di Demetra e dei Dioscuri (VII-IV secolo a.C.) e altri materiali dall'\"Ekklesiasterion\" (III secolo a.C.).\nSala B.\nAl centro di questa sala, occupata in gran parte da sculture dell'artista locale Demofonte, attivo tra il 210 e il 180 a.C., \u00e8 un modellino del santuario di Asclepio. Fra le sculture che lo circondano, degne di nota sono le statue acefale di Podalirio e Macaone (entrambi figli di Asclepio e medici anch'essi), la testa e il piede sinistro di dimensioni maggiori del vero di una statua di \"Herakles Thebaios\", la statua seduta di Cibele, la testa di una statua di Apollo e una statua frammentaria di Tyche. Completano l'esposizione della sala tre statue di sacerdotesse e quattro di fanciulle dal santuario di Artemide Orthia, nonch\u00e9 un gruppo che raffigura un leone che atterra un cervo, parte della ricca decorazione zoomorfa di un monumento funerario.\nSala C.\nAl centro della sala \u00e8 la statua di \"Artemide Laphria\" (alt. m 1,34), praticamente integra, copia romana di un probabile originale di Prassitele. La dea \u00e8 raffigurata nell'atto di appoggiarsi con la mano sinistra a un tronco d'albero, mentre con la destra estrae una freccia dalla faretra. Di produzione locale, invece, sono una statua di imperatore (forse Costanzo Cloro) e braccia e gambe di una statua di Hermes, entrambe databili al IV secolo d.C..\nNumerose lucerne di terracotta sono custodite all'interno delle vetrine di questa sala.\nFra gli altri oggetti esposti in questo museo, va infine ricordata una stele marmorea recante incisa una notazione musicale, una delle poche attestazioni di scrittura musicale pervenuteci dall'antica Grecia.\nBibliografia.\n Xeni Arapogianni, \"Messene Archaeological Museum\", Archaeological Receipts Found, Athens 2003."}
{"id": "4712166", "revid": "1046454", "url": "https://it.wikipedia.org/wiki?curid=4712166", "title": "National War Museum of Scotland", "text": "Il National War Museum of Scotland (in italiano; Museo militare nazionale scozzese) \u00e8 ospitato a Edimburgo, come parte dei National Museums Scotland.\n\u00c8 sito nell'ambito del castello di Edimburgo e il costo dell'ingresso \u00e8 incluso nel biglietto d'entrata al castello. Il \"National War Museum\" copre 400 anni di storia della Scozia in guerra a partire dal XVII secolo, e offre mostre permanenti ed esposizioni speciali.\nIl museo era precedentemente conosciuto col nome di \"Scottish United Services Museum\" (Museo scozzese dei servizi militari riuniti), e prima ancora come \"Scottish Naval and Military Museum\" (Museo scozzese navale e militare)."}
{"id": "4712167", "revid": "754039", "url": "https://it.wikipedia.org/wiki?curid=4712167", "title": "Chiesa dei Tutti i Santi al borgo Sant'Antonio", "text": ""}
{"id": "4712168", "revid": "256896", "url": "https://it.wikipedia.org/wiki?curid=4712168", "title": "Museo nazionale scozzese di guerra", "text": ""}
{"id": "4712169", "revid": "119982", "url": "https://it.wikipedia.org/wiki?curid=4712169", "title": "Louis Jacques Mand\u00e9 Daguerre", "text": ""}
{"id": "4712171", "revid": "61051", "url": "https://it.wikipedia.org/wiki?curid=4712171", "title": "Hispano-Suiza 8A", "text": ""}
{"id": "4712173", "revid": "767487", "url": "https://it.wikipedia.org/wiki?curid=4712173", "title": "Alessandro Soresini", "text": "Biografia.\nSi avvicin\u00f2 al mondo della musica reggae in giovane et\u00e0, e dopo alcune esperienze passate come batterista con le band lodigiane dei Light in the Dark (1989-1994) e i Bandaloska (1994-1996), divenne noto alla scena reggae italiana nel 1996 quando entr\u00f2 in formazione con i Reggae National Tickets, una band di origini bergamasche e attiva gi\u00e0 da qualche anno, e capitanata da un giovane e promettente cantante noto come Stena, in sostituzione del batterista Federico Duende Pagnoncelli.\nNegli anni di attivit\u00e0 con i R.N.Tickets ha pubblicato quattro album di successo, dove vendettero circa duecentomila dischi, e si aggiudicarono il titolo di \"Italian Reggae Ambassador\", nel concorso internazionale per gruppi emergenti italiani del Rototom Sunsplash, che tr\u00e0 i premi dava l'oppurtunit\u00e0 di esibirsi anche al Reggae Sumfest, uno dei pi\u00f9 importanti festival reggae che si tiene tutti gli anni a Montego Bay in Giamaica.\nNel 2001, terminata l'esperienza con i Reggae National Tickets, si trasfer\u00ec in Giamaica con il suo amico fraterno Stena (Alborosie), lavorando inizialmente come batterista turnista per diversi artisti, mentre Alborosie come produttore alla GeeJam Studio di Port Antonio. Ma quando suonare come batterista turnista non bast\u00f2 pi\u00f9, decise di tornare a casa alla ricerca qualche ingaggio, e vi riusc\u00ec suonando nelle band di Giuliano Palma, Neffa e nelle fasi iniziali della \"nuova\" carriera artistica di Alborosie, ovvero nella Shengen Clan band.\nContemporaneamente, nel 2004, fond\u00f2 gli Smoke con il bassista Gianluca Pelosi, il saxofonista Marco Zaghi coinvolgendo anche il tastierista Patrick Benifei dei Casino Royale e il cantante americano Andrew Halyard, poi sostituito da Sean Martin, un rapper considerato tra i fondatori della scena musicale hip hop italiana. Con gli Smoke pubblicarono due dischi molto apprezzati, \"Smoke\" nel 2006 e \"Routes\" nel 2008, quest'ultimo considerato un capolavoro del reggae italiano.\nLa sfortuna volle che l'8 luglio 2007, durante il primo tour europeo di Alborosie, Soresini ebbe un serio malore appena finito il concerto di Paderno Dugnano, causando l'annullamento dell'intero tour, venendo poi sostituito nella Shengen Clan band dal batterista giamaicano Fitzroy 'Dave' Green.\nNel corso degli anni ha anche collaborato nelle produzioni e nei concerti con artisti e gruppi importanti sulla scena reggae italiana e internazionale come: Morgan Heritage, Casino Royale, Nina Zilli, Princess Nubians, David Lion, Sun Sooley, Piero Dread, Millionaire Blonde e con lo stesso Alborosie, e nel 2010 entr\u00f2 in formazione con uno dei gruppi reggae di riferimento della scena italiana, gli Africa Unite, in sostituzione di Davide Graziano.\nNella sua intensa carriera, Soresini, venne considerato per perizia tecnica uno dei massimi esponenti tra i batteristi reggae italiani, ed \u00e8 ricordato per la sua tecnica eccellente in particolare per il suo \"drumming\", dal suono pulito e molto potente capace di ottenere suggestive vibrazioni.\n\u00c8 morto nella sua casa a Desio il 14 agosto 2017."}
{"id": "4712174", "revid": "61051", "url": "https://it.wikipedia.org/wiki?curid=4712174", "title": "Hispano-Suiza 8B", "text": ""}
{"id": "4712175", "revid": "61051", "url": "https://it.wikipedia.org/wiki?curid=4712175", "title": "Hispano-Suiza 8F", "text": ""}
{"id": "4712178", "revid": "110157", "url": "https://it.wikipedia.org/wiki?curid=4712178", "title": "Coppa Italia 2013-2014 (pallavolo femminile)", "text": "La Coppa Italia 2013-2014 si \u00e8 svolta dal 9 novembre 2013 al 23 febbraio 2014: al torneo hanno partecipato undici squadre di club italiane e la vittoria finale \u00e8 andata per la seconda volta consecutiva al .\nRegolamento.\nLe squadre hanno disputato ottavi di finale, a cui non ha partecipato il River Volley, gi\u00e0 qualificata alla fase successiva in quanto campione in carica, e quarti di finale, a cui si sono aggiunte le due migliori classificate al termine del girone di andata della Serie A1 2013-14 non qualificate al turno precedente, tutte con gare di andata e ritorno, e semifinali e finale."}
{"id": "4712195", "revid": "767487", "url": "https://it.wikipedia.org/wiki?curid=4712195", "title": "Silvio Frigerio", "text": "Carriera.\nHa giocato nel nella stagione 1914-1915 di Prima Categoria, esordendo il 4 ottobre 1914 nella partita Brescia-Modena (3-1). Ha segnato la sua unica rete con il Brescia il 25 ottobre 1914 nella partita Brescia-Como (2-0).\nNel 1917-1918 ha giocato dei tornei non ufficiali con il Milan. Nella stagione 1923-1924 gioc\u00f2 a Legnano in Prima Divisione."}
{"id": "4712196", "revid": "34392", "url": "https://it.wikipedia.org/wiki?curid=4712196", "title": "Maurizio Costanzo show", "text": ""}
{"id": "4712199", "revid": "76963", "url": "https://it.wikipedia.org/wiki?curid=4712199", "title": "Barbara Baxley", "text": "Biografia.\nDopo aver studiato al \"Neighborhood Playhouse\" di Sanford Meisner, prese parte a numerosi film e telefilm, vincendo il premio della critica per il ruolo della madre di Sally Field nel film \"Norma Rae\" (1979). Ma il suo vero amore fu Broadway, dove debutt\u00f2 nel 1948 nella commedia di No\u00ebl Coward \"Vite in privato\". Tra i soci fondatori dell'Actor's Studio, la Baxley studi\u00f2 con Elia Kazan. Il 7 giugno 1990 venne rinvenuta cadavere per un attacco di cuore nel suo appartamento di New York; amante dei gatti, ne possedeva uno di nome \"Tulah\". "}
{"id": "4712200", "revid": "339392", "url": "https://it.wikipedia.org/wiki?curid=4712200", "title": "Focus storia", "text": ""}
{"id": "4712202", "revid": "1418004", "url": "https://it.wikipedia.org/wiki?curid=4712202", "title": "Premio Guillaume-Apollinaire", "text": "Il premio Guillaume-Apollinaire \u00e8 un premio letterario che viene assegnato ogni anno ad una raccolta di poesie premiandone l'originalit\u00e0 e la modernit\u00e0.\nStoria.\nIl premio Guillaume-Apollinaire fu fondato nel 1941 dal poeta Henri de Lesco\u00ebt, in omaggio al poeta del quale porta il nome.\n\u00c8 uno dei pi\u00f9 importanti premi alla poesia in Francia, chiamato talvolta il \u00abGoncourt della poesia\u00bb.\nAssegnato fisicamente dal 1975 al 2005 presso il famoso ristorante parigino Drouant, dal 2006 al 2010 venne consegnato presso l'h\u00f4tel Claret e nell'ottobre 2012 la sua consegna ebbe luogo per la prima volta presso l'h\u00f4tel Lutetia.\nEsso ammonta a una somma dai 1500 ai 3500 euro.\nMembri della giuria.\nI membri della giuria del premio Guillaume-Apollinaire sono eletti a vita. Dall'ultimo rinnovo (2011), la giuria \u00e8 cos\u00ec composta:\nPremiati.\nIl premio \u00e8 stato attribuito 9 volte all'insieme delle opere di: Paul Gilson, Pierre Seghers, Marcel B\u00e9alu, Vincent Monteiro, Luc Estang, L\u00e9opold S\u00e9dar Senghor, Jean-Claude Renard, Yves Martin, e Claude Roy.\n\u00c8 stato attribuito poi 9 volte a raccolte pubblicate da \u00c9ditions Seghers, 6 volte a Flammarion e 4 volte a Gallimard."}
{"id": "4712204", "revid": "247222", "url": "https://it.wikipedia.org/wiki?curid=4712204", "title": "Triumvirate", "text": "Triumvirate \u00e8 un album realizzato nel 1973 da tre importanti interpreti di rock blues (bianco), ovvero Mike Bloomfield, John Paul Hammond e Dr. John, per l'etichetta Columbia Records, e prodotto da Thomas Jefferson Kaye. Nel disco suona anche il famoso trombettista jazz Blue Mitchell."}
{"id": "4712205", "revid": "729019", "url": "https://it.wikipedia.org/wiki?curid=4712205", "title": "All Saints (Docklands Light Railway)", "text": "All Saints \u00e8 una stazione della Docklands Light Railway (DLR) a Poplar, nel borgo di Tower Hamlets, a Londra in Inghilterra. Ha mutuato il nome dalla vicina chiesa di All Saints, costruita nel periodo 1821-1823. L'ingresso della stazione si trova sulla strada A13 - East India Dock Road, di fronte a \"Chrisp Street Market\".\nStoria.\nIn precedenza vi era una stazione ferroviaria denominata \"Poplar (East India Dock Road)\" servita dalla linea North London Railway. Il luogo in cui sorgeva questa stazione \u00e8 ancora visibile nell'angolo posteriore destro della mappa in nota.\nDal 24 agosto 2009, la frequenza dei treni sulla diramazione Stratford - Lewisham \u00e8 stata ridotta, nelle ore di punta, a un treno ogni sette minuti, dai cinque minuti precedenti. Questo per sistemare un cavalcavia che aumenter\u00e0 le frequenze di 30 secondi nel tratto fra Bank e Lewisham.\nServizi.\nLa stazione si trova sulla diramazione Stratford della DLR fra le stazioni di Poplar e Langdon Park ed \u00e8 inserita nella Travelcard Zone 2.\nC'\u00e8 un incrocio, a sud della stazione, che permette ai treni da Stratford e Poplar di invertire la marcia.\nCollegamenti.\nSono disponibili collegamenti con le linee di bus 15, 115, D6, D7, D8 e le linee notturne N15, N550 e N551."}
{"id": "4712213", "revid": "732430", "url": "https://it.wikipedia.org/wiki?curid=4712213", "title": "Episodi di The Killing (terza stagione)", "text": ""}
{"id": "4712217", "revid": "34392", "url": "https://it.wikipedia.org/wiki?curid=4712217", "title": "Storia del Mezzogiorno", "text": ""}
{"id": "4712218", "revid": "34392", "url": "https://it.wikipedia.org/wiki?curid=4712218", "title": "Storia del mezzogiorno", "text": ""}
{"id": "4712223", "revid": "767487", "url": "https://it.wikipedia.org/wiki?curid=4712223", "title": "Kavalerovskij rajon", "text": "Il Kavalerovskij rajon () \u00e8 un \"rajon\" (distretto) del Territorio del Litorale, nell'estremo oriente russo; il capoluogo \u00e8 l'insediamento di tipo urbano di Kavalerovo.\nIl \"rajon\" si estende nella sezione centro-orientale del Territorio del Litorale, in una zona montuosa (versante orientale dei Sichot\u0117-Alin') coperta da vaste foreste; ad est il \"rajon\" si affaccia con un breve tratto di costa sul mare del Giappone.\nLa popolazione \u00e8 scarsa (la densit\u00e0 \u00e8 di circa 7 abitanti per chilometro quadrato), ed \u00e8 concentrata per i 3/5 nel capoluogo Kavalerovo, unico centro urbano di qualche rilievo."}
{"id": "4712243", "revid": "110157", "url": "https://it.wikipedia.org/wiki?curid=4712243", "title": "Max Ascoli", "text": "Biografia.\nMax Ascoli nacque nel 1898 in una famiglia ebrea ferrarese, figlio di Enrico Ascoli, un commerciante di carbone e legnami, e Adriana Finzi.\nNel 1920 si laurea in Giurisprudenza presso l'Universit\u00e0 di Ferrara. Pubblica i suoi primi studi dedicati ad un'analisi del pensiero del socialista francese Georges Sorel e del filosofo italiano Benedetto Croce. Nel 1928 si laurea in Filosofia presso l'Universit\u00e0 di Roma.\nOttiene nello stesso anno la cattedra di Filosofia del Diritto presso l'Universit\u00e0 di Roma, ma \u00e8 arrestato per le sue posizioni antifasciste. Nel 1929 accetta un incarico presso l'Universit\u00e0 di Cagliari in Sardegna, ma \u00e8 solo una scelta temporanea. Nel 1931, ottenuta una borsa di studio della Fondazione Rockefeller, si trasferisce negli Stati Uniti, ottenendone la cittadinanza nel 1939.\nPer molti anni, Ascoli insegna scienze politiche a New York presso la New School for Social Research, divenendo anche preside della Scuola di Dottorato, dal 1939 al 1941. Ascoli assurge a notoriet\u00e0 negli anni Trenta come una delle figure di maggior rilievo dell'antifascismo italiano negli Stati Uniti; con Gaetano Salvemini fonda nel 1939 la Mazzini Society che negli anni della Seconda guerra mondiale raggrupper\u00e0 i fuoriusciti italiani di tendenza liberale e repubblicana che si oppongono al regime fascista.\nLasciata la New School nel 1947, Ascoli lavora due anni come consulente di Nelson Rockefeller, allora Coordinator of Inter-American Affairs.\nNel 1949 fonda, assieme a James Reston, la rivista bisettimanale \"The Reporter\", che per due decenni (dal 1949 al 1968) sar\u00e0 una voce di punta del liberalismo americano con una circolazione di oltre 200.000 copie a numero. L'elenco dei collaboratori include: Dean Acheson, James Baldwin, McGeorge Bundy, Isaac Deutscher, Theodore Draper, John Kenneth Galbraith, Gertrude Himmelfarb, Irving Howe, Henry Kissinger, Irving Kristol, Boris Pasternak, Eugene V. Rostow, Arthur Schlesinger Jr., Peter Viereck, e Edmund Wilson.\nAscoli muore nel 1978, dopo una lunga malattia, nella sua casa di Manhattan.\nLe sue carte sono conservate negli archivi della Boston University e della University of Minnesota."}
{"id": "4712252", "revid": "110157", "url": "https://it.wikipedia.org/wiki?curid=4712252", "title": "Marco Salvucci", "text": "Biografia.\nHa gareggiato per il C.S. Carabinieri. Conta 12 presenze in Nazionale. Risiede a Macerata dove ha iniziato la sua attivit\u00e0 sportiva con l'allenatore Sergio Biagetti. \nHa partecipato ai Campionati Mondiali di Helsinki 2005 ed ai Campionati Europei di Monaco 2002. Si \u00e8 ritirato dall'attivit\u00e0 agonistica nel 2012. "}
{"id": "4712259", "revid": "767487", "url": "https://it.wikipedia.org/wiki?curid=4712259", "title": "The Golden Idiot", "text": "The Golden Idiot \u00e8 un film muto del 1917 diretto da Arthur Berthelet e prodotto dalla Essanay di Chicago. La sceneggiatura di H. Tipton Steck si basa sulla novella \"The Golden Idiot\" di Richard Rudd Whiting pubblicata sull'Ainslee's Magazine nel settembre 1916.\nTrama.\nBarry Owen e Walter sono i due nipoti di Woolwich, un eccentrico milionario che vuole lasciare il suo denaro diviso tra i due giovanotti ma in proporzione al denaro che i nipoti avranno di loro al momento della morte di Woolwich. Walter, in quel momento, essendo un broker ha una situazione finanziaria molto florida, mentre Barry \u00e8 un giornalista squattrinato.\nLa fortuna di Barry inizia quando incontra la bella Faith che lui aiuta riparandole l'auto in panne. In seguito, il giovane la incontra di nuovo, salvandola questa volta dall'annegamento mentre si trova al Country Club dove era stato invitato dall'amico Jerry. L'amicizia tra Faith e Barry si trasforma presto in amore, ma lui non ha il coraggio di dichiararsi a causa della sua povert\u00e0.\nLa morte di zio Woolwich mette tutto a posto: al momento del decesso, Walter si trova coperto dai debiti per un'infelice speculazione finanziaria e, in questo modo, Barry eredita tutti i soldi dello zio defunto. Diventato ricco, il giovane pu\u00f2 finalmente dichiararsi alla sua ragazza.\nProduzione.\nIl film fu prodotto dalla Essanay Film Manufacturing Company che introdusse con questa pellicola la tecnica dei sottotitoli animati: posizionati in un angolo dello schermo, i sottotitoli non interferivano con l'azione.\nDistribuzione.\nDistribuito dalla K-E-S-E Service, il film usc\u00ec nelle sale cinematografiche USA il 23 luglio 1917."}
{"id": "4712264", "revid": "1305772", "url": "https://it.wikipedia.org/wiki?curid=4712264", "title": "Habibi (fumetto)", "text": " \nHabibi \u00e8 una graphic novel di Craig Thompson pubblicata da Pantheon Books nel settembre 2011, in Italia nell'ottobre dello stesso anno da Rizzoli Lizard. Il libro di 672 pagine \u00e8 ambientato in un immaginario paese islamico, distopico e anacronistico, e descrive la relazione tra Dodola e Zam, due ragazzi fuggiti dalla schiavit\u00f9 che vengono separati e subiscono molte trasformazioni mentre crescono con nuovi nomi e nuovi corpi, che si riveleranno un ostacolo al loro amore quando in seguito si ritroveranno. Il sito web del libro descrive il suo contenuto come una storia d'amore e una parabola sulle relazioni umane con il mondo naturale che esplora tematiche come il divario culturale tra il primo e il terzo mondo e il retaggio comune della Cristianit\u00e0 e dell'Islamismo.\nIl romanzo ha ricevuto critiche contrastanti: infatti da una parte \u00e8 stato lodato da articoli usciti su \"Time\", \"Elle\", Salon, NPR e altri per la bellezza visiva del disegno e l'ottima resa della sua ambientazione epica, ma d'altra parte ha ricevuto critiche per il modo in cui tratta della sessualit\u00e0 e per l'immagine negativa data al mondo arabo e alla sua cultura. \nGenesi dell'opera.\nThompson inizi\u00f2 a lavorare su \"Habibi\" alla fine del 2004. Pur se il libro \u00e8 molto influenzato anche dai suoi lavori precedenti come \"Blankets\", che descrive autobiograficamente l'educazione cristiana di Thompson e le sue credenze, \"Habibi\" fu concepito come parte del suo desiderio di capire meglio e umanizzare l'Islam, focalizzarsi sulla bellezza delle culture arabe e islamiche, cos\u00ec in contrasto con la loro fama negativa.\nNello sviluppo della storia, Thompson fu ispirato dalla calligrafia araba, interpretando quella forma di scrittura come la rappresentazione stenografica di un'idea o un concetto che, dice Thompson, \u00e8 anche all'origine dell'arte fumettistica. Ciascuno dei nove capitoli del libro \u00e8 caratterizzato da un particolare stile del disegno, e come cornice viene impiegata la forma di un talismano Arabo. Il libro contiene anche citazioni esplicite di dipinti orientalisti del diciannovesimo secolo, in particolare di Jean-L\u00e9on G\u00e9r\u00f4me.\nStoria.\n\"Habibi\" \u00e8 ambientato nel presente anche se in un paesaggio orientalistico immaginario che Thompson ha pensato con lo scopo di creare una grande fiaba che gli permettesse di contrapporre il mondo antico a quello moderno e al contempo di evitare l'inserimento di armi o guerre storicamente determinate.\nNonostante sia ambientato in una terra islamica e includa elementi come la scrittura araba, Thompson \u00e8 riluttante dire che la narrazione abbia luogo in Medio Oriente, preferendo enfatizzare il fatto che si tratta di una terra mitica, e che le caratteristiche vagamente musulmane dei personaggi sono in realt\u00e0 il frutto del contesto in cui sono cresciuti. Thompson spiega che ha preso in prestito elementi da differenti aree geografiche e li ha mescolati con altri di sua invenzione. Il libro \u00e8 inframezzato da disegni di storie tratte dal Corano che si intrecciano con il filone narrativo principale che \u00e8 quello che segue le vicende di Dodola, una giovane ragazza che, nonostante sia intelligente e istruita, viene venduta per la propria bellezza, e del pi\u00f9 piccolo Zam, un ragazzo di colore che a causa del suo rapporto contrastante con la madre adottiva \u00e8 portato a compiere scelte autodistruttive."}
{"id": "4712276", "revid": "767487", "url": "https://it.wikipedia.org/wiki?curid=4712276", "title": "Broadway Idiot", "text": "Broadway Idiot \u00e8 un film-documentario del gruppo musicale statunitense Green Day, diretto da Doug Hamilton. \u00c8 stato distribuito nelle sale cinematografiche il 18 ottobre 2013.\nAl contrario di \"\u00a1Cuatro!\", incentrato sulla storia della trilogia \"\u00a1Uno!-\u00a1Dos!,-\u00a1Tr\u00e9!\", \"Broadway Idiot\" racconta la storia del musical \"American Idiot\" e del viaggio di Billie Joe Armstrong dal punk rock a Broadway (da cui il titolo del documentario).\nPubblicazione.\nL'uscita del documentario fu annunciata su Facebook il 23 gennaio 2013. L'11 ottobre \u00e8 stato presentato in anteprima dal distributore FilmBuff in alcuni teatri e in video on demand."}
{"id": "4712283", "revid": "12109", "url": "https://it.wikipedia.org/wiki?curid=4712283", "title": "Comunit\u00e0 ebraica di Padova", "text": "La comunit\u00e0 ebraica di Padova \u00e8 una delle ventuno comunit\u00e0 ebraiche italiane riunite nell'UCEI.\nComprendente anche la circoscrizione Rovigo, conta 200 membri ufficialmente iscritti.\nStoria.\nLa prima testimonianza sulla presenza di un ebreo a Padova risale al 1289, ma solo dalla seconda met\u00e0 del XIV secolo, con la prosperit\u00e0 economica dell'epoca carrarese, si pu\u00f2 cominciare ad apprezzare uno stanziamento consistente. La comunit\u00e0 fior\u00ec anche grazie all'Universit\u00e0 che, a differenza di altri atenei, accettava studenti di qualsiasi religione.\nIn epoca medievale non esisteva un ghetto, ma gli israeliti si concentravano ugualmente in determinate zone. Inizialmente vivevano in contrada San Leonardo (attuale via Savonarola) in un'area chiamata \"Borgo Zodio\", ma, a causa della sua posizione periferica, si trasferirono in una zona pi\u00f9 centrale, presso porta Altinate. Nel Quattrocento Padova fu raggiunta anche da consistenti gruppi di askenaziti e di sefarditi, questi ultimi espulsi dalla Spagna nel 1492; si insediarono nel quartiere retrostante la chiesa di San Canziano.\nNel corso degli sconvolgimenti della guerra della Lega di Cambrai, tra i quali spicca l'assedio di Padova del 1509, gli ebrei preferirono spostarsi in una zona pi\u00f9 interna della citt\u00e0, a sud di piazza delle Erbe. Fu proprio qui che nel 1603 venne istituito il ghetto, su modello di quello gi\u00e0 esistente a Venezia: era chiuso di notte da quattro porte (perlopi\u00f9 cancelli di legno) sorvegliate ciascuna da un ebreo e da un cristiano. A testimonianza di ci\u00f2, resistono ancora tracce dei cardini sul lato occidentale della chiesa di San Canziano e sulla parete di un edificio all'angolo tra via San Martino e Solferino e via Roma; in quest'ultimo punto si trovano anche due lapidi, una in latino e l'altra in ebraico, che ricordavano agli ebrei di ritirarsi nel ghetto dopo il tramonto. Le dimensioni del ghetto padovano erano risicate e corrispondeva solo in parte all'area che oggi \u00e8 arbitrariamente denominata ghetto (ossia da via Roma a Piazza Duomo).\nLe porte erano:\nLe sepolture della comunit\u00e0 giudaica avvenivano nell'antica area di \"Borgo Zodio\" dove ancora si conservano gli antichi cimiteri. \nLe attivit\u00e0 degli ebrei padovani erano limitate dalle restrizioni cui erano sottoposti. Molti si dedicavano alla \"strazzeria\", ovvero al commercio di cose usate, altri erano argentieri. L'usura, un tempo assai praticata, venne loro vietata quando fu aperto il Monte di Piet\u00e0, nel 1491. Quanto ai luoghi di culto, esistevano tre sinagoghe, rispettivamente di rito tedesco (1525), italiano (1548) e spagnolo.\nLa comunit\u00e0 ebraica di Padova fu per\u00f2 nota soprattutto dal punto di vista culturale, in quanto sin dal 1460 fu sede di un'importante scuola talmudica dove insegn\u00f2, fra gli altri, il noto Meir Katzenellenbogen. Tra il Sei e il Settecento, inoltre, fu attivo un circolo cabalistico denominato \"Mevakhsh\u00e8 haShem\" cui presero parte Mo\u0161es Hayyim Luzzatto, Ya'akov Chazak e Moshe David Valle.\nIl 28 dicembre 1737 la comunit\u00e0 ebraica patavina fu sconvolta da un omicidio: nei pressi della porta di San Canziano il dottor Simon Contarini fu colpito da una coltellata al cuore da Bonaventura Coen Bellinfante, che s'era innamorato della sua promessa sposa, Colomba Zara. \nSolo nel 1797, in seguito alla caduta della Repubblica di Venezia, agli ebrei vennero riconosciuti i pieni diritti civili e le porte del ghetto furono abbattute.\nNel 1829 Padova conferm\u00f2 la sua importanza per la cultura giudaica con la fondazione del convitto rabbinico del Regno Lombardo Veneto, considerato la prima scuola rabbinica moderna e modello per le pi\u00f9 importanti istituzioni contemporanee del genere. Tra i suoi insegnanti, spiccano Samuel David Luzzatto, Lelio Hillel Della Torre e Eude Lolli.\nPer quanto riguarda la demografia, la consistenza della comunit\u00e0 padovana ha subito nel tempo numerose fluttuazioni: se nel medioevo non superava le poche decine, nel periodo del ghetto si era stabilizzata in alcune centinaia; nell'Ottocento raggiunse un picco di 1400 unit\u00e0, cui segu\u00ec una costante diminuzione giungendo, al momento delle leggi razziali fasciste del 1938, a circa quattrocento iscritti (857 furono per\u00f2 le persone colpite dalle Leggi razziali: 748 in Provincia di Padova e 109 in quella di Rovigo, ridottesi a 503 nel 1940). Dei quarantasette ebrei padovani deportati durante la Shoah solo tre tornarono.\nNel secondo dopoguerra gli ebrei padovani erano duecento, cifra che si \u00e8 mantenuta costante sino ad oggi. Molte altre famiglie di fede ebraica non iscritte alla comunit\u00e0 risiedono tra le province di Padova e Rovigo. Come molte delle maggiori realt\u00e0 universitarie dell'Italia centro-settentrionale, anche Padova richiama ogni anno per periodi di studio numerosi studenti di fede ebraica provenienti dall'estero. Negli ultimi anni c'\u00e8 stata una simbiosi sempre maggiore con la vicina comunit\u00e0 ebraica di Venezia.\nMonumenti e luoghi d'interesse.\nDelle tre sinagoghe di cui disponeva la comunit\u00e0 oggi restano quella tedesca e quella italiana, entrambe risalenti alla prima met\u00e0 del Cinquecento. La sinagoga tedesca, in via delle Piazze, fu il principale luogo di culto ebraico sino al 1943, quando venne incendiata dai fascisti; restaurata completamente nel 1998, oggi \u00e8 sede del Museo della Padova Ebraica. La sinagoga italiana, in via San Martino e Solferino, \u00e8 l'unica oggi regolarmente funzionante. Sussistono le tracce di una terza sinagoga, quella sefardita: una finestra esterna affacciata su via San Martino e Solferino.\nAttualmente vi sono ben cinque cimiteri ebraici a Padova, e due a Rovigo, che dipende dalla Comunit\u00e0 di Padova, ma solo uno, quello di Brusegana, \u00e8 ancora utilizzato. Il pi\u00f9 antico \u00e8 quello in via Wiel (presso l'ex contrada San Leonardo), altri due si trovano nelle vicinanze, rispettivamente in via Campagnola e in via Canal."}
{"id": "4712292", "revid": "46722", "url": "https://it.wikipedia.org/wiki?curid=4712292", "title": "Guerra civile norvegese", "text": ""}
{"id": "4712295", "revid": "110157", "url": "https://it.wikipedia.org/wiki?curid=4712295", "title": "Midlothian Bulls", "text": "I Midlothian Bulls sono stati una societ\u00e0 di pallacanestro scozzese, fondata nel 1977 con la denominazione di Murray Edinburgh da David Murray.\nStoria.\nIl Murray Edinburgh nasce nel 1977 per volere del magnate dell'acciaio David Murray, a cui ha dato il nome, sponsorizzando precedentemente lo Sporting Club Pentland (precedentemente Redford Wildcats) che fondendosi con la storica formazione degli Edinburgh Hornets creava la nuova societ\u00e0.\nDopo un anno in seconda divisione la nuova formazione s'impose immediatamente nel campionato scozzese vincendo ripetutamente il titolo nazionale grazie ai grandi mezzi economici di Murray ed all'ingaggio di giocatori americani tra i quali Alton Byrd (precedentemente ai Boston Celtics e Crystal Palace), Sam Foggin (da Virginia Tech e Sirio S\u00e3o Paulo).\nNel 1987 la formazione si trasfer\u00ec a Livingston, sobborgo di Edimburgo, in occasione della costruzione della nuova \"Forum Arena\" e dello spostamento della squadra nella nuova lega British Basketball League appena fondata. Il Murray Edinburgh vinse immediatamente il primo campionato del Regno Unito (Natwest Lague Cup) battendo in finale il Portsmouth per 96 a 91 alla Aston Villa Leisure Centre di Birmingham. L'anno successivo David Murray, gi\u00e0 proprietario della squadra di calcio dei , decise di acquistare i Kingston Kings per 100,000 sterline e di trasferirla a Glasgow rinominando la franchigia \"Glasgow Rangers\". Le due formazioni scozzesi dominarono la seconda stagione della BBL arrivando in finale dove vide prevalere la squadra di Glasgow.\nL'esperimento sportivo di Murray dur\u00f2 solo un biennio: il Livingston (sponsorizzato MIM, Murray International Metals) torn\u00f2 nella lega scozzese ed i Rangers si trasferirono nuovamente a Kingston riprendendo la vecchia denominazione. La scarsa popolarit\u00e0 della pallacanestro in Scozia anche se di antiche tradizioni risult\u00f2 decisiva nel non supportare in modo adeguato gli investimenti di Murray.\nIl Livingston comunque continu\u00f2 a mietere successi nel campionato scozzese (dieci consecutivi) cambiando sponsor (da MIM a Russell Corporation), denominazione in Bulls (dal 1990 al 1997) e sede da Livingston a Dalkeith (dal 1997 al 2001) cambiando nuovamente la denominazione in Midlothian Bulls in occasione della fusione con i Dalkeith Saints fino alla sua sparizione nel 2001."}
{"id": "4712301", "revid": "441662", "url": "https://it.wikipedia.org/wiki?curid=4712301", "title": "Tomba dei giganti di Su cuaddu 'e Nixias", "text": "La tomba dei giganti di Su cuaddu 'e Nixias \u00e8 un monumento archeologico che si trova nel territorio comunale di Lunamatrona, provincia del Sud Sardegna, in localit\u00e0 Nixias dalla quale prende il nome.\nIl nome dato alla stele nuragica dalla fantasia popolare (il cavallo di Nixias) \u00e8 dovuto alla presenza di un foro circolare sulla parte superiore che, secondo la leggenda, serviva a legare i cavalli. In realt\u00e0 non si conosce il reale utilizzo del foro, creato con molta probabilit\u00e0 in epoca pi\u00f9 recente.\nDescrizione.\nIl monumento \u00e8 di particolare interesse in quanto \u00e8 classificata come la pi\u00f9 antica tomba dei giganti esistente in Sardegna, la sua costruzione \u00e8 databile ai secoli 1700-1600 a.C., costituisce inoltre un raro esempio di tomba di giganti con stele centinata nel centro-sud dell'isola. Tale tipologia \u00e8 infatti caratteristica dell'area centro-settentrionale della Sardegna.\nLa camera sepolcrale, lunga 10,30 metri e larga 60 centimetri, \u00e8 un corridoio infossato nel terreno delimitato da lastre di marna, pietra locale tenera, facilmente lavorabile ma anche molto friabile.\nAl fondo della camera si nota un cassone quadrangolare completamente chiuso e leggermente pi\u00f9 alto del resto del corridoio, che i reperti ritrovati fanno ritenere sia la parte pi\u00f9 antica del sepolcro.\nLa tomba dei giganti fu costruita in seguito senza distruggere, anzi adattandosi con venerazione alla sepoltura pi\u00f9 antica.\nLa camera, come suggeriscono altre simili, doveva essere coperta di lastre poggiate in orizzontale sulle pareti laterali e protetta da un tumulo di terreno delimitato da un muretto di contenimento.\nAl centro l'ingresso si apre alla base di una grande stele in arenaria (alta ora 2,90 metri) arcuata alla sommit\u00e0 che ha la faccia scolpita in tre fasce sovrapposte delimitate da listelli e contornata da un bordo in rilievo.\nAi due lati della stele, oggi spezzati e poco visibili, si trovano dei lastroni verticali, di altezza decrescente dal centro verso l'esterno che formano l'esedra, due ali curve per un'ampiezza di metri 13,90 alla corda. Questo spazio di fronte all'ingresso era dedicato alla celebrazione dei riti in onore dei defunti.\nScavi.\nGli scavi hanno confermato il fatto che il monumento non \u00e8 stato costruito su un terreno vergine, ma sul luogo di una pi\u00f9 antica tomba. La tipologia dei manufatti rinvenuti durante lo scavo permettono di ascrivere il sepolcro alle prime fasi della civilt\u00e0 nuragica, intorno ai secoli XVI-XV a.C. I reperti archeologici sono esposti nel Museo archeologico Genna Maria del vicino centro di Villanovaforru."}
{"id": "4712305", "revid": "74801", "url": "https://it.wikipedia.org/wiki?curid=4712305", "title": "Carlo Balelli", "text": "Ultimo e certamente il maggiore esponente di una dinastia di fotografi attivi a Macerata dal 1851 al 1970.\nBiografia.\nGli anni della formazione (1894 \u2013 1913).\nCarlo Balelli nasce a Novara il 5 ottobre 1894 da Alfonso e Rosalia Maraffa: il padre ha uno studio fotografico in citt\u00e0 dal 1893, si trasferisce a Macerata con tutta la famiglia nel 1896. Carlo inizia le prime esperienze fotografiche presso lo studio paterno e parallelamente compie studi regolari fino a conseguire il diploma nel Regio Istituto Tecnico per Geometri di Macerata.\nDotato di un fisico atletico \u00e8 tra i fondatori della Societ\u00e0 Virtus e nel 1913 ottiene il diploma di 1\u00ba grado in \u201cPreparazione militare\u201d dalla Federazione Ginnica Nazionale; appassionato di sport della montagna, mette in mostra notevoli qualit\u00e0 come scalatore e sciatore e fa esperienze che gli serviranno nella sua attivit\u00e0 di fotografo militare.\nFotografo di guerra (1913 \u2013 1919).\nCarlo viene arruolato nel 1913 nel Corpo specialisti del Genio-Sezione Fotografica Militare e destinato al Battaglione Dirigibilisti. Nel 1914, divenuto caporale, viene inviato a fotografare il porto di Genova e i monti della Liguria, la zona dell'Alto Isonzo e del Fella fino al Montenero. Ai primi di maggio 1915 \u00e8 inviato in abiti civili oltre il confine italiano per fotografare strade e fortificazioni austriache, tanto che allo scoppio della guerra, il 24 maggio, viene sorpreso al di l\u00e0 delle linee nemiche, e deve compiere un avventuroso rientro, correndo il rischio di essere scambiato per una spia. Successivamente, come primo operatore della squadra fotografica della Terza Armata agli ordini del comandante Giorgio Abetti, realizza una serie di fotografie panoramiche che coprono tutto l'arco alpino dal Podgora a Trieste. Opera anche in prima linea scattando immagini dal S. Michele e da Gorizia fino al litorale adriatico. Nel 1916 \u00e8 primo operatore nella Squadra telefotografica da montagna della Quarta Armata, con la quale costruisce 75 stazioni fotografiche d'alta quota, dalle quali effettua riprese di vaste zone delle Alpi. Documenta la vita in trincea e le fasi cruciali della guerra, scatta inoltre le foto ufficiali che testimoniano la presenza al fronte di importanti personaggi, la resa degli austriaci a Villa Giusti, l'ingresso delle truppe italiane a Trento, l'arrivo di Vittorio Emanuele III a Trieste conquistata. Molto interessante \u00e8 la sua documentazione dell'attivit\u00e0 di una squadra fotografica militare in azione, da cui si desumono notizie precise sulle stazioni di ripresa, la composizione e le attrezzature in uso.\nMonaco, Berlino e Firenze (1920 \u2013 1927).\nLasciato il servizio militare alla fine della guerra, Balelli frequenta nel biennio 1922-1923 corsi di tecnica fotografica prima a Monaco di Baviera e successivamente presso l'Imperiale Scuola Fotografica di Berlino, dove tiene anche esercitazioni per gli studenti per la sua specializzazione in fotogrammetria. \nRientrato in Italia, gestisce dal 1924 al 1927 uno studio fotografico in via Pandolfini a Firenze.\nLo studio maceratese (1928 \u2013 1972).\nRitorna a Macerata, dove nel 1929 diventa il titolare dello studio paterno, e si afferma in breve tempo in campo regionale e nazionale. Oltre a portare avanti il lavoro di studio, egli svolge un'intensa attivit\u00e0 di fotogiornalismo, collaborando con Panorami italiani, con il Touring Club Italiano, con l'Enciclopedia Italiana, con numerosi quotidiani e periodici.\n\u00c8 anche corrispondente ufficiale dell'Istituto Nazionale Luce, dell'Ente Provinciale del Turismo e di altre istituzioni pubbliche per conto delle quali fotografa in modo dettagliato tutti i Comuni della Provincia di Macerata, dal litorale adriatico agli Appennini. In questo modo egli fornisce un contributo fondamentale alla loro conoscenza e lascia una vasta documentazione riguardante gli sport della montagna che conosceva per esperienza diretta come presidente della Federazione Provinciale dell'Escursionismo. Carlo Balelli \u00e8 stato un acuto e attento testimone della vita politica, sociale, economica e culturale del Maceratese. L'originalit\u00e0, le capacit\u00e0 intuitive, la sensibilit\u00e0 della sua personalit\u00e0 ne hanno fatto anche un pioniere della fotografia industriale e del lavoro: infatti Balelli ha lasciato una vastissima documentazione sulle fabbriche e le aziende artigiane, sui macchinari e le fasi di lavorazione dei prodotti, sulle attivit\u00e0 legate al mondo dell'agricoltura e dell'edilizia, sulla presenza della componente umana all'interno delle fabbriche, con particolare attenzione al lavoro femminile.\nL'attivit\u00e0 dello Studio Balelli cessa nel 1972.\nMuore a Macerata il 24 marzo 1981.\nFondi fotografici Balelli.\nIl ricco patrimonio fotografico dello Studio Balelli \u00e8 diviso tra la Biblioteca Mozzi-Borgetti di Macerata, la Biblioteca Statale di Macerata e gli eredi di Carlo Balelli (la moglie Giovanna e la figlia Emanuela).\nIl Fondo Balelli della Biblioteca Mozzi-Borgetti \u00e8 stato acquisito dal Comune di Macerata nel 1972 ed \u00e8 costituito da positivi e negativi in bianco e nero e a colori e da lastre negative, per un totale di unit\u00e0. Successivamente negli anni 90 il Comune ha ampliato il Fondo con l'acquisto delle attrezzature fotografiche d'epoca, la strumentazione ottica e i libri di Carlo Balelli.\nIl Fondo fotografico Balelli della \"Biblioteca Statale di Macerata\", acquisito negli anni 1993-1994, \u00e8 composto da oltre pezzi, fra lastre fotografiche in vetro, pellicole piane e positivi.\nLa famiglia Balelli conserva un ampio Fondo che comprende positivi originali e negativi su lastra e pellicola, testimonianza di tutta l'attivit\u00e0 dei fotografi Balelli, nonch\u00e9 documenti e un vasto carteggio epistolare.\nCentro studi \"Carlo Balelli\".\n\u00c8 stato costituito il 23 novembre 2009, da parte degli eredi di Carlo Balelli e da un gruppo di studiosi della fotografia, il \"Centro studi \"Carlo Balelli\" per la storia della Fotografia\". L'Associazione persegue la finalit\u00e0 di approfondire, studiare e divulgare l'opera e la poetica principalmente di Carlo Balelli a cui \u00e8 intitolata l'Istituzione. Il Centro intende inoltre valorizzare il ricco patrimonio storico-fotografico della regione Marche e riscoprire fotografi dimenticati. Collabora con le Universit\u00e0 di Macerata e Camerino, con gli enti locali, le associazioni culturali del territorio e le istituzioni religiose."}
{"id": "4712306", "revid": "88740", "url": "https://it.wikipedia.org/wiki?curid=4712306", "title": "Dino Trabalzini", "text": "Biografia.\nNasce a Montepulciano, nella diocesi omonima e in provincia di Siena, il 28 aprile 1923 e riceve l'ordinazione sacerdotale il 5 aprile 1947.\nDopo aver collaborato con la parrocchia di Santa Maria Maggiore all'Esquilino, viene nominato, il 17 gennaio 1956, dal cardinale vicario Clemente Micara, parroco della nuova parrocchia di San Luca Evangelista al Prenestino, dove ha, tra i suoi collaboratori, anche un giovane sacerdote astigiano, Angelo Sodano, poi cardinale segretario di Stato e decano del Collegio cardinalizio.\nRimane alla guida della parrocchia per oltre dieci anni e, nel 1965, riceve Paolo VI in visita pastorale.\nProprio questo pontefice, a seguito del Motu Proprio \"Romanae Urbis\" del 2 febbraio 1966, con il quale si riorganizza il governo pastorale della diocesi di Roma, divisa in settori pastorali, con a capo ognuno un vescovo ausiliare, lo nomina, il successivo 11 febbraio, vescovo titolare di Munaziana ed ausiliare del cardinale vicario Luigi Traglia.\nPaolo VI, il 19 marzo seguente, nella Basilica Vaticana, gli conferisce di persona la consacrazione episcopale, assieme all'altro ausiliare di Roma, Oscar Zanera, al francescano Ferdinando Giuseppe Antonelli e a Giacomo Violardo, entrambi futuri cardinali, avendo per co-consacranti Francesco Carpino, arcivescovo titolare di Sardica ed assessore della Sacra Congregazione Concistoriale, ed Ettore Cunial, arcivescovo titolare di Soteropoli e vicegerente di Roma.\n\u00c8 incaricato del Settore Sud della diocesi di Roma, dimostrando, come da parroco, un notevole spirito di iniziativa, e, per essere maggiormente presente sul territorio, fissa una seconda dimora, non ufficiale, al Lido di Ostia. Il 28 giugno 1971 viene trasferito a Rieti, quale nuovo vescovo di quella diocesi, cui \u00e8 unito il titolo di abate di San Salvatore Maggiore, e sostituito da Remigio Ragonesi, nominato in sua vece il giorno successivo.\nSono gli anni successivi alla conclusione del Concilio Ecumenico Vaticano II, per cui la sostituzione, di due, su quattro, vescovi ausiliari di Roma, il 7 gennaio quella di Giovanni Canestri, inviato a Tortona, ed ora il suo, provoca, in parte del Clero Romano, un notevole fermento, con lettere inviate sia al cardinale vicario Angelo Dell'Acqua che allo stesso Paolo VI.\nIl 31 marzo 1973 viene nominato membro del Segretariato per l'Unione dei Cristiani. Nel 1974 inaugura il Museo diocesano di Rieti. Il 18 marzo 1980 \u00e8 promosso arcivescovo di Cosenza e vescovo di Bisignano, dove fa il suo ingresso il 10 maggio successivo.\nNei diciotto anni nei quali rimane in Calabria, convoca il primo sinodo diocesano del post-concilio, il 10 maggio 1981 eleva la cattedrale di Cosenza a santuario mariano della Vergine SS. del Pilerio che, il 10 ottobre 1988, a chiusura dell'Anno Mariano, proclama patrona principale dell'arcidiocesi e patrona della citt\u00e0 di Cosenza. \u00c8 vicepresidente della Conferenza Episcopale Calabrese e, il 6 ottobre 1984, riceve a Cosenza Giovanni Paolo II.\nDiviene arcivescovo di Cosenza-Bisignano, il 30 settembre 1986, a seguito del decreto \"Instantibus votis\" della Congregazione per i Vescovi, con il quale le due sedi di Cosenza e di Bisignano sono unite con la formula \"plena unione\".\nSi dimette, per raggiunti limiti d'et\u00e0, il 6 giugno 1998, divenendo arcivescovo emerito, ed \u00e8 sostituito da Giuseppe Agostino, arcivescovo di Crotone-Santa Severina. Rimane amministratore apostolico della diocesi fino alla presa di possesso di quest'ultimo, nel settembre successivo e, il 7 dello stesso mese, il Consiglio comunale gli conferisce la cittadinanza onoraria di Cosenza.\nSi ritira nella \u201cFraterna Domus\u201d di Sacrofano, alle porte di Roma, dove spira, dopo una lunga malattia, all'et\u00e0 di 80 anni, nelle prime ore del mattino del 14 luglio 2003. Le solenni esequie vengono presiedute due giorni dopo, nel Duomo di Cosenza, dal suo successore.\nGenealogia episcopale.\nLa genealogia episcopale \u00e8:"}
{"id": "4712310", "revid": "932868", "url": "https://it.wikipedia.org/wiki?curid=4712310", "title": "Anya Marian", "text": ""}
{"id": "4712316", "revid": "61968636", "url": "https://it.wikipedia.org/wiki?curid=4712316", "title": "Nalje\u017ei\u0107", "text": ""}
{"id": "4712317", "revid": "22475", "url": "https://it.wikipedia.org/wiki?curid=4712317", "title": "Wingham", "text": "Wingham \u00e8 un ex comune canadese, ora frazione della municipalit\u00e0 di North Huron, nella contea di Huron, provincia dell'Ontario. Divenne parte della municipalit\u00e0 cui ora appartiene, allorch\u00e9, nel 2001, il governo dell'Ontario impose la fusione dei comuni di East Wawanosh, Blyth e Wingham.\nWingham ha dato i natali alla scrittrice Alice Munro (1931), Premio Nobel per la letteratura nel 2013."}
{"id": "4712320", "revid": "2171879", "url": "https://it.wikipedia.org/wiki?curid=4712320", "title": "Xilam", "text": "La Xilam \u00e8 una casa di produzione francese, fondata da Marc du Pontavice e sua moglie Alix du Pontavice il 5 agosto 1999 acquisendo l'archivio e i diritti della Gaumont, precedente realt\u00e0 di produzione televisiva sempre propriet\u00e0 dello stesso Marc."}
{"id": "4712321", "revid": "1915706", "url": "https://it.wikipedia.org/wiki?curid=4712321", "title": "Ganciclovir", "text": "Ganciclovir o DHPG, chimicamente 9-1,3-diidrossi-2-propossimetilguanina, \u00e8 una molecola ad attivit\u00e0 antivirale. Si tratta di un nucleoside analogo della 2-deossiguanosina il quale a differenza di aciclovir presenta un gruppo idrossimetile addizionale sulla catena laterale. La molecola \u00e8 utilizzata per trattare o prevenire le infezioni da citomegalovirus.\nIn Italia ganciclovir sodico \u00e8 venduto dalla societ\u00e0 farmaceutica Roche S.p.A. con il nome commerciale \"Citovirax\" nella forma farmacologica di polvere per concentrato per soluzione da infusione endovenosa da 500\u00a0mg e di capsule rigide da 250\u00a0mg.\nIn commercio esiste anche un profarmaco di ganciclovir, il cui nome \u00e8 valganciclovir.\nFarmacodinamica.\nGanciclovir \u00e8 un analogo sintetico della 2'-deossiguanosina, dotato della capacit\u00e0 di inibire, sia in vivo che in vitro, la replicazione degli herpes-virus. Lo spettro di attivit\u00e0 della molecola comprende: Citomegalovirus (CMV), virus Herpes simplex tipo I e II (HSV-1 e HSV-2), virus Epstein Barr (EBV), virus Varicella Zoster (VZV) virus Herpes umano tipo 6 (HHV-6) e virus dell'epatite B.\nAll'interno della cellula infettata ganciclovir in una prima fase viene fosforilato a ganciclovir monofosfato e successivamente, a seguito dell'intervento di diverse chinasi cellulari, si forma ganciclovir trifosfato.\nIl meccanismo d'azione di ganciclovir all'interno delle cellule infettate \u00e8 il risultato di due processi distinti. La molecola inibisce la sintesi del DNA virale sia inibendo competitivamente l'incorporazione di deossiguanina trifosfato tramite l'enzima DNA-polimerasi, sia venendo incorporata come trifosfato nel DNA del virus, in questo modo bloccando o circoscrivendo l'allungamento del DNA del virus. Nelle cellule infettate da citomegalovirus ganciclovir trifosfato viene eliminato con estrema lentezza.\nCirca il 60 - 70% dell'antivirale \u00e8 ancora nella cellula 18 ore dopo non essere pi\u00f9 dosabile nel liquido extracellulare.\n\u00c8 possibile che si sviluppi una resistenza del virus al farmaco: in genere la resistenza \u00e8 dovuta a mutazioni negli enzimi virali deputati alla fosforilazione tra cui, ad esempio, la timidina chinasi virale del HSV o del VZV.\nFarmacocinetica.\nA seguito di somministrazione per via orale ganciclovir viene assorbito dal tratto gastrointestinale in misura limitata. La concentrazione plasmatica di picco (Cmax) viene raggiunta entro 1-2 ore (Tmax) dalla ingestione del farmaco. La biodisponibilit\u00e0 assoluta dopo assunzione per os a digiuno \u00e8 pari al 5% circa. La somministrazione di ganciclovir associato ad un pasto, determina un incremento della biodisponibilit\u00e0 (tra il 6 e 9%), un allungamento del tempo di picco sierico (Tmax) che raggiunge le 3,0 ore ed un Cmax pi\u00f9 alto.\nIl legame alle proteine plasmatiche \u00e8 circa dell'1-2%, quando le concentrazioni variano tra 0.5 e 51 mcg/mL.\nNel fluido cerebrospinale si ottengono concentrazioni comprese tra il 24 % ed il 70 % rispetto alle concentrazioni plasmatiche.\nDopo somministrazione per os di una singola dose di 1000\u00a0mg di ganciclovir-C14, nelle feci si ritrova una quantit\u00e0 di radioattivit\u00e0 che \u00e8 pari all'86% della dose somministrata (quasi esclusivamente legata alla quota di farmaco non assorbito). Nelle urine la percentuale di radioattivit\u00e0 si aggira tra il 5 ed il 6 %.\nL'escrezione renale di farmaco immodificato, attraverso la filtrazione glomerulare e la secrezione tubulare attiva \u00e8 la via principale di eliminazione di ganciclovir. Nei soggetti con funzione renale normale, il 91.3 \u00b1 5% di ganciclovir somministrato per via endovenosa si ritrova immodificato nelle urine. L'emivita dopo l'assunzione per via orale \u00e8 compresa tra 5 e 6 ore.\nTossicologia.\nLa DL50 di ganciclovir somministrato per via endovenosa nel topo \u00e8 pari a 900\u00a0mg/kg e nel cane compresa tra 150 e 500\u00a0mg/kg.\nGanciclovir \u00e8 considerato un agente potenzialmente cancerogeno, teratogeno e mutageno. Il farmaco sembra anche in grado di provocare inibizione della spermatogenesi.\nUsi clinici.\nGanciclovir, nella forma di soluzione per infusione, trova indicazione nella prevenzione e nel trattamento di infezioni da citomegalovirus (CMV) gravi che mettono a rischio la vita o la vista di soggetti con immunocompromissione.\nPu\u00f2 essere infuso anche in caso di infezioni da CMV in pazienti trapiantati.\nGanciclovir in capsule \u00e8 indicato in terapia di mantenimento della retinite da citomegalovirus in soggetti immunocompromessi, compresi i pazienti affetti da sindrome da immunodeficienza acquisita (AIDS), dopo che la retinite sia stata stabilizzata con un'appropriata terapia iniziale. \nLa molecola viene utilmente impiegata anche nella prevenzione delle infezioni da CMV, in pazienti HIV-sieropositivi con elevate probabilit\u00e0 di sviluppare una patologia correlata all'infezione da CMV e nei soggetti trapiantati d'organo.\nIn forma di gel \u00e8 stato utilmente impiegato per il trattamento delle cheratiti epiteliali dendritiche, che sono assai spesso secondarie ad infezioni da virus herpes simplex (HSV) di tipo 1 (HSV-1), e meno frequentemente da HSV di tipo 2 (HSV-2).\nControindicazioni.\nIl farmaco \u00e8 controindicato nei soggetti con ipersensibilit\u00e0 nota al principio attivo, a valganciclovir oppure ad uno qualsiasi degli eccipienti utilizzati nella forma farmaceutica. Aciclovir e valaciclovir presentano una stretta somiglianza di struttura chimica con ganciclovir. Per questo motivo si deve tenere presente la possibilit\u00e0 di una reazione di ipersensibilit\u00e0 crociata con queste molecole.\nGanciclovir \u00e8 pertanto controindicato anche in soggetti con ipersensibilit\u00e0 nota ad aciclovir o valaciclovir.\nInfine il farmaco \u00e8 controindicato nelle donne che allattano al seno.\nGravidanza ed allattamento.\nI dati disponibili sulla tossicit\u00e0 riproduttiva osservata negli studi sugli animali sembrano indicare per ganciclovir un rischio di teratogenicit\u00e0 nell'uomo. \nGanciclovir si \u00e8 dimostrato embriotossico nel coniglio e nel ratto a seguito di somministrazione per via endovenosa e teratogenico nel coniglio.\nLa Food and Drug Administration ha inserito ganciclovir in classe C per l'uso in gravidanza. In questa classe sono inseriti i farmaci i cui studi riproduttivi sugli animali hanno rilevato effetti dannosi sul feto, teratogenico/letale o altro, e per i quali non sono disponibili studi controllati in donne oppure farmaci per i quali non sono disponibili studi n\u00e9 sull'uomo n\u00e9 sull'animale.\nLe donne in et\u00e0 fertile durante il trattamento con ganciclovir dovrebbero ricorrere a validi metodi contraccettivi.\nIl farmaco pu\u00f2 essere somministrato a donne gravide solo se il potenziale beneficio atteso giustifica il rischio per il feto.\nNon \u00e8 noto se ganciclovir sia escreto con il latte materno pertanto l'allattamento al seno dovrebbe essere interrotto."}
{"id": "4712323", "revid": "1714743", "url": "https://it.wikipedia.org/wiki?curid=4712323", "title": "Rotboldo I di Provenza", "text": "Origine.\nFiglio primogenito ed unico maschio del conte d'Avignone conte d'Arles, governatore della Provenza e Margravio di Toscana, Bosone d'Arles e della prima moglie di cui non si conoscono n\u00e9 il nome n\u00e9 gli ascendenti.Bosone d'Arles era il figlio secondogenito del conte di Arles, Tebaldo (ca 860-895) e di Berta di Lotaringia (863-925), figlia terzogenita del re di Lotaringia Lotario II e della seconda moglie, Waldrada (scomunicata in quanto considerata concubina, da papa Nicola I), quindi nipote dell'imperatore Lotario I.\nSecondo alcuni storici, gli ascendenti di Rotboldo sono sconosciuti, in quanto Bosone d'Arles ebbe una sola moglie, Willa, figlia del re di Borgogna Rodolfo I e di Willa di Provenza e da Willa II di Borgogna ebbe solo quattro figlie femmine.\nBiografia.\nDato che suo padre, Bosone d'Arles, si spos\u00f2, in seconde nozze, nel 912, \u00e8 presumibile che Rotboldo rimase orfano di madre in tenera et\u00e0.\nDi Rotboldo si hanno scarse notizie: lo troviamo citato in un documento di una donazione del figlio Bosone, la n\u00b0 29 del \"Cartoulaire de Marseille Saint-Victor Tome I\", del marzo 965, in cui viene ricordato come padre di Bosone (Bosone II di Provenza).\nMolto probabilmente non segu\u00ec il padre, Bosone d'Arles, in Italia, quando divenne marchese di Toscana, nel 931, in quanto non lo troviamo mai citato in nessun documento.\nDi Rotbaldo non si conosce la data esatta della morte, avvenuta all'incirca nel 950.\nDiscendenza.\nRotboldo si spos\u00f2 con una donna di cui non si conoscono n\u00e9 il nome n\u00e9 gli ascendenti, ma secondo alcuni era Ermengarda d'Aquitania, figlia del duca d'Aquitania Guglielmo il Pio e di Engelberga di Provenza, da cui ebbe due figli:"}
{"id": "4712337", "revid": "1005847", "url": "https://it.wikipedia.org/wiki?curid=4712337", "title": "Christian Engstr\u00f6m", "text": "Biografia.\n\u00c8 nato nel quartiere di H\u00f6galid, nella capitale.\nSi \u00e8 laureato nel 1983 in matematica e scienze informatiche presso l'Universit\u00e0 di Stoccolma."}
{"id": "4712353", "revid": "486946", "url": "https://it.wikipedia.org/wiki?curid=4712353", "title": "Sloboda U\u017eice", "text": ""}
{"id": "4712354", "revid": "799504", "url": "https://it.wikipedia.org/wiki?curid=4712354", "title": "Torre dell'Orologio (Mantova)", "text": "La torre dell'Orologio \u00e8 una costruzione rinascimentale situata in piazza delle Erbe a Mantova; si eleva tra il palazzo della Ragione e la rotonda di San Lorenzo.\nDescrizione e storia.\nLa torre, a pianta quadrata, fu eretta fra il 1472 e il 1473 dall'architetto Luca Fancelli, architetto fiorentino al servizio del marchese di Mantova Ludovico III Gonzaga sulle basi di un preesistente edificio risalente al XIII secolo. Dalla porta al piano terreno si accede al palazzo della Ragione.\nAlla fine del 1473 sulla torre venne collocato l'orologio astronomico, opera del matematico mantovano Bartolomeo Manfredi, noto anche come Bartolomeo dell'Orologio. . Altres\u00ec rilevava il percorso del sole attraverso i segni dello Zodiaco e le fasi lunari. Per quasi un secolo, fino al 1560, l'orologio funzionava perfettamente. In quell'anno, tuttavia, il meccanismo si guast\u00f2. Fu Francesco Filopono, matematico e astronomo a riportarlo in vita. \nDal 1700 non pi\u00f9 attivo, il meccanismo astronomico fu rimesso in moto nel 1989 dal fabbro ed orologiaio Alberto Gorla di Cividale Mantovano.\nSotto l'orologio fu collocata la statua della Madonna Immacolata, risalente agli inizi del XVII secolo. Dello stesso periodo \u00e8 anche il balcone, in marmo, ad ornamento dell'edificio.\nNella parte pi\u00f9 alta della torre \u00e8 collocata una campana di medie dimensioni che batte le ore.\nIl terremoto dell'Emilia del 2012 provoc\u00f2 lesioni alla torre, che rimase chiusa fino all'esecuzione di restauri che ne hanno consentito la riapertura e la fruibilit\u00e0.\nAll'interno \u00e8 ospitato il \"Museo del Tempo\", nel quale sono esposti i meccanismi d'epoca dell'orologio e dalla sommit\u00e0 \u00e8 possibile avere una vista sulla citt\u00e0 e sui laghi che la circondano.\nArchitettura.\nL'orologio, alto circa una quindicina di metri, \u00e8 protetto da una tettoia semicircolare in alto ed \u00e8 circondato da una corona di ritratti. \u00c8 composto da fasi lunari e avvolto da un profilo in forma di alloro. La corona circolare presenta indicazioni orarie da I a XXIIII. Una nicchia con ventiquattro divisioni (12 bianche e 12 nere) rappresenta le ore diurne e le ore notturne.\nIn posizione centrale e rialzata rispetto alla nicchia si trova l'ostensorio: un disco lavorato a sbalzo che ospita nella parte esterna i dodici segni dello zodiaco e termina in una corona di riferimenti bianchi e neri (trenta per segno). Verso l'interno si trova un altro disco mobile con la corona divisa in dieci zone e numerata di tre in tre, a rappresentare l'et\u00e0 della Luna. L'ultima riporta il numero ventinove anzich\u00e9 trenta, ad indicare l'ultimo giorno del mese sinodico, corrispondente a circa ventinove giorni e mezzo.\nAl centro dell'ostensorio si trova un'immagine della dea Latona, che \u00e8 seduta a braccia aperte con un animale accovacciato ai piedi. La mano sinistra della dea si appoggia a un cerchio che costituisce il disco delle fasi lunari. Verso l'esterno parte un raggio a indicare il grado preciso dei segni zodiacali. La mano destra, invece, regge un falcetto rappresentate una mezza luna che indica il giorno del ciclo della Luna.\nL'orologio presenta inoltre un semicerchio eccentrico corrispondente all'Equatore celeste, attaccato alla parte inferiore dell'ostensorio e recante trenta punti dorati, di un sole che si muove sulla corona dello zodiaco a indicare il segno e il grado preciso. \nVi sono anche due aste: la prima presenta una stella con un raggio pi\u00f9 lungo all'estremit\u00e0, indicante secondo l'uso del tempo le ore da un tramonto all'altro. Oggi, per favorire la lettura, l'indicazione \u00e8 nelle ventiquattrore (da una mezzanotte all'altra). La seconda asta termina con un sole e indica le ore solari, il che permette di esprimere l'equazione del tempo, ovvero la differenza tra tempo solare e convenzionale. Questa indicazione \u00e8 presente nelle meridiane pi\u00f9 sofisticate.\nIl semicerchio dell'ora e delle indicazioni lunari, in combinazione con altre indicazioni del quadrante, consente il calcolo delle ore planetarie e quindi delle previsioni astrologiche. \nIl quadrante ricopriva un ruolo fondamentale per le usanze dell'epoca: veniva infatti consultato prima di una faccenda delicata e si evitava di metterla in cantiere nei momenti di influenza di Saturno e Marte.\nIl meccanismo dell'orologio \u00e8 realizzato in ferro battuto e la struttura poggia su una base in legno."}
{"id": "4712357", "revid": "2146488", "url": "https://it.wikipedia.org/wiki?curid=4712357", "title": "Episodi di Pocket Monsters XY", "text": "La serie \u00e8 stata trasmessa in Giappone dal 17 ottobre 2013 al 27 ottobre 2016. &lt;br&gt; La serie \u00e8 basata sui videogiochi di sesta generazione \"Pok\u00e9mon X\" e \"Y\" ed \u00e8 ambientata nella regione di Kalos.\nIn Giappone \u00e8 suddivisa in due stagioni: \"Pocket Monsters XY\" e \"Pocket Monsters XY&amp;Z\". In Occidente, invece, \u00e8 suddivisa in tre stagioni: \"Pok\u00e9mon: Serie XY\", \"Pok\u00e9mon: Serie XY - Esplorazioni a Kalos\" e \"Pok\u00e9mon: Serie XYZ\".\n\"Pok\u00e9mon: Serie XY\".\nI primi due episodi della diciassettesima stagione, denominata \"Pok\u00e9mon: Serie XY\", sono stati trasmessi in contemporanea negli Stati Uniti d'America, su Cartoon Network USA, ed in Italia, su K2, il 19 ottobre 2013. &lt;br&gt; In Italia la stagione \u00e8 stata in seguito trasmessa su Disney XD dal 16 aprile 2014. I nuovi episodi della diciassettesima stagione sono stati successivamente ritrasmessi anche da K2 dal 24 aprile 2014.\nGli episodi \"Il risveglio del gigante addormentato!\", \"Piano di conquista!\" e \"Lotte blasonate al castello!\", rispettivamente il numero 18, 19 e 20, sono stati trasmessi in lingua italiana rispettivamente il 15, il 16 e il 19 maggio 2014 alcuni giorni prima della trasmissione sulle reti statunitensi, previsti per il 17, il 24 maggio e il 7 giugno.\n\"Pok\u00e9mon: Serie XY - Esplorazioni a Kalos\".\nLa diciottesima stagione \u00e8 stata trasmessa negli Stati Uniti da Cartoon Network USA dal 7 febbraio al 19 dicembre 2015. &lt;br&gt; In Italia \u00e8 andata in onda su K2 dal 25 aprile al 26 dicembre 2015 e su Disney XD dal 3 ottobre 2015.\n\"Pok\u00e9mon: Serie XYZ\".\nLa diciannovesima stagione \u00e8 stata trasmessa negli Stati Uniti da Cartoon Network a partire dal 20 febbraio 2016. &lt;br&gt; In Italia \u00e8 stata trasmessa su K2 dal 7 maggio 2016 al 21 febbraio 2017. &lt;br&gt; I primi due episodi di questa stagione sono stati resi disponibili in streaming gratuito sul sito ufficiale Pok\u00e9mon il 3 maggio 2016. A partire dal 15 settembre 2016 questa stagione \u00e8 stata trasmessa in anteprima su Disney XD, per poi continuare in esclusiva su K2 ogni sabato fino a fine serie, esclusi gli ultimi quattro trasmessi su Disney XD."}
{"id": "4712360", "revid": "486946", "url": "https://it.wikipedia.org/wiki?curid=4712360", "title": "Androni Giocattoli-Serramenti PVC Diquigiovanni", "text": ""}
{"id": "4712361", "revid": "184755", "url": "https://it.wikipedia.org/wiki?curid=4712361", "title": "KGB (album)", "text": "KGB \u00e8 l'unico album del supergruppo KGB che fu pubblicato dalla MCA Records nel febbraio del 1976 e prodotto da Jim Price.\nI KGB.\nQuesto supergruppo non riusc\u00ec a sfondare in fatto commerciale, la caratura professionale dei singoli musicisti \u00e8 indiscutibile:"}
{"id": "4712365", "revid": "173006", "url": "https://it.wikipedia.org/wiki?curid=4712365", "title": "Epifania di Siria", "text": ""}
{"id": "4712373", "revid": "114724817", "url": "https://it.wikipedia.org/wiki?curid=4712373", "title": "Stato di crisi", "text": "Stato di crisi (\"Crisis Point\") \u00e8 un film per la televisione del 2012 diretto da Adrian Wills.\nTrama.\nUna criminologa di Detroit chiamata a negoziare nel corso di una rapina a un supermercato, non riesce a salvare il giovane rapinatore sedicenne. Il fratello di questi, uscito di galera e con l'aiuto di un complice, rapina la banca dove la sorella della criminologa \u00e8 vice direttore. La terr\u00e0, insieme ad altri, in ostaggio."}
{"id": "4712384", "revid": "173006", "url": "https://it.wikipedia.org/wiki?curid=4712384", "title": "Ieu", "text": ""}
{"id": "4712385", "revid": "287204", "url": "https://it.wikipedia.org/wiki?curid=4712385", "title": "Breve trattato su Dio, l'uomo e il suo bene", "text": "Il Breve trattato su Dio, l'uomo e il suo bene (nell'originale olandese, \"Korte Verhandeling van God, de Mensch en deszelvs Welstand\") \u00e8 un'opera del filosofo Baruch Spinoza, composta probabilmente tra il 1661 e il 1662. \nStoria dell'opera.\nNon incluso nelle edizioni delle opere di Spinoza comparse subito dopo la sua morte, il \"Breve trattato\" torn\u00f2 alla luce solo nel XIX secolo. \nNel 1852 ne fu pubblicato da E. Boehmer, con il titolo \"Benedicti de Spinoza tractatus de deo et homine eiusque felicitate lineamenta\", un breve riassunto, trovato l'anno precedente, nel 1851, sotto forma di annotazione manoscritta all'interno di una copia della biografia di Spinoza di Egmont Colerus. \nIn seguito vennero trovate due copie manoscritte del testo completo del \"Breve trattato\", sulla base delle quali fu condotta la prima edizione, pubblicata nel 1862 da J. Van Voleten in \"Ad Benedicti de Spinoza opera qu\u00e6 supersunt omnia supplementum\". \nSi tratta della prima esposizione organica del sistema filosofico spinoziano che comparir\u00e0 con l\"Etica dimostrata con metodo geometrico\". Nella prima stesura provvisoria dell\"Etica\", completata nello stesso 1662, Spinoza avrebbe in effetti ripreso molti dei materiali del \"Breve trattato\", pur organizzando la loro esposizione secondo un metodo assiomatico-deduttivo anzich\u00e9 secondo la comune forma discorsiva in prosa.\nScritto originariamente in latino e solo in seguito tradotto in olandese (l'unica versione poi sopravvissuta) il testo, prima di scomparire quasi del tutto per poco meno di due secoli, \u00e8 costituito da un insieme di frammenti forse scritti in tempi diversi che Spinoza invi\u00f2 da Rijnsburg, dove s'era ritirato da Amsterdam, agli amici pi\u00f9 intimi con l'avvertenza di mantenere segreto il suo contenuto e di non meravigliarsi delle novit\u00e0 della dottrina ivi esposta:\nContenuto.\nSe si volesse avanzare una teoria della concezione spinoziana dell'etica basandosi solo sul titolo di questa opera sembrerebbe che l'autore volesse fondare i valori morali dell'uomo indirizzati al conseguimento del bene riferendoli ai precetti della divinit\u00e0.\nIn realt\u00e0 nel \"Breve trattato\" Spinoza anticipa la dottrina esposta nell'Etica secondo la quale l'uomo coincide [con] la Natura e questa con Dio (Deus sive Natura). Scrive infatti che come Dio \u00e8 \"causa sui\" \u00abanche la Natura, che non deriva da alcuna causa e che tuttavia ben sappiamo che esiste\u00bb, \u00e8 \"causa sui\" ed \u00e8 perfetta quanto Dio cos\u00ec che, essendo le leggi della Natura le stesse leggi di Dio, l'uomo, parte della Natura, \u00e8 effetto e strumento dell'azione divina: non pu\u00f2 agire da solo ma dipende totalmente da Dio:\nLa Natura \u00e8 \u00abun'Unit\u00e0 eterna, infinita, onnipotente, ecc.\u00bb che \u00abconsiste di infiniti attributi ciascuno dei quali \u00e8 perfetto nel suo genere: il che concorda perfettamente con la definizione che si d\u00e0 di Dio\u00bb ed allora in questa natura eterna, infinita e perfetta l'uomo, che \u00e8 solo una parte finita di essa o \u00absolo un modus degli attributi divini, non pu\u00f2 fare neanche nulla da se stesso per la sua salvezza e il suo bene\u00bb \nVi \u00e8 dunque una totale dipendenza dell'uomo da Dio tale che \nQuesta \u00e8 la vera religione a cui deve servire l'uomo che, come strumento di Dio, deve assolvere al meglio alla sua funzione. Un'ascia \u00e8 perfetta nella sua esistenza se adempie bene il compito per cui \u00e8 stata fatta. Se il carpentiere non la usasse pi\u00f9 \u00abessa sarebbe distolta dal suo fine ed essa non sarebbe pi\u00f9 un'ascia. Cos\u00ec anche l'uomo, finch\u00e9 \u00e8 una parte della Natura, deve seguire le leggi della Natura: questa \u00e8 la [vera] religione e finch\u00e9 egli agisce cos\u00ec permane nel suo bene.\u00bb\nInfatti l'uomo non pu\u00f2 violare le leggi poste dalla perfezione divina nella natura: egli pu\u00f2 trasgredire solo le sue leggi imperfette che sono nulla a fronte di quelle divine:\nL'uomo crede invece che nella Natura ogni cosa si diriga verso la perfezione ed eviti la imperfezione cos\u00ec che noi valutiamo le cose in termini di utile, dannoso facendovi corrispondere bene, male, bello, brutto, attribuendo cio\u00e8 a Dio una volont\u00e0 finalistica, simile alla nostra, che ha creato il mondo in vista del bene per l'uomo. Ma non \u00e8 cos\u00ec: la valutazione del bene e del male non rientra nelle possibilit\u00e0 umane ma in quelle del sommo artefice:\nDio, in vero, ha creato solo se stesso coincidendo con la Natura e noi dobbiamo vivere nel mondo non cercando un fine e pensando di poterlo trovare liberamente ma convincendoci che l'uomo, parte della Natura, \u00e8 compartecipe della sostanza divina e che qui risiede il bene e la sua felicit\u00e0."}
{"id": "4712386", "revid": "131358", "url": "https://it.wikipedia.org/wiki?curid=4712386", "title": "\u00c9toile Fr\u00e9jus Saint-Rapha\u00ebl Football Club", "text": ""}
{"id": "4712388", "revid": "921573", "url": "https://it.wikipedia.org/wiki?curid=4712388", "title": "Erika Rosenbaum", "text": "Biografia.\nErika ha iniziato la sua carriera sul palco come ballerina. Il suo primo ruolo da protagonista \u00e8 stato quello di Clara nello \"Schiaccianoci\". Ha conseguito una laurea alla Concordia University di Montreal e ha seguito i corsi del Conservatorio di Stratford in Ontario. Si trasferisce a Los Angeles nel 1999 dove interpreta diversi ruoli in serie Tv. \nNel 2007 \u00e8 stata invitata al Festival di Cannes per la prima volta."}
{"id": "4712390", "revid": "436907", "url": "https://it.wikipedia.org/wiki?curid=4712390", "title": "Should Be Higher", "text": "Should Be Higher \u00e8 un singolo dei Depeche Mode pubblicato nell'ottobre 2013, terzo estratto dall'album \"Delta Machine\". \u00c8 il terzo brano del gruppo scritto da Dave Gahan a venire pubblicato come singolo, dopo \"Suffer Well\" nel 2006 e \"Hole to Feed\" nel 2009.\nVideoclip.\nIl videoclip del brano, uscito su VEVO il 22 agosto 2013, consiste in un montaggio di performance live del Delta Machine Tour, \u00e8 stato diretto da Anton Corbjin, storico collaboratore della band durante le date di giugno 2013 di Berlino, Lipsia e Monaco di Baviera.\nTracce.\nIl singolo \u00e8 stato pubblicato in due versioni per il download digitale disponibili anche in compact disc, e su vinile da 12 pollici."}
{"id": "4712391", "revid": "61969609", "url": "https://it.wikipedia.org/wiki?curid=4712391", "title": "Usi medici dell'argento", "text": ""}
{"id": "4712393", "revid": "640277", "url": "https://it.wikipedia.org/wiki?curid=4712393", "title": "WISE 0458+6434", "text": ""}
{"id": "4712400", "revid": "606039", "url": "https://it.wikipedia.org/wiki?curid=4712400", "title": "Boberella halimifolia", "text": ""}
{"id": "4712401", "revid": "599013", "url": "https://it.wikipedia.org/wiki?curid=4712401", "title": "Manu Herrera", "text": "Carriera.\nIn carriera ha giocato complessivamente 143 partite nella seconda serie spagnola con le maglie di Eibar, Levante, Alcorcon ed Elche, ottenendo con quest'ultima squadra anche una promozione in massima serie.\nNella stagione 2013-2014 ha debuttato nella massima serie del campionato spagnolo con l'Elche."}
{"id": "4712402", "revid": "288300", "url": "https://it.wikipedia.org/wiki?curid=4712402", "title": "Manuel Herrera Yag\u00fce", "text": ""}
{"id": "4712403", "revid": "606039", "url": "https://it.wikipedia.org/wiki?curid=4712403", "title": "Jasminoides flaccidum", "text": ""}
{"id": "4712405", "revid": "606039", "url": "https://it.wikipedia.org/wiki?curid=4712405", "title": "Lycium halimifolium", "text": ""}
{"id": "4712407", "revid": "606039", "url": "https://it.wikipedia.org/wiki?curid=4712407", "title": "Lycium lanceolatum", "text": ""}
{"id": "4712408", "revid": "606039", "url": "https://it.wikipedia.org/wiki?curid=4712408", "title": "Lycium turbinatum", "text": ""}
{"id": "4712409", "revid": "767487", "url": "https://it.wikipedia.org/wiki?curid=4712409", "title": "Unione Sportiva Cremonese 1945-1946", "text": "Questa pagina raccoglie le informazioni riguardanti l'Unione Sportiva Cremonese nelle competizioni ufficiali della stagione 1945-1946.\nStagione.\nDopo tante sofferenze, la voglia dei cremonesi di tornare a divertirsi con il calcio \u00e8 tanta, \u00e8 con passione che il pubblico grigiorosso segue le vicende della squadra nella prima stagione del dopoguerra. Sono cambiate tante cose, dopo l'era Farinacci, il nuovo presidente \u00e8 Giovanni Zucchi, un ricco industriale locale. Lo stadio \u00e8 tornato a chiamarsi Giovanni Zini, come allenatore ritorna J\u00f3zsef B\u00e1n\u00e1s a Cremona ormai di casa, la nuova sede sociale non \u00e8 pi\u00f9 lo storico \"Bar Flora\" ma \u00e8 il \"Bar Cremonese\" di Piazza Roma."}
{"id": "4712412", "revid": "606039", "url": "https://it.wikipedia.org/wiki?curid=4712412", "title": "Lycium vulgare", "text": ""}
{"id": "4712413", "revid": "599013", "url": "https://it.wikipedia.org/wiki?curid=4712413", "title": "Sergio Mantec\u00f3n", "text": "Carriera.\nNella stagione 2013-2014 ha debuttato nella massima serie del campionato spagnolo con l'Elche."}
{"id": "4712414", "revid": "606039", "url": "https://it.wikipedia.org/wiki?curid=4712414", "title": "Teremis elliptica", "text": ""}
{"id": "4712416", "revid": "124808", "url": "https://it.wikipedia.org/wiki?curid=4712416", "title": "Festival internazionale del film di Roma 2013", "text": "L'8\u00aa edizione del Festival internazionale del film di Roma ha avuto luogo a Roma dall'8 al 17 novembre 2013 presso l'auditorium Parco della Musica.\n\u00c8 la seconda edizione sotto la direzione artistica di Marco M\u00fcller.\nPer la prima volta questa edizione ha avuto due madrine: Sabrina Ferilli \u00e8 stata madrina d'apertura mentre Anna Foglietta \u00e8 stata madrina della chiusura..\nPremi.\nConcorso.\nLa giuria e il pubblico del Festival assegneranno i seguenti premi:"}
{"id": "4712420", "revid": "71433", "url": "https://it.wikipedia.org/wiki?curid=4712420", "title": "Morten Tyldum", "text": "Ha ricevuto una candidatura all'Oscar al miglior regista per \"The Imitation Game\".\nBiografia.\nCresciuto a Bergen, dai 5 agli 8 anni ha vissuto a T\u00f8nsberg per poi trasferirsi a Sotra per un breve periodo e poi nuovamente nella sua citt\u00e0 natale dove si \u00e8 diplomato e ha iniziato a frequentare l'Universit\u00e0 di Bergen fino ai 20 anni, quando si \u00e8 trasferito a New York per completare gli studi in una scuola di cinema. Attualmente vive a Oslo, dove ha fondato una sua societ\u00e0, la Einar Film, con cui ha prodotto e diretto pluripremiati spot pubblicitari internazionali. Tyldum si \u00e8 formato alla School of Visual Arts di New York. Conclusi gli studi comincia a lavorare in televisione, gira spot pubblicitari, firma qualche video musicale e nel 1999, in seguito alla realizzazione di alcuni cortometraggi, viene soprannominato \"Film Talent of the Year\" dal quotidiano norvegese \"Dagbladet\" nel 1999.\nCarriera.\nHa fatto il suo esordio con il film \"Buddy\", nel 2003, una commedia sentimentale con protagonista un ventenne spiantato che diventa per caso una star della tv, film che ha raggiunto un notevole successo di pubblico e di critica vincendo il Premio del pubblico al Norwegian International Film Festival, il Festival internazionale del cinema di Karlovy Vary e il Festival internazionale del cinema di Varsavia, cos\u00ec come un premio Amanda nel 2003 come miglior film. Nel 2008 con il suo secondo film \u00e8 il thriller \"Varg Veum - Falne engler\", che narra le imprese dell'investigatore privato Varg Veum, Tyldum riceve una nomination per la miglior regia al Norwegian International Film Festival. \nNel 2011 dirige un secondo thriller, \"Headhunters - Il cacciatore di teste\" (\"Hodejegerne\"), tratto dal romanzo omonimo di Jo Nesb\u00f8. Il film diviene l'incasso pi\u00f9 alto nella storia del cinema norvegese e viene accolto molto calorosamente anche all'estero, ottenendo una candidatura ai BAFTA, un Empire Award e un Saturn Award.\nNel 2014, Tyldum debutta alla regia di un lungometraggio in lingua inglese, dirigendo il dramma storico \"The Imitation Game\", film biografico sulla vita del matematico inglese Alan Turing con protagonisti Benedict Cumberbatch e Keira Knightley. Il film ottiene 8 candidature ai Premi Oscar, tra cui quella per il miglior regista, facendo di Tyldum l'unico cineasta norvegese ad essere mai stato candidato al premio. Dopo il successo di \"The Imitation Game\", la Sony gli affida la regia del fantascientico \"Passengers\", con protagonisti Jennifer Lawrence e Chris Pratt. Nel 2017, Tyldum ha diretto l'episodio pilota della serie televisiva di Starz \"Counterpart\", con J.K. Simmons, Sara Serraiocco ed Harry Lloyd."}
{"id": "4712423", "revid": "741864", "url": "https://it.wikipedia.org/wiki?curid=4712423", "title": "Philippe de M\u00e9zi\u00e8res", "text": "Biografia.\nSoldato di ventura (1340-1358).\nPhilippe era un soldato mercenario che apparteneva alla piccola nobilt\u00e0; in primo tempo fu al servizio di Luchino Visconti in Lombardia, poi nel giro di un anno pass\u00f2 al servizio del marito della regina Giovanna I di Napoli, Andrea, che era il figlio del re Carlo I d'Ungheria. Andrea fu assassinato molto presto nel settembre 1345, e nell'autunno dello stesso anno Filippo part\u00ec per l'Oriente con l'esercito francese. Dopo la battaglia di Smirne nel 1346 fu nominato cavaliere, e quando l'esercito francese fu sciolto fece il suo pellegrinaggio verso Gerusalemme. Si rese conto del vantaggio che la disciplina dei Saraceni offriva rispetto ai disordinati eserciti dell'Occidente e concep\u00ec l'idea di un nuovo ordine di cavalleria, ma i suoi sforzi si rivelarono infruttuosi. Il primo schizzo dell'ordine fu elaborato da lui nella sua \"Nova religio passionis\" (1367-1368, rivisto e ampliato nel 1386 e 1396). Da Gerusalemme nel 1347 pass\u00f2 a Cipro alla corte di Ugo IV, dove strinse amicizia col figlio del re, Pietro di Lusignano, poi conte di Tripoli, ma ben presto lasci\u00f2 Cipro e riprese la sua carriera come soldato di ventura, quando l'adesione di Pietro al trono di Cipro (novembre 1358) e il suo riconoscimento come re di Gerusalemme indusse Philippe a tornare sull'isola, probabilmente nel 1360, quando divenne cancelliere di corte.\nIl periodo cipriota (1360-1372).\nPhilippe arriv\u00f2 sotto l'influenza del pio legato Pietro Tommaso (m. 1366), di cui doveva essere amico e biografo, e Tommaso, che divenne patriarca latino di Costantinopoli nel 1364, sarebbe poi stato uno dei principali promotori della crociata del 1365. Nel 1362 Pietro di Cipro, con il legato e Philippe visitarono i principi dell'Europa occidentale in cerca di supporto per una nuova crociata, e quando il re torn\u00f2 in Oriente incaric\u00f2 Philippe e Pietro Tommaso a rappresentarlo ad Avignone e nelle citt\u00e0 del nord Italia. Essi predicarono la crociata in tutta la Germania e in seguito Philippe accompagn\u00f2 Pietro ad Alessandria. Dopo la cattura di questa citt\u00e0 ricevette il governo di una terza parte di essa e una promessa per la creazione del suo ordine, ma i crociati, soddisfatti dall'immenso bottino, si rifiutarono di continuare la campagna.\nNel giugno 1366 Philippe fu inviato a Venezia, ad Avignone e nei regni dell'Europa occidentale, per ottenere aiuto contro i Saraceni, che ora minacciavano il regno di Cipro. I suoi sforzi furono vani, anche Papa Urbano V consigliava la pace con il sultano. Philippe rimase per qualche tempo ad Avignone, in cerca di reclute per il suo ordine e impegnato a scrivere la sua \"Vita S. Petri Thomasii\", che ha un valore inestimabile per la storia della spedizione alessandrina. Anche la \"Prefazione\" e l\"'Epistola\", che formano la prima stesura della sua opera sull'ordine della Passione, sono stati scritti in questo momento.\nPhilippe torn\u00f2 a Cipro nel 1368, ma era nuovamente a Venezia quando Pietro fu assassinato a Nicosia all'inizio del 1369, e vi rimase fino al 1372, quando si rec\u00f2 alla corte del nuovo papa Gregorio XI ad Avignone. Si occup\u00f2 del tentativo di stabilire nell'Europa occidentale la festa della Presentazione della Vergine, titolo che aveva avuto origine nella chiesa greca ed era poi stato adottato dalla Chiesa latina a Cipro. Nel 1373 era a Parigi e fu da allora in poi, insieme a intellettuali come Nicole Oresme, uno dei consiglieri di fiducia di Carlo V, il quale per\u00f2 si rifiut\u00f2 di essere trascinato in una crociata. Fu precettore di suo figlio, il futuro Carlo VI, ma dopo la morte di Carlo V, insieme agli altri consiglieri del defunto re, fu costretto a ritirarsi.\nIl periodo parigino (1373-1405).\nPhilippe visse da allora in poi nel convento dei Celestini di Parigi, ma ciononostante continu\u00f2 a esercitare un'influenza sugli affari pubblici, e alla sua stretta alleanza con Luigi d'Orleans si devono le calunnie con cui gli storici borgognoni coprivano il suo nome. Quando Carlo VI si liber\u00f2 dalla dominazione dei suoi zii, aument\u00f2 il potere di Philippe il quale, allo scoppio della Grande Scisma d'Occidente, sostenne la corrente avignonese con l'antipapa Clemente VII.\nA questo periodo della vita di Philippe appartengono la maggior parte dei suoi scritti. Due trattati devozionali, il \"Contemplatio Horae mortis\" e il \"Soliloquuum peccatoris\", appartengono al 1386-1387. Nel 1389 scrisse il suo \"Songe du Vieil P\u00e8lerin\", un elaborato viaggio allegorico in cui ha descritto i costumi dell'Europa e del vicino Oriente, la pace sostenuta con l'Inghilterra e il perseguimento della Crociata. La sua \"Oratio tragedica\", in gran parte autobiografica, \u00e8 stata scritta con scopi simili. Nel 1395 rivolse a Riccardo II d'Inghilterra un \"Epistre\" premendo il suo matrimonio con Isabella di Valois e incoraggiandolo a fare la pace con la Francia ed entrare in una nuova crociata contro gli eserciti turchi che avevano fatto irruzione in Europa. Lo sforzo di arruolare Riccardo alla crociata non gli riusc\u00ec. Solo le forze della Francia, guidate da Giovanni di Borgogna, soccorsero l'esercito del re Sigismondo d'Ungheria, che stava coordinando la lotta. Tuttavia non ascoltare i piani del re, le forze francesi hanno marciato per sconfiggere nella battaglia di Nicopoli, e tutta la campagna si \u00e8 conclusa in un disastro. Questa sconfitta ha ispirato Philippe senza entusiasmo e giustificato le sue paure ed \u00e8 stata l'occasione della sua ultima opera, la \"Epistre lamentable el consolatoire\", in cui ha proposto una volta di pi\u00f9 i principi della sua fine come rimedio contro le catastrofi future.\n\"Le Songe du Vergier\" o \"Somnium viridarii\", scritto intorno al 1376, \u00e8 a volte a lui attribuito, ma senza prove definitive."}
{"id": "4712425", "revid": "188116", "url": "https://it.wikipedia.org/wiki?curid=4712425", "title": "Strage di via Maqueda", "text": ""}
{"id": "4712427", "revid": "36426", "url": "https://it.wikipedia.org/wiki?curid=4712427", "title": "Castel Taranto", "text": "Castel Taranto (in tedesco \"Schloss Dornsberg\" o \"Schloss Tarantsberg\") \u00e8 un castello medievale che si trova vicino a Naturno in Alto Adige.\nStoria.\nIl castello fu costruito nel 1217 dai signori von Tarant, funzionari ministeriali dei Conti di Tirolo e dai quali prende il nome. Gi\u00e0 nel 1232 viene per\u00f2 indicato anche con un altro nome tedesco: \"Dornsberg\". Col tempo per\u00f2 i proprietari caddero in disgrazia e persero sempre pi\u00f9 la fiducia dei Conti di Tirolo, tanto che nel 1291 Arnold von Tarant fu costretto a vendere il castello a Mainardo II per 226 marchi bernesi.\nIn seguito il castello pass\u00f2 di mano in mano: nel 1347 venne acquistato da Heinrich con Annenberg, nel 1699 fu dei conti von Mohr, quindi dei Giovannelli e dei Fuchs.\nDopo la II guerra mondiale il castello era abitato da diverse famiglie. Questa situazione aveva provocato danni alle strutture e alle opere d'arte rimaste.\nNel 1964 il castello fu acquistato dalla famiglia Gottschall di Monaco, che ne sono gli attuali proprietari e lo restaurarono completamente.\nDescrizione.\nIl castello sorge su una piccola altura nel versante destro della valle. Un cortile esterno circondato da mura precede il nucleo principale, costituito da un cortile interno attorno al quale si sviluppano il mastio, ben conservato, e gli altri edifici.\nLa cappella del castello, dedicata a S. Ursula, venne eretta tra il 1270 e 1280 e contiene una pala d'altare e altri dipinti antichi. Vi sono conservati affreschi del XVI secolo e resti di affreschi del XIII secolo.\nEssendo una dimora privata il castello non \u00e8 visitabile."}
{"id": "4712437", "revid": "28592", "url": "https://it.wikipedia.org/wiki?curid=4712437", "title": "Provincia dell'Argentina", "text": ""}
{"id": "4712438", "revid": "28592", "url": "https://it.wikipedia.org/wiki?curid=4712438", "title": "Provincia del Cile", "text": ""}
{"id": "4712439", "revid": "28592", "url": "https://it.wikipedia.org/wiki?curid=4712439", "title": "Terra del Fuoco (Cile)", "text": ""}
{"id": "4712443", "revid": "709829", "url": "https://it.wikipedia.org/wiki?curid=4712443", "title": "Tereza Martincov\u00e1", "text": "Carriera.\nNel giugno del 2013, Tereza Martincov\u00e1 fa il suo debutto nel main draw di un torneo WTA al N\u00fcrnberger Versicherungscup. Dopo aver passato le qualificazioni, ha perso dalla spagnola Estrella Cabeza Candela nel primo turno.\nUn mese dopo, Tereza si qualifica alla Baku Cup, e batte Ok'sana Kala\u0161nikov\u00e1 nel primo turno, ma nel secondo perde contro Tadeja Majeri\u010d.\nRaggiunge il suo miglior piazzamento al n. 40 in singolare il 14 febbraio 2022, e nel doppio al n. 95 il 21 febbraio 2022."}
{"id": "4712445", "revid": "767487", "url": "https://it.wikipedia.org/wiki?curid=4712445", "title": "The Fibbers", "text": "The Fibbers \u00e8 un film muto del 1917 diretto da Fred E. Wright e prodotto dalla Essanay di Chicago.\nTrama.\nDopo un incidente ferroviario, Peter e Barbara Cort, due giovani sposi che vivono vicino alla ferrovia, salvano un vagabondo e lo ospitano a casa loro. I Cort, dopo qualche settimana, si rendono conto che la loro buona azione si sta rivelando un disastro: il vagabondo, un tossicodipendente, ha bisogno di costose cure che vengono pagate da Peter. Barbara, per aiutare in casa, cerca qualche modo per trovare il denaro che serve loro. Scrive una commedia che fa leggere al vagabondo e lui le suggerisce di spedire il manoscritto a Phillip Allen, un grande produttore teatrale che accetta di finanziare la messa in scena del lavoro teatrale. Barbara non racconta niente di tutto ci\u00f2 al marito. Peter, nel frattempo, ha firmato un contratto per costruire la casa della signora Stoddard. Neppure lui racconta niente alla moglie: va a finire che sia lui che Barbara diventano gelosi l'uno dell'altra. Lei, credendo che Peter abbia una relazione con la signora Stoddard, lui credendo che lei lo tradisca con l'impresario. Le cose si chiariranno la sera della prima della commedia: Allen far\u00e0 leggere ai Cort una lettera del barbone. I due coniugi, cos\u00ec, scopriranno che il loro ospite \u00e8 stato anche il loro benefattore: ha aiutato Barbara presentandola ad Allen, un suo vecchio amico, e ha convinto sua figlia, la signora Stoddard, ad affidare il progetto della sua casa a Peter, giovane architetto alle prime armi.\nProduzione.\nIl film fu prodotto dalla Essanay Film Manufacturing Company e dalla Perfection Pictures.\nDistribuzione.\nDistribuito dalla George Kleine System, il film usc\u00ec nelle sale cinematografiche statunitensi il 15 ottobre 1917."}
{"id": "4712450", "revid": "61970365", "url": "https://it.wikipedia.org/wiki?curid=4712450", "title": "Pietro di Lusignano", "text": ""}
{"id": "4712456", "revid": "1703750", "url": "https://it.wikipedia.org/wiki?curid=4712456", "title": "Pterodroma baraui", "text": "Il petrello di Barau (Pterodroma baraui Jouanin, 1964) \u00e8 un uccello marino della famiglia dei Procellariidi originario dell'oceano Indiano sud-occidentale. \nIl suo nome commemora Armand Barau, un ingegnere agrario e ornitologo di R\u00e9union.\nDescrizione.\nDimensioni.\nMisura 38\u00a0cm di lunghezza, per un peso di circa 433 g; l'apertura alare \u00e8 di 96\u00a0cm.\nAspetto.\nScoperto solamente nel 1963, il petrello di Barau \u00e8 una specie ancora relativamente poco nota, a causa del suo sito di riproduzione inaccessibile e remoto, costituito da una sola isola dell'oceano Indiano. \u00c8 un petrello di medie dimensioni con un piumaggio bruno-grigiastro sulle parti superiori e bianco su quelle inferiori. Attraverso il dorso e le ali si estende una sorta di \u00abM\u00bb abbastanza distinta e, durante il volo, sono visibili i margini scuri della superficie inferiore dell'ala. La sua grande apertura alare, come quella degli altri petrelli, costituisce un adattamento ad un volo continuo sull'oceano, mentre il becco affilato con una punta ad uncino \u00e8 perfetto per afferrare prede scivolose come i pesci.\nBiologia.\nI petrelli di Barau sono uccelli migratori che lasciano le acque intorno a R\u00e9union tra aprile e giugno e si dirigono in pieno oceano Indiano, dove trascorrono l'inverno. Qui, vengono spesso avvistati mentre si nutrono in grandi stormi in compagnia di molti altri uccelli marini. Si nutrono di piccoli pesci che vivono in banchi, che catturano dalla superficie o immergendosi nell'acqua per afferrarli. A settembre, i petrelli fanno ritorno a R\u00e9union e, a novembre, le femmine depongono un singolo uovo in una galleria-nido situata sulla cima di remote falesie montuose, che si schiude tra la fine di dicembre e l'inizio di gennaio.\nDistribuzione e habitat.\nCome \u00e8 gi\u00e0 stato detto, i petrelli di Barau nidificano solamente nell'isola di R\u00e9union, nell'oceano Indiano. Al di fuori della stagione riproduttiva, \u00e8 possibile incontrarli nel settore sud-occidentale dell'oceano Indiano tropicale, ma sono stati segnalati anche nel mar Arabico meridionale, nelle acque tra le Maldive e Sumatra e nell'area delle isole Cocos-Keeling.\nIl petrello di Barau nidifica nelle foreste nane che crescono su falesie montuose nell'entroterra dell'isola, tra 2000 e 2800 metri sul livello del mare. Ai fini della riproduzione, sembra aver bisogno di zone caratterizzate da uno spesso strato di humus nel quale scavare le sue gallerie.\nConservazione.\nCon una popolazione costituita da 30.000-40.000 esemplari adulti, questa specie viene classificata \u00abin pericolo\u00bb (\"Endangered\") dalla IUCN. Si ritiene che i mammiferi introdotti sull'isola di R\u00e9union abbiano un qualche impatto sulla popolazione dei petrelli di Barau: i ratti e i gatti predano uova e pulcini e le capre possono calpestare le tane e danneggiare terreni di nidificazione adatti. Tuttavia, non \u00e8 chiaro quanto la loro presenza minacci questa specie: le colonie riproduttive sono infatti situate in un \"habitat\" remoto e impervio, non facile da raggiungere per queste specie aliene. Negli ultimi 50 anni circa, lo sviluppo urbano sull'isola ha portato a un repentino aumento del numero e dell'intensit\u00e0 dei lampioni e di altre luci intense che confondono di notte un gran numero di giovani petrelli che si alzano in volo per la prima volta con l'intenzione di dirigersi verso il mare. Gli uccelli che cadono a terra vengono infatti generalmente uccisi dai veicoli o predati da cani e gatti. Un'ulteriore potenziale minaccia deriva dalla crescente pressione dell'industria turistica verso le aree pi\u00f9 remote, che potrebbe provocare disturbi antropici alle colonie nidificanti.\nI conservazionisti hanno implementato una campagna per sensibilizzare l'opinione pubblica sugli effetti che l'illuminazione urbana ha sui petrelli e per cercare di salvare il maggior numero possibile di uccelli caduti a tera. Ogni anno, molti petrelli di Barau vengono ora recuperati e soccorsi, con notevole successo: nel 2001 furono salvati 787 esemplari. Sono state portate avanti anche proposte per ridurre l'inquinamento luminoso sull'isola. Con l'aumento del turismo i programmi di conservazione dovrebbero includere una rigorosa regolamentazione delle attivit\u00e0 umane vicino alle colonie, in particolare l'escursionismo e l'alpinismo. Sarebbe opportuno anche effettuare programmi di eradicazione dei potenziali predatori nelle colonie nidificanti."}
{"id": "4712459", "revid": "1573940", "url": "https://it.wikipedia.org/wiki?curid=4712459", "title": "Pterodroma macroptera", "text": "Il petrello aligrandi (Pterodroma macroptera ()) \u00e8 un uccello marino della famiglia Procellariidae."}
{"id": "4712462", "revid": "1573940", "url": "https://it.wikipedia.org/wiki?curid=4712462", "title": "Pterodroma mollis", "text": "Il petrello piumoso (Pterodroma mollis ()) \u00e8 un uccello marino della famiglia Procellariidae."}
{"id": "4712470", "revid": "812213", "url": "https://it.wikipedia.org/wiki?curid=4712470", "title": "Franco Jamonte", "text": "Biografia.\n\u00c8 stato un attore caratterista in molti film degli anni cinquanta e sessanta. Esordisce nel 1950 con un film diretto da Carlo Campogalliani. Ha interpretato nel ruolo di Luigi Pizzaro il film \"L'arte di arrangiarsi\" di Luigi Zampa del 1954 con Alberto Sordi. Altri film in cui ha recitato sono \"La ladra\" di Mario Bonnard del 1955 e \"Il terrore dei mari\" di Domenico Paolella del 1961. Nel 1972 figura nel cast dello sceneggiato televisivo \"Joe Petrosino\"."}
{"id": "4712480", "revid": "779347", "url": "https://it.wikipedia.org/wiki?curid=4712480", "title": "Peppino Di Capri e i suoi Rockers (1958)", "text": ""}
{"id": "4712481", "revid": "345405", "url": "https://it.wikipedia.org/wiki?curid=4712481", "title": "Foire de Saint-Ours", "text": ""}
{"id": "4712484", "revid": "1586524", "url": "https://it.wikipedia.org/wiki?curid=4712484", "title": "Scrittura asemica", "text": "La scrittura asemica \u00e8 una forma di scrittura semantica aperta senza parole. La parola \"asemica\" significa \"senza nessuno specifico contenuto semantico\". Con la non specificit\u00e0 della scrittura asemica viene un vuoto di significato che si lascia al lettore di riempire e interpretare. Questo processo \u00e8 simile al modo in cui si dedurrebbe il significato da un'opera d'arte astratta. La natura aperta delle opere asemiche permette al significato di presentarsi trans-linguisticamente; un testo asemico pu\u00f2 essere \"letto\" in maniera simile indipendentemente dalla lingua naturale del lettore. Molteplici significati per lo stesso simbolismo sono un'altra possibilit\u00e0 per un'opera asemica.\nStili di scrittura asemica.\nUna parte della scrittura asemica comprende i pittogrammi o ideogrammi, i cui significati sono talvolta, ma non sempre, suggeriti dalle loro forme. La scrittura asemica, a volte, esiste come concezione od ombra delle pratiche convenzionali di scrittura. Riflettendo la scrittura, ma non esistendo completamente come sistema di scrittura tradizionale, la scrittura asemica cerca di far fluttuare il lettore in uno stato tra il leggere e il guardare.\nLa scrittura asemica non ha alcun senso verbale, bench\u00e9 possa avere un chiaro senso testuale. Attraverso la sua formattazione e la sua struttura, la scrittura asemica pu\u00f2 suggerire un tipo di documento e, in tal modo, un significato. La forma d'arte \u00e8 ancora scrittura, spesso in forma calligrafica, e dipende dal senso e dalla conoscenza dei sistemi di scrittura da parte del lettore per avere senso, o pu\u00f2 essere compresa attraverso l'intuizione estetica.\nLa scrittura asemica pu\u00f2 essere vista anche come una percezione relativa, per mezzo della quale lingue sconosciute e alfabeti dimenticati forniscono modelli e piattaforme per nuove modalit\u00e0 di espressione. \u00c8 stato suggerito che la scrittura asemica esiste in due modi: la scrittura asemica \"vera\" e la scrittura asemica \"relativa\". La vera scrittura asemica si presenta quando il creatore del brano asemico non pu\u00f2 leggere la propria scrittura asemica. La scrittura asemica relativa \u00e8 un sistema di scrittura naturale che pu\u00f2 essere letto da alcune persone ma non da tutti (ad es. i cifrari). Tra questi due assiomi \u00e8 dove la scrittura asemica esiste e si svolge.\nLe influenze sulla scrittura asemica sono manoscritti illeggibili, inventati o primitivi (pitture rupestri, scarabocchi, disegni di bambini, ecc.). Ma invece di essere pensata come mimica dell'espressione pregrafica, la scrittura asemica pu\u00f2 essere considerata come uno stile di scrittura pregrafico che usa tutte le forme della creativit\u00e0 per l'ispirazione. Altre influenze sulla scrittura asemica sono la xenolinguistica, le lingue artistiche, i sigilli della magia, gli alfabeti non decifrati e i graffiti.\nLa scrittura asemica si presenta nella letteratura e nell'arte di avanguardia con forti radici nelle pi\u00f9 antiche forme di scrittura. Un esempio moderno di scrittura asemica \u00e8 il \"Codex Seraphinianus\" di Luigi Serafini. Serafini descrisse l'alfabeto del \"Codex\" come asemico in una conversazione alla Societ\u00e0 di Bibliofili dell'Universit\u00e0 di Oxford tenuta l'8 maggio 2009.\nLa scrittura asemica esiste come stile internazionale, con scrittori e artisti che la creano in molti paesi in tutto il globo. Un artista, che stava praticando la scrittura asemica fin dai primi anni 1970, \u00e8 la defunta Mirtha Dermisache (1940-2012) dell'Argentina. Dermisache ripeteva intensamente che i suoi grafismi non avevano alcun significato, ma che anche senza significato mantenevano pienamente i diritti di un'opera autonoma. Anche Cecil Touchon, di Austin, Texas, \u00e8 un artista che crea frammenti asemici di scrittura fin dalla met\u00e0 degli anni 1970. Touchon porta il collage nella scrittura asemica utilizzando le parole dal materiale di vecchi poster, che decostruisce in forme illeggibili che mantengono ancora la presenza estetica della scrittura. Un altro artista contemporaneo, che ha creato scrittura asemica negli ultimi 25 anni (met\u00e0 degli anni 1980), \u00e8 Jos\u00e9 Parl\u00e1, residente a Brooklyn, New York. Parl\u00e1 funge da trascrittore storico e da narratore visivo. Come trascrittore, registra le sue esperienze in codice calligrafico e palinsestico, con i suoi graffiti e la sua arte astratta che documentano la storia e il degrado dei luoghi urbani.\nIn Cina, durante gli anni 1990, ebbe origine un movimento di calligrafia astratta conosciuto come \"calligrafismo\", uno dei cui principali proponenti fu Luo Qi. Il calligrafismo \u00e8 un movimento estetico che mira a sviluppare la calligrafia come un'arte astratta. I caratteri non hanno bisogno di mantenere le loro forme tradizionali o di essere leggibili come parole. In Vietnam, durante gli anni 2000, apparve un gruppo calligrafico chiamato la Banda dei Cinque Zenei. Per questo gruppo di giovani artisti, of young artists, \u201csenza parole\u201d significa ci\u00f2 che non pu\u00f2 essere detto, ci\u00f2 che \u00e8 sia prima che dopo la specificit\u00e0 della denominazione. Essere senza parole \u00e8 dire niente e dire tutto. Alcuni praticanti attuali della scrittura asemica sono Tim Gaze, Michael Jacobson, Satu Kaikkonen, De Villo Sloan, Federico Federici, Francesco Aprile, Cristiano Caggiula, Marco Giovenale, Karri Kokko, John M. Bennett, Giuseppe Calandriello, Jim Leftwich, Jukka-Pekka Kervinen, M\u00e1rton Kopp\u00e1ny, Drew Kunz, Ekaterina Samigulina, Riccardo Cavallo, Geof Huth, John Martone, Tommasina Squadrito e Rosaire Appel. Tra i precursori italiani vale la pena citare il lavoro di Emilio Villa, Giuliano Della Casa, vicino al gruppo 63, di Adriano Spatola, William Xerra, Luciano Caruso, Vincenzo Accame, Magdalo Mussio, Giovanni Fontana, Tomaso Binga, Giovanna Sandri, Martino Oberto e di Irma Blank.\nPubblicazioni specializzate.\nLe pubblicazioni che si occupano di scrittura asemica includono la \"Asemic Magazine\" di Tim Gaze, la galleria \"The New Post-Literate\" sul blog di Michael Jacobson, la rivista \"Utsanga.it\" di Francesco Aprile e Cristiano Caggiula, il blog collettivo \u201cAsemic Net\u201d di Marco Giovenale. Ci sono gruppi che si occupano di scrittura asemica su Flickr, Google, Facebook e nella Unione internazionale degli artisti postali. La scrittura asemica \u00e8 apparsa in libri, opere d'arte, film e alla televisione, ma \u00e8 stata distribuita specialmente via internet. Pi\u00f9 recentemente ci sono stati modelli di architettura che utilizzano la scrittura asemica nel processo di progettazione. Attualmente, c'\u00e8 un robot che esegue la scrittura asemica dal vivo.\nStoria.\nEcco un brano citato da un recente messaggio di posta elettronica del poeta visivo Jim Leftwich (stava spiegando se stesso a un artista di nome Billy Bob Beamer):\nSatu Kaikkonen, un'artista/scrittrice asemica contemporanea, ebbe da dire questo sulla scrittura asemica:\nBruce Sterling fa commenti sulla scrittura asemica sul suo blog della rivista \"Wired\" \"Beyond The Beyond\":"}
{"id": "4712485", "revid": "76963", "url": "https://it.wikipedia.org/wiki?curid=4712485", "title": "Bernard Blancan", "text": "La carriera di Blancan inizia nel 1989, ottenendo numerosi ruoli in film francesi, tra i quali Rem\u00ec in \"L'amante inglese\" con Kristin Scott Thomas."}
{"id": "4712486", "revid": "779347", "url": "https://it.wikipedia.org/wiki?curid=4712486", "title": "Peppino Di Capri e i suoi Rockers (1960)", "text": ""}
{"id": "4712491", "revid": "599013", "url": "https://it.wikipedia.org/wiki?curid=4712491", "title": "Giuseppe Guarneri (calciatore)", "text": "Carriera.\nCresciuto nel Verolanuova, passa alla Cremonese nel primo campionato del dopoguerra. Con i grigiorossi disputa quattro campionati di Serie B, con 50 gettoni di presenza e una rete realizzata; l'esordio lo ha fatto il 16 marzo 1947 nella partita Cremonese-Cesena (4-0)."}
{"id": "4712494", "revid": "779347", "url": "https://it.wikipedia.org/wiki?curid=4712494", "title": "Peppino Di Capri e i suoi Rockers (1961)", "text": ""}
{"id": "4712496", "revid": "76963", "url": "https://it.wikipedia.org/wiki?curid=4712496", "title": "Yoshitar\u014d Nomura", "text": "Figlio del regista Hotei Nomura, esordisce nella regia con il film \"Jinanbo\" del 1953, dopo aver lavorato, appena due anni prima, nel film \"L'idiota\" nel ruolo di assistente di Akira Kurosawa.\nViene tuttora considerato uno dei principali artefici della nascita del genere thriller nel cinema giapponese ."}
{"id": "4712498", "revid": "599013", "url": "https://it.wikipedia.org/wiki?curid=4712498", "title": "Suore della carit\u00e0 di Strasburgo", "text": "Le suore della carit\u00e0 di Strasburgo (in francese \"s\u0153urs de la charit\u00e9 de Strasbourg\" o anche \"s\u0153urs de la Toussaint\") sono un istituto religioso femminile di diritto pontificio.\nStoria.\nLa congregazione fu fondata dal vescovo di Strasburgo, Armand de Rohan-Soubise, per l'assistenza agli ammalati e agli anziani negli ospedali e nei ricoveri della diocesi: le prime suore si formarono presso le suore ospedaliere di San Paolo di Chartres e il 21 giugno 1734 tornarono in diocesi, fissando la casa-madre a Saverne.\nLa comunit\u00e0 sopravvisse alla rivoluzione francese; nel 1827 la casa-madre fu trasferita a Strasburgo, in rue de la Toussaint, e nel 1828 l'istituto ottenne il riconoscimento civile da Carlo X.\nLe case aperte dalle suore della carit\u00e0 a Zams, Monaco, Paderborn, Fulda, Untermarchtal, Friburgo ed Heppenheim, nel corso degli anni, si resero autonome dando origine ad altrettante congregazioni indipendenti; da esse derivarono anche le congregazioni di Vienna, Zagabria, Innsbruck e Hildesheim.\nLe suore della carit\u00e0 di Strasburgo ricevettero il pontificio decreto di lode il 5 agosto 1870 e le loro costituzioni vennero approvate definitivamente il 19 dicembre 1884.\nAttivit\u00e0 e diffusione.\nLe suore si dedicano all'educazione e alla cura di bambini, anziani e ammalati.\nSono presenti in varie localit\u00e0 della Francia; la sede generalizia \u00e8 a Strasburgo.\nAlla fine del 2008 la congregazione contava 128 religiose in 26 case."}
{"id": "4712499", "revid": "61970999", "url": "https://it.wikipedia.org/wiki?curid=4712499", "title": "Suore della Carit\u00e0 di Strasburgo", "text": ""}
{"id": "4712501", "revid": "228587", "url": "https://it.wikipedia.org/wiki?curid=4712501", "title": "Man on the Rocks", "text": "Man on the Rocks \u00e8 un album in studio di Mike Oldfield pubblicato nel 2014 da Virgin EMI in formato CD ed LP. \u00c8 il ventottesimo album del musicista britannico.\nIl disco.\n\"Man on the Rocks\" \u00e8 stato prodotto da Stephen Lipson insieme a Mike Oldfield. All'album hanno partecipato il bassista Leland Sklar, il batterista John Robinson, il tastierista Matt Rollings, il chitarrista Michael Thompson e il cantante Luke Spiller insieme a Mike Oldfield stesso.\nLe basi sono state registrate durante giugno 2013 nello Studio D di Village Studios, Los Angeles con il produttore Steve Lipson; Oldfield ha partecipato a queste sessioni via Skype. Oldfield ha inoltre registrato parte dell'album nel suo studio casalingo nelle Bahamas.\nIl titolo provvisorio dell'album era \"Rock\". Il brano \"Irene\" \u00e8 ispirato all'uragano Irene che colp\u00ec le Bahamas nel 2011. La traccia finale \u00e8 una cover di un brano gospel di William McDowell \"I Give Myself Away\". Luke Spiller \u00e8 il cantante di un altro gruppo inglese della Virgin EMI, The Struts.\nL'album \u00e8 stato pubblicato su CD singolo e in due edizioni \"deluxe\" (una con due CD e l'altra con tre CD), in doppio vinile colorato e come download digitale.\nL'album segna il ritorno di Mike Oldfield a Virgin da quando lasci\u00f2 la Virgin Records negli anni '90, passando per la fusione della Mercury Records UK con la Virgin Records e dopo l'acquisto della Universal Music da parte della EMI.\nTracce.\nTutte le tracce sono state composte da Mike Oldfield, eccetto dove segnalato."}
{"id": "4712502", "revid": "414793", "url": "https://it.wikipedia.org/wiki?curid=4712502", "title": "Stazione meteorologica di Orbetello", "text": ""}
{"id": "4712506", "revid": "767487", "url": "https://it.wikipedia.org/wiki?curid=4712506", "title": "Filling His Own Shoes", "text": "Filling His Own Shoes \u00e8 un film muto del 1917 diretto da Harry Beaumont e prodotto dalla Essanay di Chicago. La sceneggiatura, che si deve allo stesso regista, si basa sull'omonima novella di Henry C. Rowland pubblicata a Boston e New York nel 1916.\nTrama.\nWilliam Ruggles, un giovane venditore di calzature, lascia il suo lavoro a Parigi per unirsi alle forze turche nella guerra nei Balcani. Dopo una battaglia, salva uno dei combattenti turchi, gravemente ferito. Grato, il turco, prima di morire, lascia tutti i suoi averi a William. Nell'eredit\u00e0, per\u00f2, \u00e8 compresa anche la cura di tre ragazze appartenenti al morto, Roxana, Rosa e Bulbul. William e le tre giovani partono per Parigi. L\u00ec, William rivede Ruth, la figlia del suo ex datore di lavoro. I due si innamorano, ma la loro relazione scatena la gelosia furibonda di Roxana, che tenta di accecare con il vetriolo la rivale. William riesce a fermarla e la ragazza poi se ne va via, dopo aver sposato un parigino. Ruth, credendo che William abbia avuto una storia con la bella turca, non vuole pi\u00f9 vedere il giovane. William dovr\u00e0 usare tutte le sue doti persuasive di venditore per riuscire a convincere Ruth di essere lei la sola e unica donna che lui ama.\nProduzione.\nIl film fu prodotto dalla Essanay Film Manufacturing Company (come Black Cat).\nDistribuzione.\nDistribuito negli Stati Uniti dalla K-E-S-E Service, il film usc\u00ec nelle sale cinematografiche l'11 giugno 1917."}
{"id": "4712507", "revid": "767487", "url": "https://it.wikipedia.org/wiki?curid=4712507", "title": "Dejan Ajda\u010di\u0107", "text": "Biografia.\nSi \u00e8 laureato presso la Facolt\u00e0 di Filologia dell'Universit\u00e0 di Belgrado (indirizzo: letterature jugoslave e comparate) con una tesi dal titolo: \u201cColori nella poesia popolare\u201d. Ha discusso nel 1986 la tesi di magister artium dal titolo: \u201cIl concetto di amore e di bellezza nella letteratura rinascimentale ragusea\u201d ; la tesi del dottorato, dal titolo: \u201cIl mondo dei demoni nel Romanticismo letterario serbo\u201d, \u00e8 stata sostenuta nel 2000.\nDirettore della Biblioteca Universitaria di Belgrado dal 2002-2003; attualmente insegna lingua e letteratura serba presso l'Istituto di Filologia dell'Universit\u00e0 di Kiev \u201cTaras Shevchenko\u201d.\nVisiting professor presso le universit\u00e0 di Veliko T\u0103rnovo, Chieti-Pescara, \u0141\u00f3d\u017a, Varsavia, Danzica, Lublino.\nCampi di ricerca: il fantastico nella letteratura slava, mitologia slava e fantascienza, le rappresentazioni d'amore ed erotismo nella letteratura, problemi di identit\u00e0, etnolinguistica e antropologia culturale.\nAutore di 10 monografie e di oltre 170 articoli sul folklore degli slavi balcanici, sulla letteratura serba e letterature slave (in serbo, inglese, italiano, bulgaro, polacco, ucraino e russo). Ha pubblicato traduzioni dal russo, ucraino, bulgaro, polacco e italiano.\nFondatore e direttore responsabile della rivista \"Kodovi slovenskih kultura\" (Codici di culture slave) (10 voll., 1996-2008), Belgrado; fondatore e direttore responsabile dei volumi collettanei ucraino-serbi \"Ukras\" (Decorazione) (8 voll., 2006-), Kiev.\nHa curato 25 miscellanee, di cui 9 miscellanee degli autori: Novak Kilibarda (4 voll.), Vojislav M. Jovanovi\u0107, Mykola Rjab\u010duk, Darko Suvin, Per Jacobsen, Jerzy Bartmi\u0144ski, e 16 miscellanee tematiche, pubblicate in Serbia (16), Montenegro (3), Ucraina (4) e Polonia (2).\nResponsabile del progetto culturale in rete \"Projekat Rastko\" e fondatore del sito \"Slovenska kapija\" (Slavic Gate).\nMembro della Commissione per l'etnolinguistica e della Commissione per il folklore del Comitato internazionale slavo (MKS). Ha partecipato ai congressi internazionali degli slavisti a Bratislava (1993), Cracovia (1998), Lubiana (2003), Ohrid (2008) e Minsk (2013)."}
{"id": "4712510", "revid": "287204", "url": "https://it.wikipedia.org/wiki?curid=4712510", "title": "Campionati mondiali di tiro 1998", "text": "I campionati mondiali di tiro 1998 furono la quarantasettesima edizione dei campionati mondiali di questo sport e si disputarono al Camp de Tir Ol\u00edmpic de Mollet di Mollet del Vall\u00e8s, vicino a Barcellona, ad eccezione delle gare dai 300 metri, disputate a Saragozza."}
{"id": "4712518", "revid": "481666", "url": "https://it.wikipedia.org/wiki?curid=4712518", "title": "Roderick La Rock", "text": ""}
{"id": "4712522", "revid": "119176496", "url": "https://it.wikipedia.org/wiki?curid=4712522", "title": "Guido Stagnaro", "text": "Biografia.\nInizi\u00f2 ad occuparsi molto giovane di televisione collaborando nel 1955 alla trasmissione RAI \"Duecento al secondo\" di Garinei e Giovannini. Ben presto si specializz\u00f2 nella regia delle trasmissioni per ragazzi.\nFu coautore e regista della fortunata serie dedicata al personaggio Topo Gigio, portata al successo insieme a Maria Perego e a Federico Caldura. Fu nel contempo autore di oltre trecento fiabe. Due dei suoi lavori pi\u00f9 noti sono \"Nel mondo di Alice\" (prima trasmissione a colori, con le scene di Emanuele Luzzati) e \"Pap\u00e0, pap\u00e0, anch'io voglio la luna\".\nPass\u00f2 poi ad occuparsi di trasmissioni per adulti, curando la regia della trasmissione \"Aria di mezzanotte\" di Antennatre, ideata e condotta da Enzo Tortora, e quindi di \"Test\" del 1983, quiz di Emilio Fede.\nStagnaro \u00e8 morto nel 2021 per complicazioni da Covid-19."}
{"id": "4712535", "revid": "599013", "url": "https://it.wikipedia.org/wiki?curid=4712535", "title": "Giorgio Venturi", "text": ""}
{"id": "4712539", "revid": "162719", "url": "https://it.wikipedia.org/wiki?curid=4712539", "title": "Classe Jianghu", "text": ""}
{"id": "4712546", "revid": "767487", "url": "https://it.wikipedia.org/wiki?curid=4712546", "title": "Skinner's Baby", "text": "Skinner's Baby \u00e8 un film muto del 1917 diretto da Harry Beaumont e prodotto dalla Essanay di Chicago. Fu l'esordio sullo schermo del piccolo Jackie Coogan che, all'epoca, non aveva neanche tre anni, in una piccola parte non accreditata. Solo alcuni anni pi\u00f9 tardi, nel 1921, sarebbe diventato una star interpretando \"Il monello\" di Chaplin.\nTrama.\nIn ufficio, il ragioniere capo annuncia con orgoglio di essere diventato pap\u00e0. Skinner comincia a pensare che alla sua vita manca qualcosa. Cos\u00ec, quando Honey gli confessa di aspettare un bambino, lui diventa pazzo dalla gioia. Naturalmente, il nascituro sar\u00e0 un maschio, bello, sano e intelligentissimo: gi\u00e0 destinato a diventare il prossimo presidente degli Stati Uniti, porter\u00e0 il nome di William Skinner junior.\nPassa qualche tempo: in ufficio giunge la notizia che William Skinner junior \u00e8 nato. Skinner senior si precipita in ospedale, comperando lungo la strada ogni giocattolo possibile. Quando arriva nella stanza di Honey, scopre per\u00f2 che junior non \u00e8 un lui, bens\u00ec una lei... La gioia di essere diventato padre gli fa dimenticare i suoi sogni di gloria e Skinner accoglie con entusiasmo la piccola.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla V-L-S-E, il film usc\u00ec nelle sale cinematografiche USA il 6 agosto 1917. In Francia venne ribattezzato con il titolo \"Son fils\" e venne distribuito il 2 gennaio 1920. Usc\u00ec anche in Danimarca come \"Naar man skal v\u00e6re Fader f\u00f8rste Gang\"."}
{"id": "4712548", "revid": "376555", "url": "https://it.wikipedia.org/wiki?curid=4712548", "title": "Quarteto em Cy", "text": "Il Quarteto em Cy \u00e8 un gruppo vocale femminile brasiliano attivo dal 1963.\nStoria.\nOriginario di Ibirataia, il nucleo del gruppo vocale era inizialmente composto dalle sorelle Cyva, Cynara, Cybele e Cylene, e il quartetto fu cos\u00ec battezzato da due musicisti di bossa nova della prima ora, Carlos Lyra e Vin\u00edcius de Moraes, con cui le quattro cantanti fecero la conoscenza quando si trasferirono a Rio de Janeiro. Il loro esordio musicale risale ai primi anni sessanta, con la partecipazione alla colonna sonora, composta da Pixinguinha e da Vin\u00edcius de Moraes, del film del 1963 \"Sol sobre a lama\"; l\u2019anno successivo il debutto pubblico in alcuni locali di Rio accanto a Vin\u00edcius de Moraes e Dorival Caymmi. Il quartetto inizi\u00f2 una collaborazione artistica con diversi musicisti, fra i quali Vin\u00edcius, Dorival Caymmi, Eumir Deodato, Baden Powell e Oscar Castro-Neves, con i quali and\u00f2 in tourn\u00e9e in Brasile e in America meridionale e che sfoci\u00f2 nella produzione dei loro primi lavori discografici. Dal 1966 e per i due anni successivi la formazione si present\u00f2 sui palcoscenici degli Stati Uniti partecipando a spettacoli televisivi di variet\u00e0 e incidendo album, anche attraverso l\u2019aiuto di Aloysio de Oliveira, allora sposato con Cyva. Nell\u2019occasione, Cylene era sostituita dalla sorella Regina. Nel 1966, al ritorno dal tour nordamericano, Cynara e Cybele parteciparono in duo al II Festival Internacional da Can\u00e7\u00e3o con la composizione di Chico Buarque intitolata \"Carolina\", conquistando il terzo posto. E nel 1969, Cyva e Cybele furono le coriste che accompagnarono Walter Wanderley in una sua disastrosa esibizione all\u2019Holiday Inn di San Francisco.\nGi\u00e0 andato incontro a qualche rimaneggiamento nella composizione, il gruppo vocale interruppe l\u2019attivit\u00e0 nel 1970 e due anni dopo si present\u00f2 con la formazione composta da Cyva e Cynara e con l\u2019innesto di Sonia e Dorinha Tapaj\u00f3. Il nuovo quartetto dedic\u00f2 gli anni settanta alla registrazione di lavori discografici. Il ritiro di Dorinha e il subentro di Cybele resero la formazione stabile per venti anni. Il decennio successivo vide il Quarteto impegnato sul fronte delle incisioni e degli impegni canori in Giappone, in un\u2019occasione a fianco di Carlos Lyra e Leila Pinheiro; e, nel 1981, della partecipazione a \"Falando de amor pra Vin\u00edcius\", che commemorava il poeta da poco scomparso. Anche negli anni novanta il Giappone fu una meta delle tourn\u00e9e del gruppo vocale; un altro tour, nel 1992, le condusse in giro per la Spagna a celebrare i cinquecento anni dalla scoperta dell\u2019America. Le sedute in sala di registrazione dettero luogo a una decina di album musicali.\nFra i CD realizzati negli anni duemila, \"Hino do Fome Zero\" vide la collaborazione con vari artisti fra i quali Gilberto Gil. In \"Falando de amor pra Vin\u00edcius\", la cui registrazione risale all\u2019omonimo spettacolo dei primi anni ottanta in onore di de Moraes, appaiono brani inediti e reinterpretazioni di classici composti da Pixinguinha, Vin\u00edcius de Moraes, Tom Jobim, Toquinho, Milton Nascimento. Sono seguite altre incisioni, e nel 2012 \u00e8 apparsa \"As meninas do Cy - Vida e M\u00fasica do Quarteto em Cy\", una biografia della formazione redatta da Inahi\u00e1 Castro. Nel 2014 \u00e8 morta Cybele a seguito di una ischemia polmonare, e questo ha portato a una riorganizzazione del gruppo canoro. L\u2019anno successivo, il Quarteto em Cy, ha partecipato allo spettacolo \"Vinicius em Cy, o poeta do Rio e da Bossa nova celebra os 450 anos da cidade\", e nel 2016 \u00e8 stato inciso l\u2019album \"Janelas abertas\", che ha ottenuto una nomination al 28\u00ba Pr\u00eamio da M\u00fasica Brasileira nella categoria Miglior Album di MPB."}
{"id": "4712553", "revid": "729019", "url": "https://it.wikipedia.org/wiki?curid=4712553", "title": "Giovanni Battista Lucchini", "text": "Biografia.\nNacque a Caprino Veronese, provincia di Verona, il 10 giugno 1903. Frequent\u00f2 le scuole superiori a Verona, dove fu preso dalla passione per il volo. Scappato di casa per recarsi a Bresso dove esisteva una scuola di volo civile, venne raggiunto dal padre che voleva riportarlo a casa, ma che dovette rassegnarsi a vederlo pilota. Il 1\u00ba gennaio 1924 entr\u00f2 come allievo sottufficiale pilota presso la scuola di Cameri, nei pressi di Novara. Completato il corso in quello stesso anno fu nominato sergente pilota, e decise di intraprendere la carriera militare. Ammesso a frequentare il corso integrativo per ufficiali piloti in servizio permanente effettivo (s.p.e.), nel settembre 1928 fu nominato sottotenente. La prima destinazione fu presso la 81\u00aa Squadriglia aeroplani del 1\u00ba Stormo Caccia Terrestre di stanza sull'aeroporto di Campoformido, alle dipendenze del tenente colonnello Rino Corso Fougier. Ricevette un addestramento acrobatico completo, sia individuale che collettivo. Lo Stormo era allora alle dipendenze della 3\u00aa Brigata Caccia, composta anche dal 4\u00ba Stormo di Gorizia, al comando del colonnello Amedeo di Savoia Duca d'Aosta. Nell'ottobre del 1928 lo Stormo transit\u00f2 sui nuovi caccia Fiat C.R.20, ed egli incominci\u00f2 a volare con le pattuglie acrobatiche che si addestravano quotidianamente in vista delle future esibizioni in Italia e in Europa.\nNel 1935 il neo capitano fu assegnato al Reparto volo del 1\u00ba Centro Sperimentale di Montecelio, dove ottenne l'abilitazione su un numero impressionante di velivoli tra cui: Fiat C.R. Asso, Macchi C.200 Saetta, Fiat G.50 Freccia, Reggiane Re.2000, Caproni Ca.113, IMAM Ro.41, Caproni Vizzola F.5, Macchi M.39, Macchi M.41, Macchi M.52, Savoia-Marchetti S.79 Sparviero, Breda Ba.79, ecc, ecc. Tra il 20 e il 21 agosto 1937, assegnato alla 205\u00aa Squadriglia da Bombardamento prese parte al volo record Istres-Damasco-Parigi a bordo di un S.79, classificandosi al secondo posto dietro all'equipaggio Cupini-Paradisi e davanti a quello formato da Biseo-Mussolini.\nNel mese di settembre convol\u00f2 a giuste nozze con la signorina Giliola, figlia di Giuseppe Gilera, fondatore dell'omonima casa di produzione motociclistica di Arcore. La coppia ebbe due figli, Fabio Lucchini Gilera e Massimo Lucchini Gilera. Il 30 novembre stabil\u00ec con un S.79 il primato mondiale di velocit\u00e0 su circuito di 1.000\u00a0km con 5.000\u00a0kg di carico utile. Nel febbraio 1940, come conseguenza delle imprese compiute, fu promosso al grado di maggiore.\nIl 10 giugno dello stesso anno il Regno d'Italia dichiar\u00f2 guerra alla Francia e alla Gran Bretagna, e lo Stato maggiore della Regia Aeronautica predispose una squadriglia di bombardieri a lungo raggio, dotata di Savoia-Marchetti S.M.82 Marsupiale appositamente attrezzati per colpire la base navale di Gibilterra. Comp\u00ec inizialmente due missioni di bombardamento sperimentali, con decollo e rientro ad Alghero, prima dell'assegnazione dei velivoli ad un apposito reparto, la 229\u00aa Squadriglia, 89\u00ba Gruppo del 32\u00ba Stormo Bombardamento di Decimomannu. Il 15 agosto 1940 sostitu\u00ec il tenente colonnello Renzo Cozzi al comando del 3\u00ba Gruppo caccia terrestre, ma rimase temporaneamente presso il 32\u00ba Stormo in vista di un'impresa particolarmente delicata, la prima missione operativa su Gibilterra compiuta da due aerei il 20 agosto 1940. Durante la missione il suo velivolo fu abbattuto dal fuoco antiaereo, precipitando in mare nella baia di Algeciras. Per il suo sacrificio fu decorato con una Medaglia d'argento al valor militare \"alla memoria\"."}
{"id": "4712555", "revid": "606039", "url": "https://it.wikipedia.org/wiki?curid=4712555", "title": "Chaerophyllum odoratum", "text": ""}
{"id": "4712557", "revid": "606039", "url": "https://it.wikipedia.org/wiki?curid=4712557", "title": "Lindera odorata", "text": ""}
{"id": "4712558", "revid": "606039", "url": "https://it.wikipedia.org/wiki?curid=4712558", "title": "Scandix odorata", "text": ""}
{"id": "4712561", "revid": "606039", "url": "https://it.wikipedia.org/wiki?curid=4712561", "title": "Selinum myrrhis", "text": ""}
{"id": "4712563", "revid": "205250", "url": "https://it.wikipedia.org/wiki?curid=4712563", "title": "Bruno Pauletto", "text": "Durante la sua carriera atletica si specializz\u00f2 in getto del peso e fu attivo dal 1974 al 1983. Stabil\u00ec il record nazionale italiano e divenne in seguito primato nazionale canadese nel getto del peso al coperto. Il primo titolo rimase imbattuto per sei anni mentre l'ultimo per diciotto anni. Attualmente detiene ancora il record provinciale del Qu\u00e9bec. \u00c8 stato tre volte campione del Canada, e la sua migliore misura \u00e8 20.61 metri. Laureato in Scienze della fisiologia nel 1978, ha pubblicato diversi libri e articoli sull'allenamento sportivo. \nCre\u00f2 la propria azienda di distribuzione di equipaggiamento sportivo negli Stati Uniti, e in questa veste fu nominato presidente dell'Associazione Nazionale Forza e Condizione statunitense (NSCA). Ha ricevuto vari premi per l'attivit\u00e0 imprenditoriale negli Stati Uniti.\nBiografia.\nBruno Pauletto, MS, CSCS, FNSCA, crebbe a Portogruaro, Italia, e a Sept-\u00celes, Qu\u00e9bec, e si diplom\u00f2 in fisiologia di esercitazione presso l'Universit\u00e0 del Tennessee. Egli rappresent\u00f2 il Canada in due Giochi del Commonwealth consecutivi: vinse la medaglia d'oro nella gara del getto all'aperto ai XII Giochi del Commonwealth a Brisbane nel 1982, dopo aver vinto un argento nel 1978. Un anno dopo partecip\u00f2 ai Giochi Panamericani del 1979 e si piazz\u00f2 terzo. Partecip\u00f2 anche alla prima Coppa del mondo IAAF a D\u00fcsseldorf nel 1977 ed al primo Campionato del mondo di atletica a Helsinki nel 1983 come membro della squadra Canadese e venne selezionato due volte per i Giochi olimpici. Gareggi\u00f2 anche nel lancio del disco.\nAvendo gi\u00e0 esercitato da istruttore di allenamento della forza e della condizione dal 1981, Pauletto dedic\u00f2 la propria vita all'allenamento sin dalla stagione del 1984. Cre\u00f2 la propria azienda nel 1986, pubblic\u00f2 diversi articoli, video e tre libri sull'allenamento della forza ed fu nominato presidente della Associazione Nazionale Forza e Condizione (NSCA) dove fu anche membro di diversi comitati. Ricevette riconoscimenti nazionali per le sue prestazioni da allenatore e fu ammesso all'Arca della Gloria (Hall of Fame) della Central Michigan Chippewas.\nCarriera universitaria.\nBruno Pauletto ottenne la sua Laurea triennale in Scienze della fisiologia di esercitazione nel 1978 dalla Central Michigan University (CMU), dove ottenne una borsa di studio in atletica leggera. Nel 1980 consegu\u00ec la Laurea magistrale in Scienze della fisiologia di esercitazione presso l'Universit\u00e0 del Tennessee (UT).\nMentre era al CMU, gareggiava per la squadra dell'universit\u00e0, chiamata \"Central Michigan Chippewas\", e:\nSempre gareggiando per la CMU, raggiunse ottimi risultati nella Mid-American Conference (MAC):\nDurante l'anno 1978 egli inoltre:\nIn totale Bruno Pauletto fu tre volte pesista \"All-America\": per la specialit\u00e0 al coperto nel 1978 e per quella all'aperto nel 1977 e 1978.\nDal 1990 Pauletto \u00e8 nell'Arca della Gloria della Central Michigan Chippewas.\nCarriera da atleta professionista.\nLa prima partecipazione di Pauletto ad un incontro internazionale fu a D\u00fcsseldorf alla prima Coppa del mondo IAAF del 1977, dove raggiunse il quinto posto con 18.30 m il 2 settembre 1977, e nello stesso anno fu secondo nella \"Pacific Conference Games\" del 1977.\nQuindi ha siglato la migliore prestazione dell'anno 1979 con la misura di 20,13 metri durante i campionati nazionali di societ\u00e0 svoltisi a Milano, il 23 giugno 1979. Gareggiava con la societ\u00e0 Telettra-Atletica Rieti, e con tale getto Bruno Pauletto non solo si laure\u00f2 primatista nazionale italiano in questa disciplina, ma contribu\u00ec anche a piazzare la propria squadra in sesta posizione del campionato. Questa prestazione rimase il primato nazionale finch\u00e9 Marco Montelatici la miglior\u00f2 nel maggio 1985 con 20,90 metri.\nLa prima volta que il Pauletto fu selezionato per un campionato canadese fu a Edmundston il 2-3 marzo 1974.\nNel 1980 batt\u00e9 il record Canadese a Sherbrooke con un lancio di 20.33 m. Il 22 maggio 1983 stabil\u00ec il suo miglior getto con un lancio di 20.61 m (67-7.5), realizzato in una gara all'aperto a Knoxville, Tennessee e conquistando un nuovo record nazionale Canadese dei senior. Tra il 1976 ed il 1983, solo lui e Bishop Dolegiewicz dominarono il palmar\u00e8s canadese di getto del peso. Il record di Pauletto rimase per 18 anni, finch\u00e9 Brad Snyder lo batt\u00e9 di 2\u00a0cm al Campionato Mondiale del 2001, con un tiro di 20.63 metri. Grazie a questa prestazione Bruno Pauletto si classifica quarto nella graduatoria dei top 10 Canadesi di tutti i tempi all'aperto (23 luglio 2012), e detiene ancora (nel 2013) il record provinciale del Qu\u00e9bec per la specialit\u00e0 all'aperto.\nPauletto conquist\u00f2 la sua prima medaglia in una gara importante ai XI Giochi del Commonwealth a Edmonton nel 1978, concludendo secondo. Bruno Pauletto prosegu\u00ec conquistandosi una medaglia di bronzo nei Giochi Panamericani a San Juan, Porto Rico nel luglio 1979. Pauletto conquist\u00f2 l'oro ai XII Giochi del Commonwealth a Brisbane nel 1982: il Canada dovette attendere 28 anni prima che un altro pesista, Dylan Armstrong, potesse nuovamente riportare a casa una medaglia d'oro.\nPartecip\u00f2 anche al primo Campionato del mondo IAAF di Atletica a Helsinki nel 1983 come membro della squadra Canadese, dove partecip\u00f2 alla gara di getto finendo 17\u00ba dietro a Bishop Dolegiewicz.\nBruno Pauletto fu selezionato due volte per i Giochi Olimpici, nel 1980 e nel 1984. Non pot\u00e9 partecipare alle Olimpiadi del 1980 a causa del boicottaggio dei Giochi di Mosca, che era parte di un pacchetto d'azioni guidate dagli Stati Uniti per protestare contro la Guerra sovietica in Afghanistan. Nel 1984 aveva gi\u00e0 iniziato una nuova carriera come allenatore e fisiologo e alla fine non concorse in alcuna gara Olimpica effettiva.\nCarriera da allenatore, autore e imprenditore.\nDopo essersi diplomato all'Universit\u00e0 del Tennessee Bruno Pauletto fu assunto nel 1980 a tempo pieno come istruttore di condizionamento e divenne presto il capo allenatore universitario della forza e del condizionamento del Dipartimento di Atletica, con un personale di tre assistenti diplomati. Fu anche l'allenatore di forza della squadra di calcio Tennessee Volunteers nel 1985 che rappresent\u00f2 l'UT nella Divisione I-A della Stagione di calcio della NCAA. Mentre era istruttore dell'UT divenne anche Direttore NSCA per lo Stato del Tennessee e, nel 1985, pubblic\u00f2 i suoi primi articoli sull'allenamento della forza, nonch\u00e9 sul cosiddetto \"Power Clean\".\nAbbandon\u00f2 tale posizione per gestire l'azienda sua e di sua moglie con sede a Knoxville, Tennessee, fondata nel 1986 e registrata sotto il nome \"Power Systems\". L'azienda \u00e8 specializzata nella fornitura di attrezzature per l'allenamento al fitness e alle prestazioni sportive nonch\u00e9 nelle soluzioni per clienti che spaziano da squadre sportive e circoli sanitari a scuole, specialisti del fitness ed altri professionisti dell'industria dell'allenamento sportivo. Nel 2012 Power Systems ha firmato un accordo di cooperazione con \"Life Fitness\", una divisione della \"Brunswick Corporation\".\nDal giugno 1991 al giugno 1994 Bruno Pauletto fu eletto Presidente dell'Associazione nazionale della forza e del condizionamento (\"National Strength and Conditioning Association\", NSCA). Visto il dissesto finanziario dell'Associazione, nel 1991 Pauletto introdusse un controllo dei costi pi\u00f9 stretto, ed i guadagni d'efficienza raggiunti sotto la sua gestione permisero il consolidamento di una solida situazione finanziaria. Fu anche membro di diversi comitati NSCA.\nDurante tale periodo Bruno Pauletto pubblic\u00f2 tre libri sull'allenamento della forza: per gli allenatori, per il calcio e per la pallacanestro. Nel 2007 invent\u00f2 e patent\u00f2 un nuovo tipo di ostacolo motorio.\nFu anche membro del consiglio editoriale della rivista \"Training &amp; Conditioning\" (T&amp;C)."}
{"id": "4712575", "revid": "767487", "url": "https://it.wikipedia.org/wiki?curid=4712575", "title": "A Better Place (Silverstein)", "text": "A Better Place \u00e8 un singolo promozionale dei Silverstein, pubblicato il 18 ottobre 2013 come terzo estratto dall'album \"This Is How the Wind Shifts\", uscito lo stesso anno nel mese di febbraio.\nLa canzone, seguendo lo schema dell'album, \u00e8 in coppia con \"To Live and to Lose\".\nTesto.\nCome suggerisce anche il titolo (\"un posto migliore\", perifrasi per indicare l'aldil\u00e0), il tema della canzone \u00e8 quello della morte dei propri cari, e tocca anche quello di cosa ci sia dopo la vita e il rimorso e le colpe che attanagliano immeritatamente le persone quando viene a mancarne una cui volevano bene. Il protagonista conosce una ragazza che gli fa scoprire un modo completamente nuovo di vivere la vita divertendosi, ma disgraziatamente lei muore e lui \u00e8 preso dalla disperazione (\"I can't be spoken for anymore\"). In \"To Live and to Lose\" la protagonista \u00e8 la ragazza stessa che racconta la storia dal suo punto di vista.\nVideo.\nIl video per la canzone \u00e8 stato diretto dal gruppo Vulture Culture, che aveva gi\u00e0 diretto quello per \"Massachusetts\". L'anteprima del video \u00e8 stata ospitata dal sito Absolutepunk il 18 ottobre 2013. Il video si apre con l'inquadratura dinamica dal basso di un uomo in giacca e cravatta che corre disperatamente. Quando si allarga il campo dell'inquadratura, scopriamo che la scena si sta svolgendo di notte in un parcheggio deserto, e il protagonista corre perch\u00e9 inseguito da un furgone. Nel mentre, immagini proiettate su strade e palazzi mostrano i membri dei Silverstein -anch'essi in giacca e cravatta- che cantano e suonano la canzone. Il protagonista riesce a sfuggire al furgone scavalcando un guard-rail, ma appena si trova sull'altro lato della strada un altro furgone, uguale al primo, accende i propri fari e l'uomo si trova nuovamente a dover scappare. Dopo quest'altra corsa, il protagonista si accascia a terra, sfinito, e pronto ad arrendersi al suo destino di essere investito. Qui per\u00f2 anche il furgone si ferma, ed apre una portiera per invitare l'uomo ad entrare. Il protagonista entra e comincia a guidare il furgone seguendo apparentemente delle strade gi\u00e0 predestinate. A un certo punto il protagonista effettua una brusca frenata perch\u00e9 si accorge che c'\u00e8 un uomo sulla carreggiata. Avvicinandosi, si scopre che l'uomo non \u00e8 altri che s\u00e9 stesso, e ricomincia la scena dell'inseguimento nel parcheggio, con il video che si chiude come era iniziato sull'inquadratura dal basso del personaggio.\nIl chitarrista Paul Marc Rousseau in un'intervista ha poi cercato di spiegare il significato che lui attribuisce al video, dicendo che la persona \"fugge dalle cose che la riguardano e da s\u00e9 stessa; a volte siamo noi stessi a crearci i problemi\"."}
{"id": "4712579", "revid": "114418746", "url": "https://it.wikipedia.org/wiki?curid=4712579", "title": "Gruppo del Monte Tabor", "text": "Il Gruppo del Monte Tabor \u00e8 un gruppo montuoso delle Alpi del Moncenisio nelle Alpi Cozie. Si trova in Francia (dipartimenti delle Alte Alpi e della Savoia) non lontano dal confine con l'Italia. Prende il nome dalla montagna pi\u00f9 significativa del gruppo, il Monte Thabor, anche se non ne \u00e8 la pi\u00f9 alta.\nCollocazione.\nSeguendo le definizioni della SOIUSA esso si trova tra il Colle della Scala, il Colle di Valle Stretta ed il Colle di Rochilles. Nel dettagli, ruotando in senso orario, i limiti geografici sono: Colle della Scala, Valle della Clar\u00e9e, Colle di Rochilles, torrente Valloirette, fiume Arc, Modane, \"Ruisseau du Charmaix\", Colle di Valle Stretta, Valle Stretta, Colle della Scala.\nClassificazione.\n La SOIUSA definisce il Gruppo del Monte Tabor come un gruppo alpino e vi attribuisce la seguente classificazione:\nSuddivisione.\nIl gruppo viene suddiviso in quattro sottogruppi:\nMontagne.\nLe montagne principali del gruppo sono:"}
{"id": "4712580", "revid": "339392", "url": "https://it.wikipedia.org/wiki?curid=4712580", "title": "Fronte Nazionale (Italia)", "text": ""}
{"id": "4712581", "revid": "1924342", "url": "https://it.wikipedia.org/wiki?curid=4712581", "title": "Cambia-menti", "text": "Cambia-menti \u00e8 un singolo di Vasco Rossi, uscito nelle radio e in versione digitale il 15 ottobre 2013.\nAntefatti.\nIl 20 settembre precedente, tramite il profilo Facebook ufficiale del cantautore, sono state pubblicate le prime due strofe della canzone, mentre a poche ore dal giorno dell'uscita \u00e8 stato pubblicato il testo intero. Infine, a ridosso della mezzanotte, sempre sul profilo ufficiale di Vasco Rossi sul social network \u00e8 stato pubblicato il video del brano.\nLa canzone.\nL'8 ottobre Vasco ha dichiarato di aver \u00abcominciato a scrivere le prime strofe di questa canzone tre o quattro anni fa in piena fase di furore creativo che mi teneva sveglio notte e giorno. Lo svolgimento del testo \u00e8 continuato nel tempo. I cambia...menti sono sempre dovuti alla necessit\u00e0.\u00bb\nQuesto brano era gi\u00e0 stato depositato tempo addietro presso la SIAE col titolo \"Cambiare macchina\", che sono le prime parole della canzone. Per la scrittura della versione definitiva del brano Vasco Rossi si \u00e8 avvalso della collaborazione del chitarrista Simone Sello, di Saverio Principini e di suo figlio Luca Rossi Schmidt.\nLa canzone guadagna immediatamente la prima posizione nella classifica dei singoli pi\u00f9 venduti in Italia."}
{"id": "4712582", "revid": "858648", "url": "https://it.wikipedia.org/wiki?curid=4712582", "title": "Fronte Nazionale (Freda)", "text": ""}
{"id": "4712584", "revid": "599013", "url": "https://it.wikipedia.org/wiki?curid=4712584", "title": "Jason Hewett", "text": "Biografia.\nEsordiente nel campionato nazionale provinciale con Manawatu nel 1988, milit\u00f2 quasi sempre nella seconda divisione del torneo; nel 1990 pass\u00f2 ad Auckland e fu selezionato a livello internazionale come riserva di Graeme Bachop; ebbe una sola esperienza negli \"All Blacks\", durante un incontro della a Leicester contro l' vinto 31-21, durante il quale realizz\u00f2 una meta.\nQuando la disciplina divenne professionistica si trasfer\u00ec in Giappone come giocatore-allenatore dei Mitsubishi Dynaboars, e successivamente fu in Scozia al Dundee High School, di nuovo nel doppio ruolo in campo e tecnico, nel quale si aggiudic\u00f2 la promozione in prima divisione nel 2003.\nTornato in Nuova Zelanda, si \u00e8 dedicato all'attivit\u00e0 imprenditoriale e ha curato le vendite di un'industria della birra, oltre a entrare nello staff tecnico della squadra di rugby dell'Universit\u00e0 di Auckland, nella quale aveva militato gi\u00e0 da giocatore al tempo in cui ne rappresentava la provincia nel campionato nazionale."}
{"id": "4712588", "revid": "1613450", "url": "https://it.wikipedia.org/wiki?curid=4712588", "title": "A Better Place", "text": ""}
{"id": "4712590", "revid": "404449", "url": "https://it.wikipedia.org/wiki?curid=4712590", "title": "Luigi De Santis", "text": "\u00c8 stato campione mondiale militare nel 1980 a San Paolo (Brasile), campione italiano nel 1981 a Torino e vanta 18 presenze in nazionale (17 nel peso ed 1 nel disco).\nBiografia.\nCresciuto nella societ\u00e0 sportiva ASA Ascoli Piceno ed allenato dal discobolo Armando De Vincentiis, ha militato nel Fiat Iveco di Torino prima di essere arruolato, nel 1979, dalla Polizia di Stato all'interno del Gruppo Sportivo Fiamme Oro di Padova, con il quale ha gareggiato fino al 1986.\nSuccessivamente \u00e8 stato tesserato dall'Atletica Riccardi di Milano dove ha chiuso la sua carriera agonistica nel 1991.\n\u00c8 uno dei pochi atleti italiani ad aver superato i 20 metri nel getto del peso (Forl\u00ec 23 maggio 1982).\nNella sua carriera la pi\u00f9 grande delusione fu quella della mancata partecipazione ai Giochi della XXII Olimpiade di Mosca 1980, a causa dell'adesione al boicottaggio del Governo Italiano, che viet\u00f2 la presenza all'Olimpiade solo agli atleti italiani appartenenti ai gruppi sportivi Militari.\nCampionati nazionali.\n1981 \nAltre competizioni internazionali.\n1981 "}
{"id": "4712595", "revid": "599013", "url": "https://it.wikipedia.org/wiki?curid=4712595", "title": "Angelo Groppelli", "text": ""}
{"id": "4712604", "revid": "287204", "url": "https://it.wikipedia.org/wiki?curid=4712604", "title": "Zhang Chengye", "text": "Gareggi\u00f2 prevalentemente nel biathlon; nel fondo prese parte ad alcune gare minori, ma anche a due prove olimpiche.\nBiografia.\nIn Coppa del Mondo di biathlon esord\u00ec l'8 gennaio 2004 a Pokljuka (64\u00b0) e ottenne l'unico podio il 19 gennaio 2005 ad Anterselva (2\u00ba).\nIn carriera prese parte a due edizioni dei Giochi olimpici invernali, gareggiando sia nel fondo (48\u00b0 nella sprint, 15\u00ba nella staffetta) sia nel biathlon (17\u00b0 nella sprint, 34\u00b0 nell'inseguimento, 50\u00b0 nell'individuale) e, gareggiando solo nel biathlon, (32\u00b0 nella sprint, 35\u00b0 nell'inseguimento, 19\u00b0 nell'individuale), e a cinque dei Campionati mondiali di biathlon (7\u00ba nella staffetta mista ad Anterselva 2007 il miglior piazzamento)."}
{"id": "4712605", "revid": "104458", "url": "https://it.wikipedia.org/wiki?curid=4712605", "title": "Chengye Zhang", "text": ""}
{"id": "4712606", "revid": "110157", "url": "https://it.wikipedia.org/wiki?curid=4712606", "title": "Campionati mondiali di tiro a volo 1999", "text": "I campionati mondiali di tiro 1999 furono la ventottesima edizione dei campionati mondiali di questo sport e si disputarono a Tampere."}
{"id": "4712607", "revid": "1305772", "url": "https://it.wikipedia.org/wiki?curid=4712607", "title": "Lightning Bolt (Pearl Jam)", "text": "Lightning Bolt \u00e8 il decimo album in studio del gruppo statunitense Pearl Jam, pubblicato il 15 ottobre 2013.\nIl disco.\nContrariamente al disco precedente, \"Lightning Bolt\" presenta canzoni pi\u00f9 lunghe e un sound sperimentale che Mike McCready ha definito \u00abla logica continuazione di ci\u00f2 che era stato \"Backspacer\".\u00bb Stone Gossard ha aggiunto che la band si \u00e8 sentita maggiormente a proprio agio durante il processo di produzione e che \u00e8 stato \u00abun leggero ritorno a quel tipo di cose pi\u00f9 particolari che abbiamo fatto, per esempio, tra \"No Code\" e \"Binaural\".\u00bb Alcune canzoni dell'album sono state ispirate da Pink Floyd, Dead Kennedys e Neil Young. Gossard ha sottolineato inoltre come le canzoni presentino un arrangiamento e una produzione meno invadente rispetto a quelle di \"Backspacer\". Una delle tracce del disco, \"Sleeping by Myself\", era stata precedentemente incisa da Eddie Vedder per il suo album solista \"Ukulele Songs\" nel 2011, per poi venire nuovamente registrata dai Pearl Jam su volere del produttore Brendan O'Brien.\nDurante la composizione dei testi di \"Lightning Bolt\", Vedder ha cercato di utilizzare un approccio meno criptico e pi\u00f9 spontaneo rispetto al passato. Le canzoni discutono relazioni durature, malafede (\"Getaway\", \"Mind Your Manners\"), lo stato del mondo (\"Infallible\") e la transitoriet\u00e0 della vita (\"Pendulum\"), tematiche che Vedder ha riassunto come \u00abgli stessi misteri che ho cercato di svelare per un paio di decenni.\u00bb Il cantante in un primo momento era timoroso di trattare argomenti delicati come la mortalit\u00e0, tuttavia si convinse che l'unico modo per esorcizzare certe paure era quello di affrontarle in maniera diretta.\nSuccesso commerciale.\n\"Lightning Bolt\" \u00e8 diventato il quinto album dei Pearl Jam a debuttare al primo posto della Billboard 200, vendendo all'incirca 166.000 copie negli Stati Uniti durante la prima settimana. Nella seconda settimana \u00e8 sceso al secondo posto e ha registrato altre 46.000 copie. L'album ha inoltre raggiunto il primo posto in Canada, con 23.000 copie vendute nella prima settimana, ed \u00e8 diventato il secondo disco consecutivo del gruppo a debuttare in vetta alla classifica Billboard Canadian Albums. In Australia \u00e8 diventato l'ottavo lavoro del gruppo ad aver raggiunto il primo posto delle ARIA Charts. \"Lightning Bolt\" ha debuttato al secondo posto della Official Albums Chart, regalando ai Pearl Jam il loro miglior piazzamento in classifica nel Regno Unito dai tempi di \"Vs.\" (che raggiunse il secondo posto nel 1993). L'album ha inoltre raggiunto il secondo posto in Italia, Norvegia, Nuova Zelanda, Paesi Bassi e Svizzera.\nAl 57 \u00b0 Grammy Awards, nel febbraio 2015, l'album ha vinto il premio Best Recording Package."}
{"id": "4712608", "revid": "767487", "url": "https://it.wikipedia.org/wiki?curid=4712608", "title": "The Kingdom of Hope", "text": "The Kingdom of Hope \u00e8 un cortometraggio muto del 1917 diretto da L.C. Windom (Lawrence C. Windom).\nFu l'ultimo in una serie di 12 corti prodotti dalla Essanay di Chicago, dal titolo \"Do Children Count?\", con protagonista l'attrice bambina Mary McAllister..\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla K-E-S-E Service, il film - un cortometraggio di due bobine - usc\u00ec nelle sale cinematografiche statunitensi il 22 agosto 1917."}
{"id": "4712613", "revid": "767487", "url": "https://it.wikipedia.org/wiki?curid=4712613", "title": "Luigi Sintoni", "text": ""}
{"id": "4712616", "revid": "380453", "url": "https://it.wikipedia.org/wiki?curid=4712616", "title": "Mihajlo Miti\u0107", "text": "Carriera.\nClub.\nLa carriera professionistica di Mihajlo Miti\u0107 inizia nella stagione 2008-09, quando debutta nella Superliga serba con la maglia della : resta legato al club di Belgrado per cinque stagioni, vincendo due scudetti, tre edizioni della Coppa di Serbia e due della Supercoppa serba. \nNel campionato 2013-14 firma per la prima volta all'estero, andando a giocare nella Serie A1 italiana per la , mentre nel campionato seguente \u00e8 impegnato nella Ligue A francese col . Dopo una esperienza in Libano, dove si aggiudica lo scudetto con lo , nella stagione 2016-17 fa nuovamente ritorno al club di Perugia, mentre nella stagione seguente si trasferisce nella Superliga russa, al , terminando tuttavia l'annata coi ciprioti dell', in A' kat\u012bgoria.\nInizia l'annata 2017-18 al , nel campionato cadetto serbo, dove resta in attesa dell'inizio della 1st Division, in cui conquista un altro scudetto con lo . Nell'annata seguente si trasferisce nella Extraliga ceca, vestendo la maglia del neopromosso , mentre nella stagione 2020-21 si accasa nello , impegnato nella Polska Liga Siatk\u00f3wki.\nNazionale.\nNel 2010 fa il suo debutto nella nazionale serba, vincendo la medaglia di bronzo alla World League, mentre un anno dopo vince la medaglia d'oro al campionato europeo, prima di prendere parte ai Giochi della XXX Olimpiade di Londra."}
{"id": "4712617", "revid": "1793900", "url": "https://it.wikipedia.org/wiki?curid=4712617", "title": "Refuge des Dray\u00e8res", "text": "Il refuge des Dray\u00e8res (2.180 ) \u00e8 un rifugio alpino francese (dipartimento delle Alte Alpi) che si trova nelle Alpi del Moncenisio (Alpi Cozie).\nCaratteristiche.\nSituato nel comune di N\u00e9vache, il rifugio \u00e8 collocato al fondo della Valle della Clar\u00e9e in una zona particolarmente ricca di laghi alpini.\nAccesso.\nL'accesso avviene normalmente dal parcheggio nei pressi della \"Chapelle St Jacqeus\" sopra N\u00e9vache. Di qui il rifugio \u00e8 raggiungibile per comodo sentiero in circa 45 minuti. Durante la stagione invernale occorre partire da N\u00e9vache e si raggiunge il rifugio in circa tre ore."}
{"id": "4712618", "revid": "287204", "url": "https://it.wikipedia.org/wiki?curid=4712618", "title": "Delphyne Peretto", "text": "Biografia.\nIn Coppa del Mondo esord\u00ec il 2 dicembre 2004 a Beitost\u00f8len (43\u00aa), ottenne il primo podio il 5 dicembre successivo nella medesima localit\u00e0 (3\u00aa) e la prima vittoria il 5 gennaio 2006 a Oberhof.\nIn carriera prese parte a un'edizione dei Giochi olimpici invernali, (14\u00aa nella sprint, 26\u00aa nell'inseguimento, 27\u00aa nella partenza in linea, 40\u00aa nell'individuale, 3\u00aa nella staffetta), e a tre dei Campionati mondiali, vincendo due medaglie.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nRL = staffetta"}
{"id": "4712621", "revid": "1632387", "url": "https://it.wikipedia.org/wiki?curid=4712621", "title": "Kodaline", "text": "I Kodaline () sono un gruppo musicale irlandese alternative rock formatosi a Dublino. Originariamente conosciuta come 21 Demands, la band comincia a farsi sentire nel marzo 2007, con il loro singolo di debutto \"Give Me a Minute\" che sale subito sul podio della Irish Singles Chart, ottenendo risultati incredibili per essere un brano pubblicato in modo indipendente.\nNel 2011 la band cambia il nome in Kodaline. Steve Garrigan e Mark Prendergast si conoscono fin dall'infanzia, essendo entrambi cresciuti a Dublino. Anni dopo hanno cominciato a condividere il loro amore per la musica insieme a Vinny May, anche lui di Dublino, ed entra quindi a far parte della band. Hanno poi recentemente completato la formazione reclutando il bassista Jason Boland.\nCarriera.\nVenerd\u00ec 7 settembre 2012, i Kodaline hanno pubblicato il loro primo EP: The Kodaline EP. Uno dei quattro brani presenti nell'EP \u00e8 \"All I Want\", che ha subito ricevuto significativi riconoscimenti. \u00c8 stato selezionato come singolo della settimana dalla BBC Radio, \u00e8 comparso nella stagione 9 di Grey's Anatomy (nella puntata \"Remember the Time\"), ed \u00e8 stata la canzone di sottofondo di \"Google's 2012: Year in Review video\". Il 9 dicembre del 2012, la BBC ha annunciato che i Kodaline erano stati nominati per il Sound 2013 poll. Nel 2014, il loro singolo \"High Hopes\" \u00e8 la colonna sonora del film \"Love, Rosie\", Tratto dal romanzo di Cecilia Ahern.\n2013: \"In a Perfect World\".\nIl 17 giugno 2013, i Kodaline pubblicano il loro primo album in studio, \"In A Perfect World\". La versione Deluxe del CD, contiene la performance live di \"All I Want\", High Hopes, \"Love Like This\", \"Pray\", \"All Comes Down\" e \"The Answer\", registrate al The Button Factory di Dublino.\n2015: \"Coming Up For Air\".\nIl primo singolo estratto \u00e8 \"Honest\", seguito da \"Ready\", nel quale video compare l'attore Christopher Mintz-Plasse.\n2017.\nLa band registra il singolo Brother e annuncia un nuovo tour europeo che, tuttavia, decider\u00e0 di rinviare al 2018 per poter lavorare al loro terzo album.\nIl 13 ottobre fanno uscire l'EP \"I Wouldn\u2019t Be\", contenente le canzoni \"I Wouldn\u2019t Be\", \"The Riddle\", \"Blood and Bones\" e \"Ready To Change,\" di cui viene pubblicato anche il video ufficiale.\n2018.\nNel 2018 escono i singoli \"Follow Your Fire\", \"Shed A Tear\", \"Worth It\" e \"Head Held High\", che rappresentano probabilmente l'anteprima del nuovo album, in uscita a fine anno.\nIl 28 settembre 2018 esce \"Politics of Living\" , terzo album della band. Il singolo \"Brother\" ottiene una certa rilevanza nelle classifiche internazionali.\n2020.\nNel 2020 i Kodaline pubblicano il loro quarto album \"One Day at a Time\" e collaborano con Gabrielle Aplin nel brano \"Everyone Changes\"."}
{"id": "4712623", "revid": "830939", "url": "https://it.wikipedia.org/wiki?curid=4712623", "title": "Aristobulo di Cassandria", "text": ""}
{"id": "4712625", "revid": "1305772", "url": "https://it.wikipedia.org/wiki?curid=4712625", "title": "Pietro Bandini", "text": "Biografia.\nPietro Bandini nacque nel 1852 a Forl\u00ec da una famiglia agiata. Unitosi alla Compagnia di Ges\u00f9, trascorse il suo noviziato dal 1869 al 1872 nel principato di Monaco, onde poi perfezionarsi in Francia presso il seminario dei Gesuiti a Aix en Provence.\nFu ordinato sacerdote il 30 settembre 1877, a Bertinoro. Nel 1882 fu inviato alla missione gesuita delle Montagne Rocciose. L\u00ec apprese l'inglese e le lingue dei nativi americani del luogo predicando tra i Cheyenne.\nNel marzo 1889 rientr\u00f2 in Italia come vice-rettore del Collegio di San Tommaso a Cuneo, ma l'anno successivo ripart\u00ec per gli Stati Uniti con i Padri Scalabriniani questa volta con la missione di assistere a New York i sempre pi\u00f9 numerosi immigrati italiani. Per cinque anni, dal 1891 al 1896, fu l'ispiratore e animatore dell'Italian St. Raphael Society, che diede sostegno ad oltre 20.000 dei suoi concittadini immigrati, trovando loro alloggio e lavoro.\nNella sede della Italian St. Raphael Society al n. 113 di Waverly Place al Greenwich Village a New York Bandini aveva aperto una cappella dedicata alla Madonna di Pompei. La cappella cominci\u00f2 ad essere frequentata anche dai numerosi italiani che vivevano nel quartiere, tanto che Bandini sin dal 1892 ne fece una parrocchia per servire ai bisogni spirituali dei residenti italiani. Necessitando ben presto di locali pi\u00f9 ampi per la Society e la Parrocchia, nel 1895 Bandini affitt\u00f2 allo scopo i locali di una ex-Chiesa protestante ai nn.214-218 di Sullivan Street.\nNonostante i risultati ottenuti, Bandini non era soddisfatto. Colpito dalle difficile transizione di molti immigrati dalle loro origini contadine alla realt\u00e0 di una societ\u00e0 industriale, cominci\u00f2 a lavorare all'idea di costituire una colonia agricola nella quale gli immigrati potessero mettere a frutto le loro conoscenze e esperienze di lavoro contadino. Nel 1896 decise cos\u00ec di lasciare New York e di tentare una nuova esperienza in Arkansas con un gruppo di immigrati. Alla Parrocchia della Madonna di Pompei a New York il suo lavoro fu proseguito dai suoi successori, padre Francesco Zaboglio (1896-99) e quindi, con un impegno di oltre 30 anni, padre Antonio Demo (1899-1934). L'Italian St. Raphael Society rimase per qualche tempo inattiva finch\u00e9 le sue attivit\u00e0 non furono rilanciate dai padri Giacomo Gambera (1900-05), Gaspare Moretto (1905-21) e Riccardo Secchia (1921-23).\nL'esperimento di Bandini in Arkansas rischi\u00f2 di abortire sul nascere. La colonia di 100 famiglie insediatasi nel 1897 a Sunnyside sul delta del Mississippi fu decimata dalle malattie e dalle proibitive condizioni climatiche. Bandini trasfer\u00ec prontamente il gruppo nel gennaio 1898 nel nord-ovest dell'Arkansas dove il clima era pi\u00f9 temperato e favorevole alla coltivazione della vite. L'insediamento fu chiamato Tontitown in onore dell'esploratore italiano Henri de Tonti e si rivel\u00f2 un successo.\nMotivo della scelta di indurre pi\u00f9 famiglie Italiane possibili a trasferirsi dalla zona del Mississippi alle pi\u00f9 miti e pi\u00f9 idonee zone dell'Arkansas fu anche il permettere alle famiglie che accettassero di trasferirsi di affrancarsi dalla condizione di quasi-servit\u00f9 cui erano costretti, in particolare in virt\u00f9 delle assai penalizzanti condizioni economiche imposte dai proprietari terrieri locali, in particolare Austin Corbin.\nL'esperimento ebbe fama internazionale ed attrasse l'interesse delle autorit\u00e0 italiane. Nel 1911, Bandini fu ricevuto a Roma dal papa Pio X e dalla regina Margherita di Savoia, ricevendo medaglie ed onorificenze.\nPadre Bandini mor\u00ec il 2 gennaio 1917 a Little Rock in Arkansas e fu sepolto nel cimitero di Tontitown."}
{"id": "4712627", "revid": "767487", "url": "https://it.wikipedia.org/wiki?curid=4712627", "title": "The Long Green Trail", "text": "The Long Green Trail \u00e8 un cortometraggio muto del 1917 diretto da Harry Beaumont e prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA il 24 agosto 1917."}
{"id": "4712633", "revid": "533647", "url": "https://it.wikipedia.org/wiki?curid=4712633", "title": "Massimo Milone", "text": "Carriera.\nLaureato in giurisprudenza, ha collaborato fin da giovane con il quotidiano Avvenire. Entrato in Rai nel 1979, ha seguito come inviato alcuni dei pi\u00f9 importanti avvenimenti della Campania, dalle Brigate Rosse al rapimento di Ciro Cirillo, dal terremoto dell'Irpinia del 1980 al caso Maradona - Sinagra.\nDal 2002 al 2008 \u00e8 stato presidente dell'Unione cattolica stampa italiana subentrando ad Emilio Rossi.\n\u00c8 stato per dieci anni capo redattore centrale del TGR Campania. Con Milone alla guida la Rai regionale \u00e8 cresciuta fino a raggiungere gli attuali quaranta giornalisti, producendo anche, assieme a Milano, il primo Tg nazionale del mattino, \"Buongiorno Italia\".\nAttualmente \u00e8 il responsabile di Rai Vaticano la struttura della Rai che si occupa di gestire trasmissioni televisive di carattere religioso, in particolare riguardanti la Citt\u00e0 del Vaticano.\nIn seguito al viaggio di Papa Francesco in Brasile, a Rio de Janeiro, per la Giornata Mondiale della Giovent\u00f9 2013, Rai Vaticano e Rai 1 in collaborazione con il TG1, hanno realizzato lo speciale \"I ragazzi di papa Francesco\".\nIn occasione della visita pastorale di Papa Francesco a Napoli, il 21 marzo 2015, ha pubblicato il volume \"Napoli. Lettera a Francesco\" in cui ha raccolto sedici epistole indirizzate al pontefice firmate da intellettuali, storici, scrittori e imprenditori partenopei, tra gli altri Erri De Luca, Luca de Filippo, Aldo Masullo, Andrea Ballabio, Mirella Barracco, Francesco Paolo Casavola e Giuseppe Tesauro.\nCon l'inizio del Giubileo straordinario della misericordia ha ideato lo speciale \"Il Giubileo di Francesco\", in onda su Rai1.\nHa seguito successivamente gli storici viaggi del pontefice tra Cuba, Stati Uniti e Messico.\nOpere e riconoscimenti.\nMassimo Milone ha scritto sei libri e diversi saggi giuridici. \u00c8 coautore con il teologo Luigi Pignatiello, del volume \"Le cupole di Napoli\" (Dehoniane, Roma), ed autore del saggio \"Giovani, nuovi mestieri ed emarginazione\" (Il Sole 24 Ore). Ha pubblicato con Istituto italiano per gli studi filosofici di Napoli, il saggio \"Carcere e pena. Riconciliazione, l'Utopia Possibile\".\n\u00c8 vincitore di numerosi premi. Tra gli altri si segnalano il premio Capri San Michele (sezione Giovani) nel 1999, il \"Bimillenario Virgiliano\", il premio \"Citt\u00e0 di Sorrento\", il premio Napoli \"Cultura e Progresso\", il premio \"Cosimo Fanzago\" nel 2004 (\"per la costante attenzione rivolta ai beni culturali e per un'informazione non di parte\"), il premio \"Le Anfore\" nel 2005, il premio San Gennaro nel 2009 (\"guida con mano sicura ed esperta la pi\u00f9 complessa struttura editoriale del Mezzogiorno\"), il premio giornalistico Orchidea nel 2012, il premio internazionale Capri 2013 (\"per aver fatto conoscere meglio, con la sua struttura, l'affascinante personalit\u00e0 di papa Francesco\").\nNel 2014 ha ricevuto il prestigioso premio \"Le buone notizie - Civitas casertana\", insieme al direttore del Corriere della Sera Ferruccio de Bortoli e alla vaticanista dell'ANSA Giovanna Chirri.\nHa ricevuto, al Senato della Repubblica presso Palazzo Giustiniani, il premio \"Guido DOrso\" alla sua 36\u00aa edizione insieme al magistrato Raffaele Cantone. Premio che ha nel suo albo d'oro insigni personaggi del mondo delle istituzioni e della cultura come Giovanni Leone, Pietro Grasso, Giorgio Napolitano e Dominick Salvatore."}
{"id": "4712634", "revid": "767487", "url": "https://it.wikipedia.org/wiki?curid=4712634", "title": "Efficiency Edgar's Courtship", "text": "Efficiency Edgar's Courtship \u00e8 un film muto del 1917 diretto da Lawrence C. Windom e prodotto dalla Essanay di Chicago. La sceneggiatura si basa sull'omonimo racconto di Clarence Budington Kelland, pubblicato su \"The Saturday Evening Post\" il 1\u00ba luglio 1916.\nTrama.\nEdgar Bumpus \u00e8 un giovanotto metodico e risoluto sia nel lavoro che negli affari di cuore. Considerando che l'efficienza lo ha portato ad avere successo in carriera, decide di usare la stessa strategia per conquistare l'amata Mary Pierce, tempestandola di quotidiane attenzioni: dolcetti il marted\u00ec e il venerd\u00ec, fiori negli altri giorni della settimana. Vedendo poi che Wimple, il suo rivale, suona la chitarra, Edgar decide di imparare a suonare anche lui qualche strumento. Opta per il sassofono, con grande sconforto del signor Pierce, il padre di Mary, che, oltremodo infastidito da quel musicista alle prime armi, gli chiude la porta in faccia, proibendogli tassativamente di continuare a far visita alla figlia. Ma Edgar non si lascia scoraggiare. La sua determinazione alla fine ha la meglio: riesce a far firmare a Mary un documento che la impegna a sposarlo o altrimenti, in caso contrario, dovr\u00e0 pagare una salata penale di diecimila dollari. Il signor Pierce, messo alle strette, non pu\u00f2 far altro che autorizzare quel matrimonio ma pone anche lui una condizione irrinunciabile, quella che il suo futuro genero la finisca di strapazzare il sassofono.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl copyright del film, richiesto dalla Essanay Film Mfg. Co., fu registrato il 25 agosto 1917 con il numero LP11302.\nDistribuito dalla K-E-S-E Service, il film - presentato da George K. Spoor - usc\u00ec nelle sale cinematografiche statunitensi il 3 settembre 1917. Ne fu curata una riedizione che fu distribuita nel 1919 dalla Victor Kremer Film Features.\nNon si conoscono copie ancora esistenti della pellicola che viene considerata presumibilmente perduta."}
{"id": "4712635", "revid": "1262318", "url": "https://it.wikipedia.org/wiki?curid=4712635", "title": "Joseph Micault d'Harvelay", "text": "Biografia.\nNacque nel 1723 da Vivant Micault de Couberton (d'Harvelay) e da Catherine Nugues. Il padre fu avvocato in parlamento, commissario generale di polvere e salnitro e \"fermier g\u00e9neral\", particolare figura dello stato assolutista francese, derivata dal gabelliere medievale, con l'incarico del prelevamento delle imposte indirette. \nPronipote di Jean Paris de Montmartel, divenne suo successore nel 1755 dopo che il proz\u00eco cadde in disgrazia. \nSpos\u00f2 nel 1762 Anne-Rose de Nettine (1739-1812), sorellastra del banchiere Jean-Joseph de Laborde. Anne-Rose era figlia di Mathias de Nettine, appartenente ad una ricchissima famiglia di finanzieri olandesi e di Barbe Stoupy, banchiera imperiale a Bruxelles, nominata \"Viscontessa de Nettine\" motu-proprio direttamente dall'imperatrice Maria Teresa, alla quale forn\u00ec molti fondi durante le sue guerre. \nJoseph Micault d'Harvelay e sua moglie non ebbero figli; sar\u00e0 il nipote, Fran\u00e7ois-Louis-Joseph Laborde de M\u00e9r\u00e9ville, il loro unico erede designato dal 1777. Questi divenne infatti assistente di Micault d'Harvelay e nel gennaio del 1785, subentr\u00f2 ufficialmente nel suo incarico.\nJoseph Micault d'Harvelay acquist\u00f2 il castello di Courbeton a Saint-German-Laval (Seine-et-Marne) e nel 1768 quello di Chessy, che fece ristrutturare trasformandone il giardino in un curato parco all'inglese. Si fece infine costruire dall'architetto Jean-Beno\u00eet-Vincent Barr\u00e9 un hotel nel quartiere della Chauss\u00e9e d'Antin a Parigi.\nMor\u00ec nel 1786.\n\"STEMMA ARALDICO FAMIGLIA MICAULT D'HARVELAY:\" su sfondo azzurro, decorato con un gallone d'oro e tre gatti color argento, seduti e con lo sguardo rivolto all'osservatore."}
{"id": "4712636", "revid": "287204", "url": "https://it.wikipedia.org/wiki?curid=4712636", "title": "Tadeja Brankovi\u010d", "text": "In seguito al matrimonio aggiunse al proprio il cognome del marito e gareggi\u00f2 come Tadeja Brankovi\u010d-Likozar.\n\u00c8 stata portabandiera della Slovenia ai XX Giochi olimpici invernali durante la cerimonia di apertura.\nBiografia.\nIn Coppa del Mondo ottenne il primo risultato di rilievo il 7 dicembre 1995 ad \u00d6stersund (50\u00aa) e il primo podio l'11 dicembre 2004 ad Oslo Holmenkollen (2\u00aa).\nIn carriera prese parte a quattro edizioni dei Giochi olimpici invernali: a (36\u00aa nella sprint, 36\u00aa nell'individuale, 9\u00aa nella staffetta), a (63\u00aa nella sprint, 41\u00aa nell'individuale, 6\u00aa nella staffetta), a (31\u00aa nella sprint, 31\u00aa nell'inseguimento, 39\u00aa nell'individuale, 6\u00aa nella staffetta) ed a (75\u00aa nella sprint, 63\u00aa nell'individuale, 8\u00aa nella staffetta), ed a dodici dei campionati mondiali (4\u00aa nella staffetta e nella staffetta mista ad Anterselva 2007 i migliori piazzamenti).\nIl 18 dicembre 2017 il Comitato Olimpico Internazionale ha accertato una violazione delle normative antidoping da parte di Teja Gregorin in occasione delle Olimpiadi di Vancouver, annullando i risultati ottenuti dalla sciatrice, e conseguentemente revocando anche il piazzamento raggiunto nella staffetta dalla squadra slovena."}
{"id": "4712637", "revid": "104458", "url": "https://it.wikipedia.org/wiki?curid=4712637", "title": "Tadeja Brankovi\u010d-Likozar", "text": ""}
{"id": "4712638", "revid": "287204", "url": "https://it.wikipedia.org/wiki?curid=4712638", "title": "Tadeja Brankovic", "text": ""}
{"id": "4712639", "revid": "104458", "url": "https://it.wikipedia.org/wiki?curid=4712639", "title": "Tadeja Brankovic-Likozar", "text": ""}
{"id": "4712640", "revid": "767487", "url": "https://it.wikipedia.org/wiki?curid=4712640", "title": "Much Obliged", "text": "Much Obliged \u00e8 un cortometraggio muto del 1917 prodotto dalla Essanay di Chicago. Il nome del regista non viene riportato nei credit.\nProduzione.\nIl film fu prodotto dalla Essanay Film Manufacturing Company (come Black Cat).\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA nel giugno 1917."}
{"id": "4712641", "revid": "36426", "url": "https://it.wikipedia.org/wiki?curid=4712641", "title": "Pinacoteca Museo della collegiata di Sant'Andrea", "text": ""}
{"id": "4712643", "revid": "256896", "url": "https://it.wikipedia.org/wiki?curid=4712643", "title": "Museo Richard-Ginori", "text": ""}
{"id": "4712644", "revid": "599013", "url": "https://it.wikipedia.org/wiki?curid=4712644", "title": "Adriano Paolucci", "text": "Carriera.\nLa carriera di Adriano Paolucci inizia a livello giovanile nel Roma VBC e poi nella Roma Volley. Fa il suo esordio da professionista nella stagione 1997-98, quando viene promosso in prima squadra e debutta in Serie A1: resta nel club capitolino per cinque stagioni, fino al suo scioglimento nel 2002, vincendo nella stagione 1999-00 lo scudetto e la Coppa CEV. Nel campionato 2002-03 passa all'API Pallavolo Verona, ma lascia il club dopo pochi mesi, terminando la stagione con la Pallavolo Reima Crema, in Serie A2.\nContinua a giocare dal 2003-04 al 2005-06 nel campionato cadetto per il Salento d'Amare Taviano, vincendo una Coppa Italia di Serie A2. Nelle tre stagioni successive cambia altrettante volte club, giocando nell'ordine per la Marconi Volley Spoleto, la Materdomini Volley di Castellana Grotte ed il Top Team Volley Mantova. Nel campionato 2009-10 viene ingaggiato dalla M. Roma Volley, vincendo la seconda Coppa Italia di Serie A2 della sua carriera ed ottenendo la promozione nella massima serie; continua poi a giocare per il club fino alla sua scomparsa, al termine del campionato 2011-12.\nNella stagione 2012-13 torna a giocare in Serie A2, firmando per l'Argos Volley di Sora, mentre nella stagione successiva \u00e8 ancora una volta nella massima serie con la Sir Safety Umbria Volley di Perugia, dove resta per due annate prima di passare, per il campionato 2015-16 al Junior Volley Civita Castellana, nel campionato cadetto.\nNella stagione 2016-17 veste la maglia del BluVolley Verona, in Serie A1. Dopo due annate in massima serie con la formazione scaligera, nel corso del campionato 2018-19 torna a disputare la Serie A2, stavolta con la ."}
{"id": "4712645", "revid": "15756", "url": "https://it.wikipedia.org/wiki?curid=4712645", "title": "Julija Makarova", "text": "Biografia.\nIn Coppa del Mondo esord\u00ec il 24 gennaio 2002 ad Anterselva (57\u00aa) e ottenne l'unico podio il 6 gennaio 2005 a Oberhof (2\u00aa).\nIn carriera prese parte a un'edizione dei Campionati mondiali, Hochfilzen/Chanty-Mansijsk 2005 (30\u00aa nell'individuale)."}
{"id": "4712647", "revid": "104458", "url": "https://it.wikipedia.org/wiki?curid=4712647", "title": "Joulia Makarova", "text": ""}
{"id": "4712648", "revid": "580197", "url": "https://it.wikipedia.org/wiki?curid=4712648", "title": "Lillestr\u00f8m Sportsklubb Kvinner Fotballklubb", "text": "Il Lillestr\u00f8m Sportsklubb Kvinner Fotballklubb, meglio noto come LSK Kvinner, \u00e8 una societ\u00e0 calcistica femminile norvegese con sede nella citt\u00e0 di Lillestr\u00f8m. Milita nella Toppserien, la massimo divisione del campionato norvegese di calcio femminile, della quale ha vinto sette edizioni.\nStoria.\nLa squadra \u00e8 stata fondata il 10 ottobre 1989 dalla fusione di due squadre, il \"Setskog IF\" e l\"'H\u00f8land IL\". Inizialmente venne denominata \"Setskog / H\u00f8land FK\" e disputava le partite casalinghe a Bj\u00f8rkelangen, distretto di Aurskog-H\u00f8land.\nPrima della stagione 2001, il club si \u00e8 trasferito da Bj\u00f8rkelangen a Str\u00f8mmen e il nome \u00e8 stato cambiato in \"Team Str\u00f8mmen\".\nDalla stagione 2010, in base ad un accordo di stipulato il 23 febbraio 2009, la squadra viene fusa, a livello societario, con il club maschile del Lillestr\u00f8m SK, assumendo cos\u00ec la denominazione di Lillestr\u00f8m Sportsklubb Kvinner Fotballklubb.\nNella stagione 2012 vince il suo primo titolo di campione di Norvegia; \u00e8 il secondo trofeo nella storia del club dopo la coppa nazionale vinta vent'anni prima.\nDue anni dopo, nella stagione 2014, vince il secondo campionato nazionale, imponendosi 3-0 nell'ultima giornata di campionato contro le diretti concorrenti dello Stab\u00e6k, arrivate, queste ultime, allo scontro diretto distaccate di solo due punti; tre settimane dopo, battendo 3-1 il Trondheims-\u00d8rn in finale, rivince anche la Coppa di Norvegia, concludendo cos\u00ec l'annata sportiva con la prima doppietta in campo nazionale.\nIn Toppserien si conferma campione nel 2015, vincendo il campionato con cinque punti di vantaggio sull'Avaldsnes. Nel 2018 la squadra ha vinto il suo sesto titolo nazionale, il quinto consecutivo.\nOrganico.\nRosa 2019.\nRosa, ruoli e numeri di maglia da sito ufficiale."}
{"id": "4712649", "revid": "486946", "url": "https://it.wikipedia.org/wiki?curid=4712649", "title": "Corpo degli agenti di pubblica sicurezza", "text": ""}
{"id": "4712654", "revid": "297031", "url": "https://it.wikipedia.org/wiki?curid=4712654", "title": "Michel Blanc-Dumont", "text": "Inizia la sua carriera agli inizi degli anni settanta illustrando leggende indiane sul \"Jeunes Ann\u00e9es\". Esordisce nel mondo del fumetto nel 1974 quando, in collaborazione con la sceneggiatrice Laurence Harl\u00e9, crea la serie western Jonathan Cartland che verr\u00e0 pubblicata originariamente sulla rivista \"Lucky Luke\", poi su Pilote, e infine, su singoli albi sempre dall'editore Dargaud.\nNel 1990 su testi di Greg realizza la serie \"Colby\" ambientata nell'America degli anni quaranta.\nNel 1998 sostituisce Colin Wilson nella realizzazione della serie La giovinezza di Blueberry, che proseguir\u00e0, su testi di Fran\u00e7ois Corteggiani, fino al 2012."}
{"id": "4712655", "revid": "767487", "url": "https://it.wikipedia.org/wiki?curid=4712655", "title": "Skinner's Dress Suit (film 1917)", "text": "Skinner's Dress Suit \u00e8 un film muto del 1917 diretto da Harry Beaumont e prodotto dalla Essanay di Chicago. La sceneggiatura, che si deve a Charles J. McQuirk, si basa sul personaggio di \"Skinner\", protagonista di storie e romanzi di Henry Irving Dodge. L'omonimo romanzo originale era stato pubblicato su \"The Saturday Evening Post\" del 23 settembre 1916. Questo fu il primo di una serie di tre film su Skinner prodotti dalla Essanay nel 1917 che avevano tutti come regista Beaumont e come interpreti Bryant Washburn e Hazel Daly. Il film venne comprato nel 1920 da Victor Kremer che ne cur\u00f2 una nuova distribuzione.\nNel 1926, l'Universal Pictures ne fece un remake usando sempre il titolo \"Skinner\u2019s Dress Suit\": il nuovo film, diretto da William A. Seiter, era interpretato da Reginald Denny e Laura La Plante.\nTrama.\nSkinner non ha il coraggio di chiedere un aumento di stipendio ma non ha neppure il coraggio di confessare alla moglie che non \u00e8 riuscito ad ottenerlo. Anzi, per dimostrare che la sua (supposta) richiesta \u00e8 andata a buon fine, attinge alle sue economie per comprarsi un elegante completo. Con il nuovo vestito, Skinner finir\u00e0 per far colpo su alcuni uomini di affari che riesce a convincere a fare un grosso ordinativo alla sua ditta. Con il contratto in mano, Skinner trova il fegato per chiedere il sospirato aumento che gli viene finalmente concesso. Non solo, il suo successo negli affari lo porta anche a diventare socio della ditta.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl copyright del film, richiesto dalla Essanay Film Mfg. Co., fu registrato il 27 gennaio 1917 con il numero LP10085.&lt;br&gt;\nDistribuito dalla K-E-S-E Service, il film usc\u00ec nelle sale cinematografiche statunitensi il 6 febbraio 1917.\nNon si conoscono copie ancora esistenti della pellicola che viene considerata presumibilmente perduta."}
{"id": "4712665", "revid": "767487", "url": "https://it.wikipedia.org/wiki?curid=4712665", "title": "88 (film)", "text": "88 \u00e8 un film spagnolo del 2012 diretto da Jordi Moll\u00e0.\nTrama.\nKen e Zoe, una coppia in profonda crisi dopo otto anni di unione, vivono una relazione dominata dal silenzio e dalla fragilit\u00e0; le loro paure e insicurezze cresceranno a tal punto da materializzarsi in due personaggi Nico e V\u00edctor che in maniera differente tormenteranno la vita della coppia fino a provocare la morte di Paola, la loro unica figlia.\nI due protagonisti cercheranno di salvare il loro rapporto, ormai compromesso dal lutto, rivivendo il loro primo incontro nello stesso hotel dove si conobbero otto anni prima. Fingeranno di essere Joel e Charlotte, di essere persone differenti e di essere quello che ormai da tanto tempo non sono pi\u00f9; fingeranno di essere quei due giovani ragazzi innamorati liberi da pregiudizi mentali che si sono persi per strada trasformandosi in Ken e Zoe, trasformandosi in due veri sconosciuti.\nProduzione.\nIl film \u00e8 stato prodotto dalla casa di produzione spagnola Media Films ed \u00e8 stato girato interamente a Barcellona nel luglio del 2010.\nSceneggiatura.\nLa sceneggiatura \u00e8 stata scritta da Giuseppe Ferlito e Jordi Moll\u00e0 in diverse tappe. La prima stesura venne realizzata a Los Angeles, a quel tempo il titolo non era ancora \"88\" ma bens\u00ec \"Nosotros\". Le seguenti stesure vennero realizzate tra Buenos Aires, Madrid e Roma, quest'ultima citt\u00e0 amata in particolare dai due sceneggiatori.\nLa prima stesura subir\u00e0 notevoli metamorfosi assumendo successivamente atmosfere surreali, angosciose e persino oniriche.\nAnche in corso d'opera la sceneggiatura verr\u00e0 cambiata per esigenze produttive.\nFu girato un finale alternativo che svelava in modo diverso cosa si celasse realmente dietro la stanza 88, ma alla fine gli stessi Giuseppe Ferlito e Jordi Moll\u00e0 optarono per non montarlo.\nIl film fu selezionato in Spagna, nella sezione ufficiale di lungometraggi del Festival de Gij\u00f3n nel 2012."}
{"id": "4712669", "revid": "599013", "url": "https://it.wikipedia.org/wiki?curid=4712669", "title": "Greg (fumettista)", "text": "Biografia.\nEsordisce appena sedicenne con la serie \"Les aventures de Nestor et Boniface\" pubblicata sul quotidiano belga \"Vers l'Avenir\". Nel 1963 scrive e disegna per la rivista Pilote le storie umoristiche di Achille Talon, il suo personaggio di maggior successo, che proseguir\u00e0 fino al 1996.\nDal 1966 al 1974 direge la rivista Tintin. Crea numerosi personaggi tra cui: \"Bruno Brazil\" (1969), disegnato da William Vance; \"Bernard Prince\" (1969) e \"Comanche\" (1972) disegnate da Hermann; \"Colby\" (1991) disegnato da Michel Blanc-Dumont. Scrive anche alcuni romanzi polizieschi. "}
{"id": "4712672", "revid": "767487", "url": "https://it.wikipedia.org/wiki?curid=4712672", "title": "The Sinful Marriage", "text": "The Sinful Marriage \u00e8 un cortometraggio muto del 1917 diretto da E.H. Calvert e prodotto dalla Essanay di Chicago.\nSesto episodio della serie \"Is Marriage Sacred?\".\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA il 20 gennaio 1917."}
{"id": "4712677", "revid": "599013", "url": "https://it.wikipedia.org/wiki?curid=4712677", "title": "Jurij Avruckij", "text": "Carriera.\nClub.\nInizia la sua carriera professionista al Vympel Kaliningrad, trasferendosi alla Dinamo Mosca nel 1963. Gioca due partite nel campionato sovietico vinto dalla Dinamo Mosca, risultando anch'egli tra i vincitori. Dal 1964 viene impiegato con pi\u00f9 frequenza, riuscendo a segnare 11 reti nel campionato del 1966, sua miglior prestazione durante la carriera. Nel 1967 Avruckij vince la Coppa dell'URSS battendo in finale il CSKA Mosca per 3-0. Nei tornei del 1969 e del 1970 mette a segno 9 reti. Nello stesso anno conquista una seconda coppa nazionale contro la Dinamo Tbilisi (2-1), risultando tra i protagonisti della competizione con 4 gol in 6 incontri. Nel 1971 passa allo Shakhtar Donetsk e si trasferisce al Neftchi Baku per la prima parte della stagione 1972. Ritornato a Donetsk nella seconda met\u00e0 dell'annata, appende gli scarpini al chiodo alla fine del 1972.\nVanta 174 presenze e 46 gol nella massima divisione sovietica, 16 incontri e 7 reti nella coppa sovietica, 54 partite e 22 marcature nelle competizioni internazionali per un totale di 244 presenze e 75 reti con la maglia della Dinamo Mosca."}
{"id": "4712679", "revid": "767487", "url": "https://it.wikipedia.org/wiki?curid=4712679", "title": "Open Places", "text": "Open Places \u00e8 un film muto del 1917 diretto da W. S. Van Dyke e prodotto dalla Essanay di Chicago.\nTrama.\nLa maestra Mollie Andrews lascia i territori dell'Est per recarsi a insegnare nel Montana. L\u00ec conosce e si innamora di Dan Clark, un rude uomo del West. Pur se Dan \u00e8 conosciuto per il suo brutto carattere, Mollie decide comunque di sposarlo. Ma il loro non sar\u00e0 un matrimonio felice: Dan maltratta la moglie, poi uccide un uomo e fugge, rifugiandosi in Canada.\nMollie lascia il paese e si trasferisce in un'altra citt\u00e0, cominciando una nuova vita. Conosce Calhoun con cui intreccia una relazione, rimanendo per\u00f2 sempre fedele al vincolo matrimoniale che la lega a Dan. Quest'ultimo ritorna e allora Mollie fa promettere a Calhoun di non cedere alle provocazioni di suo marito. Potr\u00e0 difendersi solo se verr\u00e0 attaccato. Calhoun, come promesso, si rifiuta di combattere ma, quando Dan lo aggredisce, risponde e i due uomini cominciano una lotta feroce che finisce con la morte di Dan. Ora Mollie \u00e8 libera di avere un futuro con l'uomo che ama.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla K-E-S-E Service, il film usc\u00ec nelle sale cinematografiche USA il 20 agosto 1917. Nel 1919, ne venne curata una riedizione che fu distribuita dalla Victor Kremer Film Features."}
{"id": "4712680", "revid": "188017", "url": "https://it.wikipedia.org/wiki?curid=4712680", "title": "Windows Phone 8S by HTC", "text": ""}
{"id": "4712681", "revid": "188017", "url": "https://it.wikipedia.org/wiki?curid=4712681", "title": "Windows Phone 8X by HTC", "text": ""}
{"id": "4712682", "revid": "644475", "url": "https://it.wikipedia.org/wiki?curid=4712682", "title": "Diego Santos Gama Camilo", "text": ""}
{"id": "4712683", "revid": "738436", "url": "https://it.wikipedia.org/wiki?curid=4712683", "title": "Sefer HaTemunah", "text": ""}
{"id": "4712685", "revid": "486946", "url": "https://it.wikipedia.org/wiki?curid=4712685", "title": "Et\u00e0 della Creazione", "text": ""}
{"id": "4712686", "revid": "61974161", "url": "https://it.wikipedia.org/wiki?curid=4712686", "title": "Miriadi", "text": ""}
{"id": "4712687", "revid": "767487", "url": "https://it.wikipedia.org/wiki?curid=4712687", "title": "Jaroslav H\u0159eb\u00edk", "text": "Carriera.\nGiocatore.\nDopo aver giocato per un lustro nelle divisioni minori del calcio cecoslovacco con la maglia del Viktoria \u017di\u017ekov, nel 1973 passa al Dukla Praga, in prima divisione. Nel 1975 viene acquistato dallo \u0160koda Plze\u0148, societ\u00e0 nella quale rimane fino al 1977, quando si trasferisce allo Spartak BS Vlasim, ritornando a giocare nelle divisioni minori. Nel 1982 passa al Bene\u0161ov, squadra della sua citt\u00e0 natale, dove pone fine alla sua carriera giocando l'ultima stagione da giocatore-allenatore.\nAllenatore.\nNel 1992 ritorna alla guida dello \u0160varc Bene\u0161ov e alla fine della stagione 1993-1994 conquista il secondo posto nella seconda divisione del neonato calcio ceco e la conseguente promozione in prima divisione. Nel campionato 1995-1996 allena il Viktoria Plze\u0148, portando i rossoblu al nono posto nella graduatoria. Nell'estate del 1996 \u00e8 chiamato ad allenare il Viktoria \u017di\u017ekov: la partenza a rilento della squadra, che ottiene solamente dieci punti nelle prime quindici giornate, porta la dirigenza ad esonerare H\u0159eb\u00edk nel dicembre del 1996. Nel campionato seguente \u00e8 alla guida del Hradec Kr\u00e1lov\u00e9, che a fine stagione si salva. Allena lo Slavia Praga nel campionato ceco del 1999, il quarto consecutivo con quattro squadre diverse per H\u0159eb\u00edk: raggiunge il terzo posto in campionato, dietro a Teplice e Sparta Praga, riuscendo a conquistare la coppa nazionale grazie all'1-0 in finale contro lo Slovan Liberec. A fine stagione lascia l'incarico.\nNel 2000-2001 guida lo Jablonec alla salvezza nel torneo ceco. Nella stagione seguente H\u0159eb\u00edk \u00e8 chiamato ad allenare lo Sparta Praga, dove riesce ad entrare nella storia della societ\u00e0. In campionato lo Sparta Praga trova la testa del torneo solamente dopo otto giornate di campionato, a seguito di un'estenuante lotta contro il Bohemians Praga. I granata tengono il comando solo per pochi turni perdendo gli scontri diretti contro Bohemians Praga (2-1) e contro Slovan Liberec (1-0). Nonostante ci\u00f2, lo Sparta riconquista il comando del torneo lottando con il Viktoria \u017di\u017ekov fino alla ventiquattresima giornata, quando lo Jablonec batte i praghesi per 2-0 lasciando la vetta della classifica allo Slovan Liberec. H\u0159eb\u00edk viene esonerato e al suo posto \u00e8 chiamato l'inesperto V\u00edt\u011bzslav Lavi\u010dka, che non riesce a conquistare la vittoria del titolo ceco, perdendo anche la finale di coppa contro lo Slavia Praga (1-2). Per la prima volta da quando si \u00e8 sciolta la Cecoslovacchia, lo Sparta Praga non conquista nessun titolo nella stagione: ci\u00f2 non avveniva addirittura dall'annata 1985-1986 quando lo Sparta giunse secondo in campionato e perse la finale di Coppa di Cecoslovacchia.\nNel 2004 \u00e8 chiamato alla Dinamo Mosca: il 12 luglio dello stesso anno viene licenziato a seguito dei deludenti risultati registrati in campionato e in coppa (fuori agli ottavi di finale contro il Rotor). Il 16 dicembre 2004 \u00e8 richiamato alla guida dello Sparta Praga dove sostituisce Franti\u0161ek Straka: a fine stagione conquista il titolo ceco con diverse giornate d'anticipo. A causa delle prestazioni negative conseguite nella stagione seguente, dopo lo 0-0 colto in casa contro il Thun in Champions League, la societ\u00e0 lo esonera nuovamente. Tra il 2008 e il 2011 allena la Nazionale ceca Under-19. Dal 2012 \u00e8 il ds dello Sparta Praga."}
{"id": "4712691", "revid": "1543377", "url": "https://it.wikipedia.org/wiki?curid=4712691", "title": "Shemittah", "text": "Nell'ebraismo Shemittah o anno sabbatico (o \"shmita\", , lett. \"affrancamento/liberazione\") detto anche \"anno dello Shabbat\" o \"sheviit\" (, lett. \"settimo\") \u00e8 il settimo anno del ciclo agricolo settennale ordinato dalla Torah per la Terra di Israele, ed \u00e8 ancora osservato dall'ebraismo contemporaneo.\nAntico Israele.\nVicino Oriente antico.\n\u00c8 materia in discussione tra studiosi del Vicino Oriente antico se ci siano o meno chiare testimonianze di un ciclo settennale nei testi ugaritici. Si dibatte inoltre come il settimo anno incolto della Bibbia si adatti, per esempio, alla pratica assira del ciclo quadriennale e alla rotazione delle colture, e se un anno su sette fosse un anno incolto aggiuntivo. Il biblista Jehuda Felix ipotizza che la terra potesse essere stata coltivata 3 anni su sette.\nRiferimenti biblici.\nUn anno di \"sabbath\" (\"shmita\") \u00e8 citato diverse volte nella Bibbia ebraica, per nome o secondo il suo schema di sei anni attivi e uno di riposo:\nIsaia apparentemente sta informando Re Ezechia che se accetta di osservare l'anno di Shabbat quell'autunno (701 a.C.) e il giubileo l'anno successivo (700 a.C.) \u2014 sebbene non chiami nessuno dei due con il rispettivo nome in lingua originale \u2014 e poi aspetti di riprendere la coltivazione e la mietitura fino all'anno susseguente (699 a.C.), allora Dio agir\u00e0 contro l'assedio di Gerusalemme da parte di Sennacherib (cfr. ). Non esiste altra occasione nel calendario ebraico in cui due anni di incoltura pianificata cadino consecutivamente, uno subito dopo l'altro. Ezechia apparentemente accetta, e l'assedio \u00e8 scampato. Poich\u00e9 la data dell'invasione di Giuda da parte di Sennacherib e l'assedio di Gerusalemme \u00e8 fissato dagli archeologi nella primavera ed estate del 701 a.C., ci\u00f2 comprova che le date che il Rabbinato considera anni sabbatici e giubilari sono errate: l'ultimo giubileo sarebbe stato il 2001 (perch\u00e9 non c'\u00e8 anno \"0\" tra 1 a.C. e 1 d.C.), e l'anno sabbatico pi\u00f9 recente sarebbe quindi iniziato durante Rosh Hashanah nel settembre 2014.\nQuesta interpretazione, cio\u00e8 che il passo di 2 Re (e il suo parallelo in ) si riferisca ad un anno si Sabbath (\"shmita\") seguito da un anno di giubileo (\"yovel\"), incontra difficolt\u00e0 quando si esamina la lingua orioginale di questi due passi biblici. Il testo dice che nel primo anno il popolo doveva mangiare \"ci\u00f2 che nasce da s\u00e9\", che viene espresso da una parola in ebraico, \"saphiah\" (\u05e1\u05e4\u05d9\u05d7). In , la mietitura di \"saphiah\" \u00e8 proibita durante l'anno sabbatico, rendendo quindi difficile da accettare l'interpretazione data sopra.\nEsiste una spiegazione alternativa che evita tale difficolt\u00e0 e che si rif\u00e0 ad un vecchio commentario (1837) del teologo Adam Clarke. L'assedio assiro era durato fino al tempo della semina nell'autunno 701 a.C., e sebbene gli assiri fossero partiti subito dopo l'annuncio della profezia (), questi avevano consumato il raccolto di quell'anno prima di partire, lasciando solo \"saphiah\" da recuperare nei campi. L'anno successivo il popolo doveva mangiare \"ci\u00f2 che nasce dallo stesso\", (\"sahish\"). Poich\u00e9 questa parola appare solo qui e nel passo parallelo di , dove \u00e8 scritto \u05e9\u05d7\u05d9\u05e1, c'\u00e8 dell'incertezza sul suo significato esatto. Se \u00e8 lo stesso di \"shabbat ha-arets\" (\u05e9\u05d1\u05ea \u05d4\u05d0\u05e8\u05e5), per cui fu permesso mangiare durante un anno sabbatico come da , allora esiste una pronta spiegazione del perch\u00e9 non ci fu raccolto: il secondo anno, cio\u00e8 l'anno che inizi\u00f2 nell'autunno 700 a.C., era un anno sabbatico, dopodich\u00e9 riprendeva la normale semina e mietitura nel terzo anno, come affermato nel testo.\nUn'altra interpretazione elimina tutte le speculazioni dell'anno sabbatico, traducendo il versetto in questo modo: \"Questo ti serva come segno: si mangi quest'anno ci\u00f2 che nasce da s\u00e9, e nell'anno prossimo ci\u00f2 che cresce dai ceppi d'albero, nel terzo anno semina e mieti, e pianta vigne e mangiane il frutto.\" Secondo il commentario della Judaica Press, fu l'invasione di Sennacherib che imped\u00ec al popolo di Giuda di seminare nel primo anno e Isaia promise che piante sufficienti sarebbero cresciute a nutrire la popolazione per il resto del primo anno e per il secondo. Pertanto, Isaia forn\u00ec veramente a Ezechia un segno che Dio avrebbe salvato la citt\u00e0 di Gerusalemme, come narrato esplicitamente, e non un'ingiunzione riguardo al sabbatico (\"shmita\") o al giubileo (\"yovel\"), che non sono affatto menzionati nel passo biblico.\nAnni sabbatici storici.\nI riferimenti biblici da cui si possono ricavare gli anni sabbatici sono riassunti nelle seguenti tabelle:\nInterpretazioni rabbiniche.\nI rabbini del Talmud e successivi interpretarono le leggi di Shemittah in vari modi per mitigare il peso che veniva creato per i contadini e per l'industria agricola. La \"Heter Mechirah\" (\"clemenza di vendita\"), sviluppata per l'anno sabbatico 1888\u20131889, permetteva ai fattori ebrei di vendere la propria terra a non ebrei in modo che potessero continuare a coltivare la terra anche durante Shemittah. Questa soluzione temporanea all'impoverimento delle comunit\u00e0 ebraiche in quei tempi, fu adottata in seguito dal Gran Rabbinato d'Israele come editto permanente, generando una controversia continua tra sionisti e capi haredi fino ad oggi. Esiste un grande dibattito tra le autorit\u00e0 halakhiche su quale sia la natura dell'obbligo dell'anno sabbatico al giorno d'oggi. Alcuni dicono che sia ancora vincolante biblicamente, come \u00e8 sempre stato. Altri sostengono che sia vincolante rabbinicamente, poich\u00e9 Shemittah si applica biblicamente solo quando \u00e8 in vigore l'anno giubilare, ma i Saggi del Talmud legiferarono comunque l'osservanza dell'anno sabbatico quale ricordo dello statuto biblico. Tuttavia altri sostengono che la Shemittah sia diventata puramente volontaria. Un'analisi del rispettato posek sefardita, gi\u00e0 rabbino capo Ovadia Yosef nei suoi responsa \"Yabi'a Omer\" (Vol. 10), supporta l'opzione mediana, che l'obbligo biblico si rispetti solo quando una maggioranza di ebrei vive in Terra di Israele (biblica) e quindi la Shemittah oggigiorno \u00e8 un obbligo di natura rabbinica. Tale approccio potenzialmente ammette alcune \"clemenze\" che non sarebbero possibili se la Shemittah fosse di origine biblica, tra cui la succitata vendita di terra d'Israele. Autorit\u00e0 haredi, d'altra parte, generalmente seguono l'interpretazione del Chazon Ish, che la Shemittah continui ad essere un obbligo biblico.\nOsservanze in Terra di Israele.\nSecondo le leggi di Shemittah, la terra posseduta dagli ebrei in Terra di Israele \u00e8 lasciata incolta nei periodi citati, ma ci\u00f2 non vale per la Diaspora. In epoca biblica qualsiasi prodotto che crescesse spontaneamente era lasciato ai poveri, ai forestieri di passaggio, e agli animali dei campi. Sebbene prodotti in crescita naturale come l'uva da viti esistenti possa essere raccolta, questi non possono essere venduti o usati per scopi commerciali; devono essere dati via gratuitamente o consumati. Debiti personali sono considerati assolti al tramonto del 29 Elul; poich\u00e9 questo aspetto di Shemittah non dipende dalla terra, \u00e8 obbligatorio sia per gli ebrei di Israele sia altrove.\nPoich\u00e9 i prodotti coltivati in terra di Israele e di propriet\u00e0 di contadini ebrei non possono essere venduti o consumati, frutta e verdura vendute durante l'anno sabbatico possono essere ottenute da cinque fonti:\nLe autorit\u00e0 halakhiche proibiscono la rimozione di prodotti in santit\u00e0 sabbatica (prodotti \"shevi`it\") dalla terra di Israele o l'acquisto di tali prodotti fuori da Israele. Alcune autorit\u00e0 ammoniscono i turisti di stare attenti a non trasportare tali prodotti su aerei che partono da Israele, anche se dovessero consumarli in transito.\nC'\u00e8 inoltre l'obbligo che prodotti \"shevi`it\" siano consumati per uso personale e non possono essere rivenduti o buttati nella spazzatura. Per tale ragione, esistono varie regole speciali in merito all'utilizzo religioso di prodotti che sono normalmente provenienti da derrate agricole. Alcune autorit\u00e0 sostengono che le candele di Hannukah non possano essere fatte di olii \"shevi'it\" perch\u00e9 la loro luce non dovrebbe essere per uso personale. Per ragioni affini, alcune autorit\u00e0 asseriscono che, se la cerimonia di Havdalah viene svolta usando vino estratto da uva \"shevi`it\", la coppa deve essere bevuta completamente e la candela non deve essere bagnata nel vino per spengnere la fiamma come vien fatto usualmente.\nPoich\u00e9 la normativa ortodossa del casherut ha direttive speciali per alcuni prodotti, come il vino, che deve essere prodotto da ebrei, il permesso di vendere la propria terra a non ebrei non \u00e8 disponibile per questi prodotti, dal momento che tali restrizioni renderebbero il vino non-kosher. Di conseguenza, vino ottenuto da uva coltivata in terra di Israele durante l'anno sabbatico \u00e8 soggetto agli obblighi di Shemittah. Nuove viti non possono essere piantate; sebbene uva proveniente da vitigni esistenti pu\u00f2 essere raccolta, il prodotto e derivati non possono essere venduti.\nIn Israele odierno.\nIl primo anno sabbatico nello Stato di Israele \u00e8 stato nel 1951-1952 (5712 secondo il calendario ebraico). Shemittah successive sono cadute nel 1958\u20131959 (5719), 1965\u20131966 (5726), 1972\u20131973 (5733), 1979\u20131980 (5740), 1986\u20131987 (5747), 1993\u20131994 (5754), 2000\u20132001 (5761), 2007\u20132008 (5768), e 2014-2015 (5775). Una delle ultime \u00e8 avvenuta di Rosh Hashanah nel settembre 2014, corrispondente all'anno ebraico 5775. Il 50\u00ba anno della terra, \u00e8 chiamato \"Yovel\" in ebraico, che \u00e8 l'origine del termine latino \"giubileo\", che significa appunto 50\u00ba. Secondo la Torah l'osservanza del Giubileo ebraico si applica solo al popolo ebreo che risiede in Terra di Israele secondo le rispettive Trib\u00f9. Pertanto, con l'esilio delle Trib\u00f9 di Ruben, Gad e di Manasse (600 a.C. circa) il Giubileo non \u00e8 pi\u00f9 applicabile.\nIdroponica.\nLe autorit\u00e0 che proibiscono la coltura in Israele secondo le leggi di Shemittah, generalmente permettono la coltivazione idroponica in serre strutturate in modo che le piante non siano connesse al suolo. Come risultato, l'idroponica \u00e8 in crescita nelle comunit\u00e0 agricole haredi."}
{"id": "4712695", "revid": "738436", "url": "https://it.wikipedia.org/wiki?curid=4712695", "title": "Talmud Yerushailmy", "text": ""}
{"id": "4712698", "revid": "124437624", "url": "https://it.wikipedia.org/wiki?curid=4712698", "title": "Wilhelm Gustloff", "text": "Fu il fondatore dell'organizzazione elvetica nazista NSDAP/AO a Davos, nata per organizzare i cittadini tedeschi all'estero. Ne rimase il leader dal 1932 al 1936, quando venne assassinato dall'ebreo David Frankfurter.\nBiografia.\nEx meteorologo per il governo svizzero, ader\u00ec all'NSDAP nel 1929. Si impegn\u00f2 attivamente nella diffusione della propaganda antisemita, in particolare con la pubblicazione del libro sui \"Protocolli dei Savi di Sion\", al punto che membri della comunit\u00e0 ebraica svizzera denunciarono il distributore, l'NSDAP/AO, per diffamazione.\nVenne ucciso nella sua casa di Davos da alcuni colpi di pistola sparati dall'ebreo croato David Frankfurter, poi costituitosi per l'omicidio. La sua uccisione cre\u00f2 grande clamore in Germania, tanto che Adolf Hitler gli tribut\u00f2 un funerale ufficiale e dedic\u00f2 alla sua memoria la nave Wilhelm Gustloff, il cui affondamento, avvenuto il 30 gennaio 1945, causer\u00e0 la morte di quasi diecimila persone nel pi\u00f9 grave incidente navale della storia."}
{"id": "4712699", "revid": "61974491", "url": "https://it.wikipedia.org/wiki?curid=4712699", "title": "Chelev", "text": ""}
{"id": "4712703", "revid": "34392", "url": "https://it.wikipedia.org/wiki?curid=4712703", "title": "120\u00ba Reggimento fanteria &quot;Emilia&quot;", "text": ""}
{"id": "4712709", "revid": "1313191", "url": "https://it.wikipedia.org/wiki?curid=4712709", "title": "Thalictrum alatum", "text": ""}
{"id": "4712710", "revid": "1313191", "url": "https://it.wikipedia.org/wiki?curid=4712710", "title": "Thalictrum anomalum", "text": ""}
{"id": "4712711", "revid": "1313191", "url": "https://it.wikipedia.org/wiki?curid=4712711", "title": "Thalictrum atropurpureum", "text": ""}
{"id": "4712712", "revid": "1313191", "url": "https://it.wikipedia.org/wiki?curid=4712712", "title": "Thalictrum borderei", "text": ""}
{"id": "4712713", "revid": "1313191", "url": "https://it.wikipedia.org/wiki?curid=4712713", "title": "Thalictrum contortum", "text": ""}
{"id": "4712714", "revid": "1313191", "url": "https://it.wikipedia.org/wiki?curid=4712714", "title": "Thalictrum crossaeum", "text": ""}
{"id": "4712715", "revid": "1313191", "url": "https://it.wikipedia.org/wiki?curid=4712715", "title": "Thalictrum daisenense", "text": ""}
{"id": "4712716", "revid": "339392", "url": "https://it.wikipedia.org/wiki?curid=4712716", "title": "Thalictrum integratum", "text": ""}
{"id": "4712717", "revid": "339392", "url": "https://it.wikipedia.org/wiki?curid=4712717", "title": "Thalictrum juranum", "text": ""}
{"id": "4712718", "revid": "339392", "url": "https://it.wikipedia.org/wiki?curid=4712718", "title": "Thalictrum mitsinokuense", "text": ""}
{"id": "4712719", "revid": "339392", "url": "https://it.wikipedia.org/wiki?curid=4712719", "title": "Thalictrum nipponense", "text": ""}
{"id": "4712720", "revid": "339392", "url": "https://it.wikipedia.org/wiki?curid=4712720", "title": "Thalictrum obtusilobum", "text": ""}
{"id": "4712721", "revid": "339392", "url": "https://it.wikipedia.org/wiki?curid=4712721", "title": "Thalictrum oxyphyllum", "text": ""}
{"id": "4712722", "revid": "339392", "url": "https://it.wikipedia.org/wiki?curid=4712722", "title": "Thalictrum platyphyllum", "text": ""}
{"id": "4712723", "revid": "339392", "url": "https://it.wikipedia.org/wiki?curid=4712723", "title": "Thalictrum pyrrha", "text": ""}
{"id": "4712724", "revid": "339392", "url": "https://it.wikipedia.org/wiki?curid=4712724", "title": "Thalictrum rubellum", "text": ""}
{"id": "4712725", "revid": "339392", "url": "https://it.wikipedia.org/wiki?curid=4712725", "title": "Thalictrum taquetii", "text": ""}
{"id": "4712726", "revid": "1313191", "url": "https://it.wikipedia.org/wiki?curid=4712726", "title": "Thalictrum tenerifolium", "text": ""}
{"id": "4712729", "revid": "122808762", "url": "https://it.wikipedia.org/wiki?curid=4712729", "title": "Devoe Joseph", "text": ""}
{"id": "4712730", "revid": "61974751", "url": "https://it.wikipedia.org/wiki?curid=4712730", "title": "Rashaim", "text": ""}
{"id": "4712731", "revid": "300067", "url": "https://it.wikipedia.org/wiki?curid=4712731", "title": "Guillem Vives", "text": ""}
{"id": "4712732", "revid": "1343317", "url": "https://it.wikipedia.org/wiki?curid=4712732", "title": "Platano canario", "text": "Il platano canario (\"Pl\u00e1tano de Canarias\") \u00e8 un tipo di banana coltivato nelle Isole Canarie, Spagna. Esso pu\u00f2 altres\u00ec riferirsi al marchio attraverso il quale vengono commercializzate le banane dell'arcipelago.\nIl marchio \u00e8 gestito dall\"'Asociaci\u00f3n de Organizaciones de Productores de Pl\u00e1tano de Canarias (ASPROCAN)\". Nel febbraio del 2011 \u00e8 stata proposta la denominazione IGP.\nIl platano canario \u00e8 la coltivazione pi\u00f9 importante delle Isole Canarie e da sempre la sua industria \u00e8 tra le pi\u00f9 importanti per la crescita e lo sviluppo economico dell'arcipelago.\nCaratteristiche.\nNelle Isole Canarie si coltivano principalmente le banane del gruppo 'Cavendish', cio\u00e8 la variet\u00e0 triploidi Musa Acuminada, identificato nella terminologia di variet\u00e0 di banana con lettere AAA (tre set di cromosomi di M. acuminata e nessuno di M. balbisiana presenti). I frutti sono di medie dimensioni, pelle gialla sottile e sono adatti ad essere consumati crudi. le variet\u00e0 pi\u00f9 coltivate sono Gran Enana, Zelig e Palmera Spessa, quest'ultima \u00e8 una selezione Canaria del cavendish Nano.\nStoria.\nLa coltivazione del platano deve la sua origine al sud-est asiatico, probabilmente nella fascia di terra compresa tra India e Malaysia. Nel V secolo attravers\u00f2 il continente Africano e si estese nelle coste del Mediterraneo. Venne introdotto nelle Canarie dai marinai portoghesi durante il VI secolo. Venne poi trasferito nel Continente Americano dai coloni spagnoli nel XVI secolo.\nColtivazione.\nIl banano \u00e8 una pianta di biotipo arborea, non \u00e8 un vero e proprio albero (soprattutto perch\u00e9 manca il tronco) da cui nasce la banana, una specie vegetale monocotiledone appartenente al genere \"Musa\".\nLa temperatura ideale per la coltivazione del banano \u00e8 intorno ai 25 gradi Celsius e ad una altitudine inferiore ai 300 metri, condizioni che solo si trovano nelle Isole Canarie.\n\u00c8 una coltivazione costosa, che richiede molta acqua, buone condizioni di luminosit\u00e0, terreni con buona porosit\u00e0 e drenaggio, di tessitura sabbiosa ma con argilla e limo in proporzioni specifiche, elevato contenuto di materiali organici e con un PH acido. A causa di questi vincoli, il Platano Canario \u00e8 coltivato in tutte le isole, tranne a Fuerteventura, dove non esistono piantagioni."}
{"id": "4712736", "revid": "767487", "url": "https://it.wikipedia.org/wiki?curid=4712736", "title": "Unione Sportiva Cremonese 1951-1952", "text": "Questa pagina raccoglie le informazioni riguardanti l'Unione Sportiva Cremonese nelle competizioni ufficiali della stagione 1951-1952.\nStagione.\nArriva la seconda consecutiva retrocessione, cos\u00ec per la prima volta nella sua storia la Cremonese scende al quarto livello del calcio italiano. "}
{"id": "4712738", "revid": "21880", "url": "https://it.wikipedia.org/wiki?curid=4712738", "title": "Pieris forrestii", "text": ""}
{"id": "4712739", "revid": "61974952", "url": "https://it.wikipedia.org/wiki?curid=4712739", "title": "Ghimel", "text": ""}
{"id": "4712740", "revid": "1776051", "url": "https://it.wikipedia.org/wiki?curid=4712740", "title": "Short track ai XXII Giochi olimpici invernali - 1000 m maschile", "text": "La gara dei 1000 metri maschili di Short track dei XXII Giochi olimpici invernali di So\u010di si \u00e8 disputata tra il 13 (batterie) e il 15 febbraio 2014 (quarti di finale, semifinali e finali).\nLa medaglia d'oro \u00e8 stata vinta dal russo Viktor An, che ha preceduto sul traguardo il connazionale Vladimir Grigor'ev e l'olandese Sjinkie Knegt.\nDetentore del titolo di campione olimpico uscente era il sudcoreano Lee Jung-Su, che vinse a , precedendo il connazionale Lee Ho-Suk (medaglia d'argento) e lo statunitense Apolo Anton Ohno (medaglia di bronzo).\nRisultati.\nBatterie.\nSono state disputate otto batterie, ognuna con quattro corridori; i primi due classificati si sono qualificati per i quarti di finale.\nQuarti di finale.\nSi sono disputate quattro batterie di quarti di finale. Si sono qualificati alle semifinali i primi due classificati di ogni batteria.\nSemifinali.\nSi sono disputate due semifinali. Si sono qualificati alla finale A i primi due classificati di ogni semifinale, mentre gli altri sono stati ammessi alla finale B.\nFinali.\nFinale B.\nData: Sabato 15 febbraio 2014 \nOra locale: 14:00 \nSito: \nLegenda:"}
{"id": "4712741", "revid": "2134764", "url": "https://it.wikipedia.org/wiki?curid=4712741", "title": "Nemanja Bezbradica", "text": ""}
{"id": "4712743", "revid": "767487", "url": "https://it.wikipedia.org/wiki?curid=4712743", "title": "Unione Sportiva Cremonese 1952-1953", "text": "Questa pagina raccoglie le informazioni riguardanti l'Unione Sportiva Cremonese nelle competizioni ufficiali della stagione 1952-1953.\nStagione.\nNella stagione 1952-1953 la Cremonese ha disputato il campionato di IV Serie, girone B, piazzandosi al terzo posto in classifica con 37 punti, il torneo \u00e8 stato vinto dal Lecco con 46 punti che ha ottenuto la promozione in Serie C, davanti alla Marzoli di Palazzolo sull'Oglio con 43 punti. Dal Soncino arriva Giacomo Losi che diventer\u00e0 il grintoso e corretto capitano della Roma, altro arrivo di rilievo Giuseppe Aliprandi che con 13 reti superer\u00e0 nella classifica marcatori Guerrino Rossi che otterr\u00e0 12 centri. La squadra cremonese allenata da Ercole Bodini disputa un discreto campionato, ma non ce la fa a reggere il ritmo del Lecco che vincer\u00e0 il torneo. Curiosit\u00e0 di stagione, i prezzi dei biglietti per lo Stadio Zini in IV serie nel 1952-1953 erano: Tribuna Numerata 600 lire, Tribuna 350 lire, popolari 200 lire."}
{"id": "4712745", "revid": "767487", "url": "https://it.wikipedia.org/wiki?curid=4712745", "title": "Unione Sportiva Cremonese 1953-1954", "text": "Questa pagina raccoglie le informazioni riguardanti l'Unione Sportiva Cremonese nelle competizioni ufficiali della stagione 1953-1954.\nStagione.\nNella stagione 1953-1954 la Cremonese ha disputato il campionato di IV Serie, girone C vincendolo; ha poi vinto il girone finale a sei ed \u00e8 stata promossa con il Bolzano in Serie C, dopo averlo battuto (3-1) nello spareggio per il primo posto ufficiale, il 13 giugno 1954. Al secondo tentativo la Cremonese vince il torneo di Serie D e ritorna in Serie C. Si parte con tre pareggi e poi una lunga rincorsa per raggiungere il girone finale e la promozione. In panchina per la terza stagione consecutiva Ercole Bodini. Ceduti Ivanoe Nolli al Bologna, Attilio Ravani al Brescia, Gianni Dotti al Mantova. Arrivano in grigiorosso Gianni Fermi dal Milan e Severino Lojodice dal Fanfulla di Lodi. Notevole il contributo in reti (20) di Guerrino Rossi."}
{"id": "4712747", "revid": "1005847", "url": "https://it.wikipedia.org/wiki?curid=4712747", "title": "Voblasc'", "text": ""}
{"id": "4712748", "revid": "287204", "url": "https://it.wikipedia.org/wiki?curid=4712748", "title": "Norwich City Football Club 2012-2013", "text": "Questa voce raccoglie le informazioni riguardanti il Norwich City Football Club nelle competizioni ufficiali della stagione 2012-2013.\nStagione.\nIl Norwich City chiuse la stagione all'11\u00ba posto in classifica. L'avventura nella Football League Cup 2012-2013 si chiuse ai quarti di finale, con l'eliminazione per mano dell'Aston Villa, mentre quella nella FA Cup 2012-2013 termin\u00f2 al terzo turno, con la sconfitta contro il Luton Town. I giocatori pi\u00f9 utilizzati in stagione furono Bradley Johnson e Robert Snodgrass, entrambi con 40 presenze (37 in campionato e 3 nelle coppe). Il miglior marcatore fu Grant Holt, con 8 reti (tutte in Premier League).\nMaglie e sponsor.\nLo sponsor tecnico per la stagione 2012-2013 fu Erre\u00e0, mentre lo sponsor ufficiale fu Aviva. La divisa casalinga era composta da una maglia gialla con colletto verde, pantaloncini verdi e calzettoni gialli. Quella da trasferta era invece completamente nera, con inserti gialli."}
{"id": "4712750", "revid": "1005847", "url": "https://it.wikipedia.org/wiki?curid=4712750", "title": "Voblasci", "text": ""}
{"id": "4712752", "revid": "110452201", "url": "https://it.wikipedia.org/wiki?curid=4712752", "title": "Colle di Valle Stretta", "text": "Il Colle della Valle Stretta (2.446 - \"Col de la vall\u00e9e \u00c9troite\") \u00e8 un valico alpino delle Alpi Cozie situato tra i dipartimenti francesi delle Alte Alpi e della Savoia.\nCaratteristiche.\nIl colle si trova tra la Valle Stretta ed il vallone che passando per la stazione invernale di Valfr\u00e9jus scende a Modane. Secondo la classificazione orografica SOIUSA il colle separa il gruppo alpino della Rocca Bernauda dal quello del Monte Tabor.\nStoria.\nFino al 1947 il colle segnava il confine tra l'Italia e la Francia. Con il passaggio della Valle Stretta alla Francia anche il colle \u00e8 rimasto del tutto in territorio francese.\nPunti di appoggio.\nNon lontano dal colle si trova il Rifugio del Monte Thabor.\nEscursionismo.\nPer il colle passano l'itinerario escursionistico di \"Grande Randonn\u00e9e\" \"GR5\" (che collega Hoek van Holland, sul Mare del Nord, con Nizza, sul Mediterraneo) e il \"GR57 - Tour du Mont Thabor\"."}
{"id": "4712754", "revid": "199745", "url": "https://it.wikipedia.org/wiki?curid=4712754", "title": "Listera cordata", "text": ""}
{"id": "4712757", "revid": "6923", "url": "https://it.wikipedia.org/wiki?curid=4712757", "title": "Alison Julia Forest", "text": "Biografia.\nNata da madre italiana e padre statunitense, esordisce nel mondo del cinema nel film di Sandro Baldoni \"Strane storie\", ritornando sul grande schermo nel 2004 nel film \"Lavorare con lentezza\", nel ruolo di Claudia. Nel 2005 \u00e8 la protagonista del video del singolo \"La guerra \u00e8 finita\" dei Baustelle, mentre l'anno successivo prende parte al video \"Lampo di vita\" di Luca Carboni. Contemporaneamente gli studi di scenografia all'Accademia di belle arti di Bologna, \u00e8 la scenografa del video \"Ragazzi Fuori pt.2\" di Rischio in collaborazione con Kadim..\nNel 2013 \u00e8 produttrice del corto musicale \"The Flight of the Bumblebee\" e della commedia \"Annunciation\", nonch\u00e9 regista del video \"Franklin Avenue\", singolo tratto dell'album \"Other Rooms\", del padre Andy J. Forest.."}
{"id": "4712759", "revid": "15756", "url": "https://it.wikipedia.org/wiki?curid=4712759", "title": "Korvac", "text": "Michael Korvac, personaggio dei fumetti Marvel Comics. Apparve per la prima volta nel supplemento trimestrale, \"Giant-size Defenders\" #3 del gennaio 1975. Venne ideato da Steve Gerber e Jim Starlin.\nStoria editoriale.\nMichael Korvac ha debuttato in Giant-Size Defenders #3 (1975) noto solo come \"Korvac\", e secondo il creatore Gerber: \"Il personaggio era davvero un usa e getta, creato per una storia. E non ho mai avuto intenzione di riportarlo indietro, perch\u00e9, tra altre cose, odiavo il nome! Penso ancora che suoni pi\u00f9 come un aspirapolvere (in inglese \"vacuum cleaner\") che come un cattivo\".\nTuttavia, Roger Stern e Len Wein hanno ritenuto che Korvac, essendo originario del 31\u00b0 secolo, fosse un avversario naturale per i Guardiani della Galassia, e ha scritto una storia in Thor Annual #6 (1977) che aveva lo scopo di metterlo in quel ruolo. La serie dei Guardiani della Galassia, Marvel Presents, \u00e8 stata cancellata prima della pubblicazione di Thor Annual #6, interrompendo i piani di Stern di utilizzare Korvac l\u00ec. Korvac instead appeared in \"Avengers\" #167, 168, 170\u2013177 (January\u2013November 1978), later called the \"Korvac Saga\". Korvac invece \u00e8 apparso in Avengers # 167, 168, 170-177 (gennaio-novembre 1978), in seguito chiamato \"Korvac Saga\". Gli undici numeri sono stati scritti da Jim Shooter e David Michelinie, con i disegni di George P\u00e9rez e David Wenzel.\nUn'edizione tascabile commerciale ha ristampato la Korvac Saga nel 1991 e includeva un nuovo epilogo scritto da Mark Gruenwald e disegnato da Tom Morgan. Anche se la conclusione riveduta considerava Korvac un cattivo, \u00e8 stata rimossa dall'editore Tom Brevoort quando \u00e8 stata ristampata come Avengers Legends Volume 2: The Korvac Saga nel 2003.\nKorvac riapparve brevemente in Avengers Annual #16 (1987). \u00c8 ampiamente citato in una trama crossover annuale estiva del 1991: Fantastic Four Annual # 24 (1991); Thor Annual #16 (1991); Silver Surfer Annual #4 (1991) e Guardiani della Galassia Annual #1 (1991). Il personaggio \u00e8 tornato in Captain America vol. 3, #17-19 (maggio-luglio 1999).\nKorvac \u00e8 apparso anche in entrambi i volumi del titolo dell'universo alternativo What If?, nei numeri 32 (aprile 1982) e nel vol. 2, numero 36 (aprile 1992). Korvac ha fatto un ritorno all'universo 616 mainstream in Avengers Academy # 11 (marzo 2011).\nPer legare con il film Captain America: The First Avenger, una rivisitazione per tutte le et\u00e0 della Korvac Saga \u00e8 stata pubblicata nel dicembre 2010 e si \u00e8 conclusa nel marzo 2011 dal titolo Captain America: The Korvac Saga. La storia \u00e8 stata condensata e focalizzata principalmente su Capitan America che viaggia verso il futuro alla ricerca di Korvac con l'aiuto di Nikki e Firelord.\nBiografia del personaggio.\nMichael Korvac \u00e8 un tecnico informatico nell'universo alternativo Terra-691. Quando il Sistema Solare e le sue colonie vengono conquistate dall'alieno Badoon nel 3007 d.C., Korvac diventa un collaboratore e un traditore della razza umana. Catturato addormentato da una macchina mentre lavorava, i Badoon puniscono Korvac innestando la parte superiore del suo corpo su una macchina, rendendolo effettivamente un cyborg. Korvac viene quindi trasportato nel tempo dall'anziano dell'universo, il Gran Maestro, che lo utilizza come pedina per combattere l'eroe Doctor Strange e i Difensori.\nAlla fine viene rivelato che Korvac ha deliberatamente perso il combattimento in modo da poter essere in grado di scansionare e analizzare con discrezione il potere cosmico del Gran Maestro. Guadagnando diverse nuove abilit\u00e0 da questa analisi, Korvac uccide i suoi padroni Badoon e progetta di conquistare il cosmo. Korvac recluta un gruppo di alieni chiamati \"Servoni della minaccia\" e tenta di far diventare Nova il sole della Terra, ma viene sconfitto dai Guardiani della Galassia e dal dio del tuono Thor, che viaggia nel tempo.\nLa saga di Korvac.\nDurante la trama di \"The Korvac Saga\", Korvac fugge attraverso il tempo e lo spazio verso l'universo Terra-616. All'arrivo, Korvac scopre la stazione spaziale dell'entit\u00e0 Galactus. Durante il tentativo di scaricare la conoscenza di Galactus dalla stazione nel proprio sistema, Korvac \u00e8 imbevuto del Potere Cosmico e diventa simile a un dio. Korvac si ricrea quindi come una perfetta forma umanoide e, fingendosi un umano chiamato \"Michael\", si reca sulla Terra con l'intento di rimodellarla in un'utopia. Korvac, tuttavia, \u00e8 inseguito dai Guardiani della Galassia, che uniscono le forze con la squadra di supereroi dei Vendicatori nel tentativo di fermare il cattivo.\nIl membro dei Guardiani Starhawk trova Korvac e lo combatte in segreto. Korvac, tuttavia, disintegra Starhawk e poi lo ricrea, ma toglie all'eroe la capacit\u00e0 di percepire Korvac in qualsiasi modo cos\u00ec da evitare il rilevamento futuro. L'Anziano dell'Universo noto come il Collezionista prevede l'arrivo di due esseri in grado di sfidare gli Anziani (Korvac e Thanos), e trasforma sua figlia Carina in un essere di incredibile potere da usare come arma contro di loro. Carina incontra Korvac, ma i due si innamorano e lei inizia a simpatizzare per lui. Il Collezionista viene sconfitto dai Vendicatori dopo un tentativo fallito di \"raccogliere\" e proteggere gli eroi da Korvac, che dopo aver scoperto la trama del Collezionista disintegra l'Anziano.\nIron Man alla fine rintraccia Korvac in un quartiere residenziale a Forest Hills Gardens, nel Queens, a New York City, New York. L'intero gruppo dei Vendicatori, aiutati dall'eroina Ms. Marvel, e dai Guardiani della Galassia, affrontano Korvac e Carina, che si atteggiano a una coppia della classe media. L'inganno di Korvac viene rivelato quando Starhawk afferma di non poter vedere l'uomo chiamato \"Michael\". Rendendosi conto che \u00e8 stato scoperto e che entit\u00e0 cosmiche come Odino e l'Osservatore sono ora consapevoli della sua esistenza, Korvac \u00e8 costretto a combattere.\nKorvac uccide ondate di eroi e alla fine viene colto alla sprovvista e indebolito da Capitan America e Wonder Man. Sebbene sia in grado di uccidere gli eroi, Korvac \u00e8 ulteriormente indebolito dagli sforzi combinati di Starhawk, Iron Man, Visione e Thor. Sentendo che Carina ora dubita di lui, Korvac si suicida con un atto di volont\u00e0. Carina arrabbiata attacca gli eroi sopravvissuti, ma viene infine uccisa da Thor. L'intera battaglia \u00e8 seguita dall'Avenger \"part-time\" Dragoluna, che si rende conto che Korvac voleva solo aiutare l'umanit\u00e0, con il suo atto morente di riportare in vita i Vendicatori e i Guardiani. Le anime di Korvac e Carina sono poi passate nel regno della Morte, dove sono sorvegliate da Master Order e Lord Chaos.\nDurante la trama di \"The Korvac Quest\" viene rivelato che Korvac ha scartato il suo potere quando era vicino alla morte dopo aver percepito che Galactus aveva attivato l'arma l'Ultimate Nullifier in rappresaglia per la sua precedente intrusione. L'atto di volont\u00e0 suicida di Korvac preserva il suo potere e la sua coscienza, che viene inviata nel tempo per abitare vari suoi discendenti. Starhawk ne viene a conoscenza e i Guardiani della Galassia perseguono l'essenza di Korvac nel tempo. Il potere alla fine raggiunge l'anno 2977 dC e abita il padre di Michael, Jordan, che viene ucciso in battaglia con i Guardiani. La vedova di Jordan, Myra, giura di insegnare al bambino Michael che i Guardiani erano responsabili della morte di suo padre il giorno della sua nascita.\nKorvac viene brevemente resuscitato in forma umana dal Gran Maestro per combattere Silver Surfer. Quando il tentativo di Korvac di usare Capitan America in uno schema per rubare il potere di un Cubo Cosmico da Teschio Rosso alla fine fall\u00ec, Teschio Rosso us\u00f2 il suo potere del Cubo interiorizzato per disperdere Korvac in sei dimensioni.\nIn Avengers Academy, la moglie di Korvac, Carina, \u00e8 stata erroneamente resuscitata da Veil (credendo che stesse aiutando a resuscitare Wasp). Korvac ritorna per lei e Hank Pym si offre di restituire Carina a Korvac, ma lei si rifiuta di andare con lui, scegliendo l'inesistenza su di lui (anche se \u00e8 apparentemente immortale, come suo padre). Inizia una battaglia che vede Korvac contro tutte le attuali squadre di Vendicatori. Viene indebolito da loro e poi attaccato dalle versioni adulte degli studenti dell'Accademia. Dopo una brutale battaglia, Veil entra nel suo corpo, che paralizza temporaneamente Korvac, e Hazmat quindi annienta completamente Korvac con un'esplosione proiettata di anti-materia.\nKorvac fu poi ottenuto dall'Enclave che gli diede il nome in codice di Adam IV. Inizialmente avrebbe dovuto essere utilizzato dall'Enclave nei loro piani per il dominio del mondo solo perch\u00e9 Korvac per liberarsi da loro li ha chiamati arroganti per non aver pianificato un universo migliore.\nUn anno dopo, Korvac assunse lo pseudonimo di uno scienziato di nome \"Fuller Tiehard\" e partecip\u00f2 a una festa tenuta da Tony Stark nella sua brownstone nel Lower East Side, dove gli parl\u00f2 dell'utilizzo dell'elettricit\u00e0 per una fonte di energia. Quando Iron Man e Hellcat andarono di pattuglia e trovarono Unicorn che rubava la Bibbia di Gutenberg, Korvac fu testimone del combattimento. Dopo che Unicorn fu sconfitto, Korvac fece in modo che un fulmine colpisse Iron Man abbastanza da distruggere la Bibbia di Gutenberg. Iron Man in seguito and\u00f2 a visitare \"Fuller Tiehard\" nella sua cabina vicino al Tiehard Lightning Site I per vedere come funziona il suo progetto. Mentre gli viene dato un tour, viene improvvisamente colpito da un fulmine rosa. Tony poi vede che Korvac ha Unicorn, Blizzard e Controller al suo fianco mentre menziona i suoi piani per diventare un semidio con le energie della Terra che raccoglier\u00e0 mentre seleziona quale dei nemici di Iron Man affrontarlo. Hellcat si presenta dove sperona Korvac e Unicorn prima di aiutare Iron Man a combattere Blizzard e Controller. Quando Unicorn si riprende, si unisce alla lotta e chiama Korvac l'\"Altro\". Iron Man e Hellcat combattono contro i cattivi mentre Korvac si riprende e li colpisce con un fulmine dicendo \"Cos\u00ec dice Korvac\". Iron Man si \u00e8 ripreso, ma Hellcat rimane immobile. Dopo aver sentito che Iron Man \u00e8 sopravvissuto all'attacco, Korvac, Blizzard, Controller e Unicorn catturarono James Rhodes in modo che Iron Man non interferisse. Quindi andarono alla Worldship Taa II di Galactus, dove Korvac inizi\u00f2 ad assorbire la rete elettrica di New York City per diventare pi\u00f9 potente. Iron Man e Hellcat lavorano a un piano per salvare James iniziando dal reclutamento del mutante sordo Halcyon. Per salvare James Rhodes da Korvac, Iron Man, Hellcat e Halcyon reclutano Gargoyle, Scarlet Spider, Misty Knight e Frog-Man per aiutarli. Mentre si rade il pizzetto, Unicorn dice a Korvac che la guardia \u00e8 in posizione. Quindi procede a persuadere Hellcat al suo fianco quando sente la sua voce. Quando viene affrontata per le strade da Korvac, Hellcat si fulmina. Quando Iron Man affronta Korvac al porto, Korvac afferma che sta conquistando l'universo solo con buone intenzioni mentre gli altri arrivano alla nave spaziale Shi'ar che Korvac stava usando. Quando Misty Knight e quelli con lei vengono apparentemente uccisi nell'esplosione, Iron Man si scaglia contro Korvac e lo combatte finch\u00e9 la sua armatura soffre di problemi di mobilit\u00e0. Korvac chiama Blizzard, Controller e Unicorn dicendo loro che se ne andranno tra 10 minuti e per ringraziare la guardia per la falsa nave. Dopo che Korvac ha preso a calci Iron Man nel collo, l'intelligenza artificiale della sua armatura. CAPO. mette in guardia Tony su una frattura cervicale e sui pericoli dell'ipossia. Korvac poi si allontana affermando a Iron Man che tutto sar\u00e0 bellissimo.\nPoteri e abilit\u00e0.\nKorvac era un uomo normale, prima che i Badoon gli amputassero la met\u00e0 inferiore del suo corpo e fondessero la met\u00e0 superiore a un modulo computerizzato in grado di assorbire l'energia da qualsiasi fonte. Il modulo poteva anche sintetizzare qualsiasi forma di energia e celare armi avanzate.\nDopo aver acquisito il Potere Cosmico dall'astronave di Galactus, Korvac \u00e8 in grado di sparare raggi di energia, alterare la materia, teletrasportarsi e manipolare lo spazio e il tempo. Nella sua forma umana perfetta, Korvac aveva mantenuto tutti i suoi poteri cosmici e poteva usarli per ottenere virtualmente qualsiasi effetto. Korvac \u00e8 anche un brillante scienziato di informatica, abile stratega e combattente.\nAltri media.\nTelevisione.\nCompare nella serie televisiva animata statunitense, \"Avengers - I pi\u00f9 potenti eroi della Terra\": nell'episodio Michael Korvac, e in un episodio di, \"Ultimate Spider-Man\". In entrambi gli episodi compaiono anche i Guardiani della Galassia.\nVideogiochi.\nCompare come personaggio giocabile in, \"LEGO Marvel's Avengers\" e come boss in, \"LEGO Marvel Super Heroes 2\"."}
{"id": "4712760", "revid": "28592", "url": "https://it.wikipedia.org/wiki?curid=4712760", "title": "Kurban-bairam", "text": ""}
{"id": "4712762", "revid": "287204", "url": "https://it.wikipedia.org/wiki?curid=4712762", "title": "Drogeo", "text": "Drogeo (o Drageo) \u00e8 un luogo geografico indicato su certe carte marine in epoca medievale. La sua localizzazione sarebbe a sud dell'isola di Terranova, sul lato dell'Isola del Capo Bretone e della Nuova Scozia, o anche della Nuova Inghilterra.\nCartografia.\nLa Mappa di Zeno dei fratelli Nicol\u00f2 e Antonio Zeno, pubblicata nel 1558, indica molte isole a ovest dell'Oceano Atlantico (Groenlandia, Estotiland, Drogio, ecc.) scoperte nel viaggio dei fratelli Zeno circa nel 1390.\nDescrizione.\nDrogeo \u00e8 descritto come una grande isola e anche come un continente situato appena a sud dell'isola di Estotiland. Drogeo era abitata da barbari cannibali che vivevano nudi. \nLinguistica.\nIl termine \"Drogeo\" \u00e8 simile ai nomi che gli amerindi della Nazione Mi'kmaq hanno dato a diversi luoghi dei loro territori. Troviamo la fonetica [\"geo\"] di \"Drogeo\" in luoghi come Gespegeoag, Pigtogeoag e Esgigeoag. L'etimologia della parola \"Drogeo\" permette di constatare che si ritrova [\"geo\"] in tutti questi toponimi.\nCi\u00f2 tenderebbe a dimostrare la veridicit\u00e0 di questa mappa; \"Drogeo\" pu\u00f2 essere un diminutivo di un'espressione locale amerindiana \"Drogeoag\" che l'equipaggio di Nicol\u00f2 Zeno avrebbe troncato in \"Drogeo\" per la non conoscenza della lingua dei \"Mi'kmaq\"."}
{"id": "4712766", "revid": "767487", "url": "https://it.wikipedia.org/wiki?curid=4712766", "title": "Wildbirds &amp; Peacedrums", "text": "I Wildbirds &amp; Peacedrums sono un gruppo musicale svedese formatosi nel 2005 e costituito da Mariam Wallentin e Andreas Werliin.\nStoria.\nI due componenti del gruppo, gli svedesi Mariam Wallentin e Andreas Werliin, studiano teatro e musica a G\u00f6teborg. Compagni (e poi sposi) nella vita, nel 2005 fondano il progetto Wildbirds &amp; Peacedrums. Ad accogliere i primi suoni del gruppo \u00e8 la citt\u00e0 di Berlino (Germania), dove i due partecipano a numerosi eventi e festival indipendenti. L'esordio del duo avviene nel 2007, quando esce \"Heartcore\". Il disco fonde blues, folk e musica psichedelica e si basa sul connubio percussione-voce. L'album vale al gruppo importanti riconoscimenti in patria come l\"'\u00c5rets Svensk Jazz\".\nNel 2008 \u00e8 uscito in Svezia il secondo album \"The Snake\", ristampato l'anno successivo nel resto dell'Europa. Ed \u00e8 ancora il sodalizio voce-ritmo a farla da padrone, grazie all'ipnotica voce di Mariam e alla padronanza ossessiva degli strumenti di Andreas.\nA distanza di un anno, nel 2010 escono due EP chiamati \"Retina\" (maggio 2010) e \"Iris\" (giugno 2010), che confluiscono poi nel terzo disco in studio. Registrato in Islanda, \"Rivers\" vede la collaborazione della Schola Cantorum di Reykjav\u00edk diretta da Hildur Gu\u00f0nad\u00f3ttir.\nNel 2013 Wallentin pubblica un disco solista intitolato \"Blood Donation\" con il soprannome Mariam the Believer, in cui tuttavia collabora anche Werliin alle percussioni. L'anno seguente il duo ha pubblicato il quarto album \"Rhythm\"."}
{"id": "4712770", "revid": "125949940", "url": "https://it.wikipedia.org/wiki?curid=4712770", "title": "Malcolm Atterbury", "text": "Ha recitato in 47 film dal 1954 al 1973 ed \u00e8 apparso in oltre cento produzioni televisive dal 1954 al 1979.\nBiografia.\nDopo aver iniziato la sua carriera alla radio e poi in teatro, debutt\u00f2 sul grande schermo nel 1954 con il film \"Mandato di cattura\", nel ruolo di Lee Reinhard, e in televisione nell'episodio \"After Darkness\" della serie televisiva \"Medic\", andato in onda l'8 novembre 1954. In seguito continu\u00f2 a lavorare sia per la televisione che per il cinema interpretando per il piccolo schermo una lunga serie di personaggi minori per episodi di serie televisive. Interpret\u00f2, tra gli altri, il ruolo di John Bixby in 6 episodi della serie televisiva \"Carovane verso il West\" (1957-1958), e del nonno Aldon in 27 episodi della serie \"Apple's Way\" (1974-1975). Per il cinema, fu accreditato anche in due film di Alfred Hitchcock, \"Intrigo internazionale\" (1959) e \"Gli uccelli\" (1963).\nLa sua ultima apparizione sul piccolo schermo avvenne nell'episodio \"The Angry Heart\" della serie televisiva \"La casa nella prateria\", andato in onda il 17 dicembre 1979, che lo vide nel ruolo di Brewster Davenport, mentre per il grande schermo l'ultima interpretazione risale al film \"L'imperatore del Nord\" (1973), in cui interpret\u00f2 Hogger.\nSpos\u00f2 Ellen Atterbury ed ebbe tre figli. Mor\u00ec a Beverly Hills, in California, il 16 agosto 1992 e fu cremato."}
{"id": "4712771", "revid": "484362", "url": "https://it.wikipedia.org/wiki?curid=4712771", "title": "Bellagio (disambigua)", "text": ""}
{"id": "4712772", "revid": "773636", "url": "https://it.wikipedia.org/wiki?curid=4712772", "title": "Basilica di San Giacomo (disambigua)", "text": ""}
{"id": "4712774", "revid": "125657570", "url": "https://it.wikipedia.org/wiki?curid=4712774", "title": "Alberto Buoncristiani", "text": "Biografia.\nAlberto Buoncristiani, fiorentino, fu frate dell'Ordine dei Servi di Maria.\nIl 5 aprile 1413 divenne vescovo di Forl\u00ec, carica che tenne fino al 27 aprile 1418, quando fu nominato vescovo di Comacchio, scambiandosi la sede con Giovanni Strata. Mantenne tale carica fino alla morte.\n\"La nomina di fra Alberto Buoncristiani, appartenente all'Ordine dei Servi di Maria, particolarmente caro ai Forlivesi soprattutto per l'appartenenza allo stesso del b. Pellegrino, appare come un tentativo di Giovanni XXIII per scuotere la fedelt\u00e0 di Forl\u00ec a papa Gregorio XII, anche se era risaputo che il nuovo vescovo non sarebbe comunque risultato gradito a Giorgio Ordelaffi, signore della citt\u00e0\".\nCome vescovo di Forl\u00ec prese parte attivamente al Concilio di Costanza, dove tenne un sermone \nsul tema \"Livore eius sanati sumus\"."}
{"id": "4712775", "revid": "61975719", "url": "https://it.wikipedia.org/wiki?curid=4712775", "title": "Diocesi di Comacchio", "text": ""}
{"id": "4712776", "revid": "287204", "url": "https://it.wikipedia.org/wiki?curid=4712776", "title": "Jay Novello", "text": "Recit\u00f2 in oltre 80 film dal 1930 al 1977 ed \u00e8 apparso in oltre 110 produzioni televisive dal 1951 al 1976.\nBiografia.\nNato da una famiglia di origini italiane, in giovent\u00f9 frequent\u00f2 comunit\u00e0 di immigrati di varie nazionalit\u00e0 e discendenze etniche, specializzandosi cos\u00ec in personaggi dall'accento straniero (italiani, ma anche greci, tedeschi, giapponesi, latino-americani). Inizi\u00f2 a sfruttare questa sua abilit\u00e0 al servizio di varie stazioni radiofoniche della sua zona natia, Chicago, per poi trasferirsi a Hollywood ed esordire nel 1930 con un ruolo non accreditato nel serial cinematografico \"The Jade Box\".\nPer oltre quattro decenni interpret\u00f2 ruoli di comprimario al cinema e in televisione, dove esord\u00ec nell'episodio \"The Seance\" della serie \n\"Lucy ed io\", andato in onda il 26 novembre 1951, nel ruolo di Mr. Merriweather. Anche sul piccolo schermo interpret\u00f2 una lunga serie di personaggi minori in molti episodi di serie televisive dagli anni 50 agli anni 70. Interpret\u00f2, tra gli altri, il ruolo di Juan Greco in cinque episodi della serie \"Zorro\" (1958), del sindaco Mario Lugatto in sette episodi della serie \"Un equipaggio tutto matto\" (1965) e di Tio Dichoso nelle tre parti dell'episodio \"Lost in Spain\" della serie \"Tre nipoti e un maggiordomo\" (1969).\nLa sua ultima apparizione sul piccolo schermo avvenne nell'episodio \"Old Is Gold\" della serie televisiva \"Chico\", andato in onda il 17 dicembre 1976, che lo vide nel ruolo di Mr. Munoz, mentre per il grande schermo l'ultima interpretazione risale al film \"\" (1977), in cui interpret\u00f2 il capitano Ruiz.\nMor\u00ec a North Hollywood, in California, il 2 settembre 1982 e fu seppellito al San Fernando Mission Cemetery di Mission Hills."}
{"id": "4712777", "revid": "1573940", "url": "https://it.wikipedia.org/wiki?curid=4712777", "title": "Oceanites oceanicus", "text": "L'uccello delle tempeste di Wilson (Oceanites oceanicus ()) \u00e8 un uccello marino della famiglia Oceanitidae."}
{"id": "4712778", "revid": "1629429", "url": "https://it.wikipedia.org/wiki?curid=4712778", "title": "Klubi Futbollit Tirana 2010-2011", "text": ""}
{"id": "4712782", "revid": "767487", "url": "https://it.wikipedia.org/wiki?curid=4712782", "title": "Valgeir Sigur\u00f0sson", "text": "Noto soprattutto per la sua collaborazione con Bj\u00f6rk, ha prodotto una serie di album per gruppi islandesi e non solo a partire dal 1988. Ha intrapreso la carriera di musicista solista nel 2007.\nBiografia.\nInizia a lavorare in uno studio di registrazione all'et\u00e0 di 16 anni. Dopo essersi laureato presso il SAE Institute di Londra, nel 1998 \u00e8 stato assunto dalla conterranea Bj\u00f6rk come ingegnere del suono e programmatore per la colonna sonora del film di Lars Von Trier \"Dancer in the Dark\". La sua collaborazione con Bj\u00f6rk dureranno fino al 2006.\nHa fondato i Greenhouse Studios, il pi\u00f9 grande impianto di registrazione islandese nel 1997. Nel 2005 ha fondato l'etichetta discografica Bedroom Community, che ha lanciato o prodotto artisti come Nico Muhly, Ben Frost e Sam Amidon.\nHa composto musiche per teatro, cinema e televisione. I suoi pi\u00f9 importanti lavori nel mondo del cinema sono quelli di co-produttore e ingegnere nella colonna sonora di \"Essere John Malkovich\" (1999) e di autore e co-produttore per \"Drawing Restraint 9\", colonna sonora dell'omonimo film (2005).\nNel 2007 ha debuttato come solista pubblicando l'album \"Ekv\u00edlibr\u00edum\". Nel 2010 ha pubblicato \"Draumalandi\u00f0\", colonna sonora del film-documentario \"Dreamland\". \nNel 2012 esce \"Architecture of Loss\". In tutti i suoi lavori da solista si occupa di scrittura, produzione, missaggio, programmazione ed esecuzione.\nNel corso della sua carriera ha lavorato tra gli altri con Bj\u00f6rk, Bonnie 'Prince' Billy, Camille, CocoRosie, Ben Frost, m\u00fam, Howie B, Kronos Quartet, The Magic Numbers, Feist, Nico Muhly, Erica Mou, Wildbirds &amp; Peacedrums, Damon Albarn, Nadia Sirota, Sigur R\u00f3s, Dan\u00edel Bjarnason, Moddi, Sam Amidon, Tim Hecker, Machine Translations e altri."}
{"id": "4712783", "revid": "287204", "url": "https://it.wikipedia.org/wiki?curid=4712783", "title": "Valgeir Sigurdsson", "text": ""}
{"id": "4712787", "revid": "399137", "url": "https://it.wikipedia.org/wiki?curid=4712787", "title": "Drageo", "text": ""}
{"id": "4712789", "revid": "119610148", "url": "https://it.wikipedia.org/wiki?curid=4712789", "title": "Estotiland", "text": "Estotiland \u00e8 un territorio che appare sulla Mappa di Zeno, situata a ovest dell'Oceano Atlantico al posto del Labrador e del Qu\u00e9bec o dell'isola di Terranova secondo le carte marine. La mappa di Zeno sarebbe stata realizzata all'inizio del XV secolo da Antonio Zeno.\nDescrizione di Zeno.\nSecondo le lettere che accompagnano la mappa di Zeno, la terra di \"Estotiland\" fu scoperta dai pescatori che avevano navigato attraverso il Nord Atlantico nel XIV secolo. Antonio Zeno nei rapporti sui suoi viaggi indirizzati a suo fratello, riferisce: \"una imbarcazione da pesca \"Frise\", \u00e8 stato spinta da una tempesta verso ovest e arriv\u00f2 in un paese denominato \"Estotiland\", i cui abitanti commerciavano con \"Engroenelandt\" (Groenlandia). Questa terra, \"Estotiland\", era molto fertile, ed aveva delle montagne all'interno. Il re di questo era in possesso di libri scritti in latino, che tuttavia, non capiva. La lingua che parlava lui e i suoi sudditi non aveva alcuna somiglianza con quella dei Vichinghi. Il re di Estotiland, vedendo che i suoi ospiti navigavano in sicurezza con l'aiuto di uno strumento (la bussola), li persuade a fare una spedizione via mare verso un altro paese a sud chiamato \"Drogeo\"\"\nNel XVI secolo la mappa e le lettere sono state considerate false da alcuni storici. Tuttavia la mappa prodotta dal cartografo francese Nicolas Sanson nel 1660 testimonia l'esistenza del termine \"Estotiland\" e la sua posizione nella regione settentrionale dell'America del Nord, a nord della Nuova Francia.\nEtimologia.\nPer l'origine della parola Estotiland sono state avanzate diverse ipotesi."}
{"id": "4712790", "revid": "599013", "url": "https://it.wikipedia.org/wiki?curid=4712790", "title": "Don Penwell", "text": "Carriera.\nGioc\u00f2 a livello universitario alla Oklahoma City University, trasferendosi poi ai Peoria Caterpillars nonostante fosse stato selezionato dai Baltimore Bullets nel Draft NBA 1952. Con gli ha disputato e vinto i Mondiali 1954 di Rio de Janeiro. Lasci\u00f2 poi la carriera cestistica, per dedicarsi all'attivit\u00e0 imprenditoriale nel settore della contabilit\u00e0 elettronica."}
{"id": "4712791", "revid": "253269", "url": "https://it.wikipedia.org/wiki?curid=4712791", "title": "Arch Johnson", "text": "Ha recitato in 18 film dal 1953 al 1984 ed \u00e8 apparso in 120 produzioni televisive dal 1956 al 1988. \u00c8 stato accreditato anche con i nomi Arch. W. Johnson e Archie Johnson.\nBiografia.\nArch Johnson nacque a Minneapolis, in Minnesota, il 14 marzo 1922. Cominci\u00f2 la sua carriera di attore in teatro a Broadway (fu nel cast della rappresentazione di \"West Side Story\", nel ruolo del bigotto detective Schrank della polizia di New York, e del successivo remake teatrale degli anni 80).\nNel 1953 debutt\u00f2 sul grande schermo nel film \"Niagara\", nel ruolo non accreditato di un tassista, e in televisione nell'episodio \"Follow the Leader\" della serie televisiva antologica \"The Big Story\", andato in onda il 2 marzo 1956, nel ruolo di Dave Cooley. Dopo questi esordi, interpret\u00f2 numerosi personaggi in episodi di serie televisive dagli anni cinquanta fino agli anni ottanta, tra i quali quello del capitano Gus Nonochek in tre episodi della serie \"The Asphalt Jungle\" nel 1961, di Jesse James nell'episodio \"La resa dei conti con Rance McGrew\" della serie \"Ai confini della realt\u00e0\" (1962), e del comandante Wivenhoe in 23 episodi della serie \"Camp Runamuck\", dal 1965 al 1966.\nLa sua ultima apparizione sul piccolo schermo avvenne nell'episodio \"The Sonny Also Rises\" della serie televisiva \"Tattingers\", andato in onda il 2 novembre 1988, che lo vide nel ruolo di Alan Jurasky (personaggio che aveva gi\u00e0 interpretato nell'episodio pilota della serie), mentre per il grande schermo l'ultima interpretazione risale al film \"La maschera della morte\" (1984), in cui interpret\u00f2 il dottor Robert Riordan.\nMor\u00ec a Snow Hill, nel Maryland, il 9 ottobre 1997."}
{"id": "4712798", "revid": "880084", "url": "https://it.wikipedia.org/wiki?curid=4712798", "title": "Caratteri tradizionali", "text": ""}
{"id": "4712806", "revid": "729019", "url": "https://it.wikipedia.org/wiki?curid=4712806", "title": "Marunouchi (metropolitana di Nagoya)", "text": " \u00e8 una stazione della metropolitana di Nagoya situata nel quartiere di Naka-ku a Nagoya, in Giappone. Offre l'interscambio fra le linee Tsurumai e Sakura-d\u014dri.\nStruttura.\nLa stazione, sotterranea, offre l'interscambio fra le due linee, entrambe con banchine centrali e due binari passanti."}
{"id": "4712810", "revid": "109179660", "url": "https://it.wikipedia.org/wiki?curid=4712810", "title": "Venonis", "text": "Venonis fu un forte romano e insediamento della Britannia romana, posto lungo la Watling Street all'incrocio con la Fosse Way, ubicato in corrispondenza dell'odierna localit\u00e0 denominata High Cross, nella contea inglese del Leicestershire.\n\"Venonis\" \u00e8 citato solo dall'Itinerario antonino.\nDescrizione.\nL'insediamento.\nL'insediamento (\"vicus\") sorgeva attorno all'intersezione delle strade Watling Street e Fosse Way. Rispetto al punto di intersezione, lungo l'asse corrispondente alla Watling Street, esso si estendeva per circa 450\u00a0m verso sud-est e circa 60\u00a0m verso nord-ovest, mentre non \u00e8 nota l'estensione lungo l'asse della Fosse Way.\nGli scavi effettuati hanno rivelato tracce di edifici in legno, senza che per\u00f2 si potesse individuare la planimetria dell'insediamento.\nI reperti rinvenuti coprono il periodo che va dall'et\u00e0 Flavia (reperti ceramici; circa 69-96 d.C.) fino all'epoca di Valentiniano I (monete; circa 364-378 d.C.).\nIl forte.\nA circa 1,2\u00a0km a nord-ovest dell'insediamento, nella localit\u00e0 chiamata \"Wigston Parva\", sorgeva un piccolo forte romano.\nSuccessivamente, la Watling Street fu fatta passare attraverso di esso.\nIl forte fu scoperto grazie alla fotografia aerea da J. K. St. Joseph e vi si fecero degli scavi negli anni 1969/70.\nEsso misura circa 8\u00a0000\u00a0m2. Era circondato da un fossato che per\u00f2 fu livellato con la costruzione della Watling Street."}
{"id": "4712811", "revid": "729019", "url": "https://it.wikipedia.org/wiki?curid=4712811", "title": "Gokiso (metropolitana di Nagoya)", "text": " \u00e8 una stazione della metropolitana di Nagoya situata nel quartiere di Sh\u014dwa-ku a Nagoya, in Giappone. Offre l'interscambio fra le linee Tsurumai e Sakura-d\u014dri.\nStruttura.\nLa stazione, sotterranea, offre l'interscambio fra le due linee, entrambe con banchine centrali e due binari passanti."}
{"id": "4712812", "revid": "24443", "url": "https://it.wikipedia.org/wiki?curid=4712812", "title": "Col de la vall\u00e9e \u00c9troite", "text": ""}
{"id": "4712814", "revid": "1543377", "url": "https://it.wikipedia.org/wiki?curid=4712814", "title": "Manduessedum", "text": "Manduessedum fu un forte romano e insediamento della Britannia romana, posto lungo la Watling Street, ubicato in corrispondenza dell'odierna cittadina di Mancetter, nella contea inglese del Warwickshire.\n\"Manduessedum\" \u00e8 citato solo dall'Itinerario antonino."}
{"id": "4712817", "revid": "1983214", "url": "https://it.wikipedia.org/wiki?curid=4712817", "title": "L'uragano", "text": ""}
{"id": "4712818", "revid": "124506887", "url": "https://it.wikipedia.org/wiki?curid=4712818", "title": "The Album Leaf", "text": "Biografia.\nJimmy LaValle nel 1997 faceva parte dei Tristeza, gruppo post-rock di San Diego (California) insieme a Christopher Sprague, Luis Hermosillo e James Lehner. Dopo solo un anno, decide di lasciare il gruppo e crearsi un alter ego chiamato The Album Leaf.\nL'album d'esordio \"An Orchestrated Rise to Fall\" (1999) propone una miscela di chitarre, synth e piano Rhodes che crea effetti acustici suggestivi e malinconici. Il successivo Ep \"In an Off White Room Ep\" (2001) continua su questa falsariga.\nIl secondo album ufficiale si chiama \"One Day I'll Be on Time\" (Tigerstyle) e vede la luce nel 2001. In parte viene abbandonato lo sperimentalismo, per avvicinarsi alla musica ambient, alternando chitarra e pianoforte. Pubblica poi uno split album con On!Air!Library! chiamato \"A Lifetime or More\". Si tratta di un doppio EP di sei brani, di cui i primi tre firmati The Album Leaf.\nNel 2003 esce un nuovo EP, \"Seal Beach EP\" per l'etichetta spagnola Acuarela. In questo album collabora il violinista Matt Resovich.\nLa svolta definitiva avviene con il successivo album. Registrato in Islanda, \"In a Safe Place\" (giugno 2004, Sub Pop) vede la partecipazione di numerosi ed illustri artisti provenienti dall'isola nordica. Tra questi vi sono J\u00f3n \u00de\u00f3r Birgisson e Kjartan Sveinsson dei Sigur R\u00f3s, Gy\u00f0a Valtysdottir dei m\u00fam e Mar\u00eda Huld Markan degli Amiina, oltre a Pall Jenkins (The Black Heart Procession). Il romanticismo fa da filo conduttore nelle dieci tracce del disco.\nDopo l'uscita del disco il gruppo intraprende un tour negli Stati Uniti, in Europa e Asia. Nel frattempo viene pubblicato l'EP \"Red Tour EP\". Il brano \"Over the Pond\" viene inserito nel film di Paolo Sorrentino \"L'amico di famiglia\" (2006). Altre tracce tratte da \"In a Safe Place\" vengono inserite nei telefilm \"The O.C.\" e \"\".\nNel settembre 2006 esce \"Into the Blue Again\". L'album riesce a continuare nel lavoro del precedente e viene impreziosito da tre canzoni vere e proprie. Vi collaborano Joshua Eustis (Telefon Tel Aviv) e nuovamente Pall Jenkins. La traccia \"The Light\" verr\u00e0 usata anni dopo nella serie TV \"Scandal\" (2012).\nNel 2008 viene musicato il film di Friedrich Wilhelm Murnau del 1927 \"Aurora\".\nIn coincidenza del decennale di carriera, The Album Leaf si \"trasforma\" in una vera e propria band. In \"A Chorus of Storytellers\" (febbraio 2010) infatti, collaborano il bassista Luis Hermosillo (con cui aveva gi\u00e0 lavorato nei Tristeza), il polistrumentista Matthew Resovich e il batterista Timothy Reece. Il disco si fa quindi pi\u00f9 ricco di arrangiamenti e pi\u00f9 organico nel complesso. L'album \u00e8 stato missato in Islanda e masterizzato in Arizona. Viene poi fatto seguire da un tour che tocca America del Nord, Europa e Asia."}
{"id": "4712820", "revid": "729019", "url": "https://it.wikipedia.org/wiki?curid=4712820", "title": "Hisaya-\u014dd\u014dri (metropolitana di Nagoya)", "text": " \u00e8 una stazione della metropolitana di Nagoya situata nel quartiere di Naka-ku a Nagoya, in Giappone. Offre l'interscambio fra le linee Meij\u014d e Sakura-d\u014dri.\nStruttura.\nLa stazione, sotterranea, offre l'interscambio fra le due linee summenzionate. L'interscambio richiede solo l'utilizzo di una rampa di scale, o scale mobili, e richiede quindi poco tempo. La linea Meij\u014d possiede due banchine laterali con binari passanti al centro, mentre la linea Sakura-d\u014dri \u00e8 realizzata con un marciapiede centrale a isola."}
{"id": "4712824", "revid": "729019", "url": "https://it.wikipedia.org/wiki?curid=4712824", "title": "Aratama-bashi (metropolitana di Nagoya)", "text": " \u00e8 una stazione della metropolitana di Nagoya situata nel quartiere di Mizuko-ku a Nagoya, in Giappone. Offre l'interscambio fra le linee Meij\u014d e Sakura-d\u014dri.\nStruttura.\nLa stazione, sotterranea, offre l'interscambio fra le due linee summenzionate, entrambe con banchine centrali a isola e binari passanti."}
{"id": "4712826", "revid": "854974", "url": "https://it.wikipedia.org/wiki?curid=4712826", "title": "Sistema pensionistico", "text": ""}
{"id": "4712829", "revid": "327773", "url": "https://it.wikipedia.org/wiki?curid=4712829", "title": "Terafim", "text": "Terafim o \"teraphim\" (in lingua ebraica: \"\u05ea\u05e8\u05e4\u05d9\u05dd\") \u00e8 parola della lingua ebraica, presente nella Bibbia soltanto in forma plurale, di cui non si conosce la originaria etimologia.\nSebbene il termine si presenti sempre al plurale, gli studiosi sono convinti che si tratti di un \"plurale di magnitudine\", indicante la grandiosit\u00e0 e il carattere sacro degli oggetti cui fa riferimento, i quali di fatto sussistevano ed erano usati singolarmente.\nAnche l'esatta forma degli oggetti indicati dal termine \u00e8 ancora sconosciuta: nell'Antico Testamento esso \u00e8 adoperato in riferimento al pantheon degli dei semitici dell'epoca nomade degli ebrei. Forse si trattava di statue o statuine o oggetti simbolici, venerati principalmente in ambito familiare.\nLa Bibbia usa spesso il termine Terafim, in diversi libri. Di Terafim parla anche Flavio Giuseppe e la letteratura rabbinica.\nSignificato.\nSecondo una Letteratura rabbinica, il significato della parola era quello di \"faccenda menaguai\", ma questa interpretazione \u00e8 rifiutata da alcune scuole della moderna esegesi; altre, invece, identificano i terafim con qualcosa che allude al cranio umano, che sembrerebbe sostenibile dopo gli scavi di Gerico: si veda la Targum Pseudo-Jonathan. Tuttavia gli scavi nella biblica citt\u00e0 di Gerico mettono in dubbio che si trattasse di uso di questa specie di feticcio.\nReperti di scavi archeologici in Mesopotamia \u2013 in Nouzi, antica citt\u00e0 a oriente del fiume Tigri e a occidente di Ninive compiuti dal 1925 fino 1931 \u2013 indicano che il possesso dei terafim significava un rapporto devozionale a \"divinit\u00e0 domestiche\" che in certe circostanze davano, ad esempio, al genero il diritto di accedere al tribunale per acquisire il possesso dei beni del suocero mancato. ( Ancient Near Eastern Texts, par J. Pritchard, 1974, 219, 220, e nota 51).\nPerci\u00f2, pu\u00f2 essere che Rachele (Gn 31, 14-16) abbia pensato che aveva diritto di prendere i Terafim della famiglia poich\u00e9 suo padre aveva ingannato e truffato suo marito Giacobbe. Il valore giuridico dei Terafim in relazione al diritto di ereditare potrebbe far comprendere perch\u00e9 Labano, padre di Rachele, con tanta premura rincorresse, con la gente dei suoi fratelli, la comitiva dei fuggitivi, per riprenderseli (Gn 31, 19-30):\nI terafim nelle traduzioni greche e in altre lingue.\nIn altre lingue le traduzioni spesso si limitano alla translitterazione. Invece:\nFrequenza del termine nella Bibbia.\nEsso appare frequentemente, senza mai tuttavia che ne venga spiegato il significato: questo tuttavia si pu\u00f2 ricavare dai contesti e dalle circostanze del richiamo della parola.\nQuesto versetto d\u00e0 ragione ai Settanta che traducono terafim per \u201coracolo\u201d facendo pensare che si tratti di oggetti cultuali il cui utilizzo permetteva ai sacerdoti una qualche sorta di divinazione.\nIl fatto che Mikal che adora Jav\u00e9 e si serve dei terafim (1Sam 19) e che Labano (Gen 31, 30) considera i suoi recuperati terafim come rappresentazione dei \u201csuoi dei\u201d sembra indicare che si trattava di immagine di Jav\u00e9. Ma sarebbe l'unico caso perch\u00e9 le altre attestazioni fanno supporre che mai \u00e8 raffigurato Jav\u00e9.\nSecondo testi biblici, i terafim erano vietati come si arguisce dal 2Re 23, 1-2: \n e del citato Osea. Ma \u00e8 possibile che l'uso di questi oggetti contrari alla religione ebraica, sia durato tra il popolo almeno fino all'epoca del Giudaismo e anche oltre ..\nDal libro dei Giudici si apprende che le trib\u00f9 israelitiche, minacciate dai nemici e dai predicatori javisti, dovettero abbandonare gli idoli. Si veda 10, 6-16."}
{"id": "4712830", "revid": "1075510", "url": "https://it.wikipedia.org/wiki?curid=4712830", "title": "Jean-Baptiste Rom\u00e9 de L'Isle", "text": " \u00c8 considerato uno dei fondatori della moderna cristallografia.\nBiografia.\nJean-Baptiste partecipa in qualit\u00e0 di ufficiale alla guerra franco-indiana dove viene fatto prigioniero dai Britannici e rimpatriato nel 1764 dopo cinque anni di prigionia. Si interessa alla chimica sotto la guida di Balthazar Georges Sage, in seguito si sviluppa la sua passione per la mineralogia e compila i cataloghi di varie collezioni private. Seguendo le idee di Linneo, pensa che sia possibile classificare i cristalli in base alla loro forma esteriore, idea che, all'epoca, ha suscitato grande opposizione.\nNel suo \"Essai de Cristallographie\" del 1772 e poi in \"Cristallographie\" del 1783, utilizza le nozioni di \"forma primitiva\" e \"troncamento\". Le misure che chiede di realizzare ad Arnould Carangeot, ideatore di un goniometro che permette di misurare con precisione gli angoli diedri delle facce cristalline, lo conducono ad enunciare la sua legge della costanza dell'angolo diedro. La cristallografia dispone a questo punto di un parametro quantitativo, l'inclinazione tra le facce a partire dalla quale da una parte \u00e8 possibile procedere con la classificazione e dall'altra parte le teorie sulla struttura permettono di sviluppare e di confrontare con la realt\u00e0.\nUno dei due collegi della sua citt\u00e0 natale, Gray, porta il suo nome."}
{"id": "4712832", "revid": "290275", "url": "https://it.wikipedia.org/wiki?curid=4712832", "title": "Polluzione notturna", "text": ""}
{"id": "4712834", "revid": "564451", "url": "https://it.wikipedia.org/wiki?curid=4712834", "title": "Stazione di Aratama-bashi", "text": ""}
{"id": "4712836", "revid": "155634", "url": "https://it.wikipedia.org/wiki?curid=4712836", "title": "Campionato italiano Ice Sledge Hockey 2013-2014", "text": "Il Campionato italiano Ice Sledge Hockey 2013-2014 \u00e8 la decima edizione di questo torneo, organizzato dalla Federazione Italiana Sport del Ghiaccio, la prima a quattro squadre.\nLe hanno vinto il loro sesto titolo.\nFormula e partecipanti.\nLe compagini iscritte sono per la prima volta quattro: alle rappresentative regionali di Piemonte (, campioni in carica), Lombardia () e Alto Adige (), si \u00e8 infatti aggiunta la rappresentativa del Friuli-Venezia Giulia (), composta perlopi\u00f9 da giocatori austriaci dei Carinthian Steelers.\nLa formula \u00e8 pertanto variata: nella \"Regular Season\" le squadre disputano un doppio girone di andata e ritorno. In caso di parit\u00e0 al termine dei tempi regolamentari, viene giocato un tempo supplementare con la regola del golden gol. In caso di ulteriore parit\u00e0, si passa ai tiri di rigore. Vengono assegnati tre punti alla squadra vincitrice nei tempi regolamentari, due alla squadra vincitrice ai tempi supplementari o ai rigori, un punto alla squadra sconfitta ai supplementari o ai rigori.\nAlla \"Regular Season\" seguono i \"play-off\" che vedranno affrontarsi in semifinale, al meglio delle tre gare, la prima contro la quarta classificata e la seconda contro la terza. Le vincenti delle semifinali si incontreranno nella finale scudetto, sempre al meglio delle tre gare. Non \u00e8 prevista la finale terzo-quarto posto: le squadre saranno classificate in base alla posizione in \"Regular Season\".\nCoppa Italia.\nAlla squadra che termina al primo posto la \"Regular Season\" si aggiudica la Coppa Italia."}
{"id": "4712847", "revid": "1571097", "url": "https://it.wikipedia.org/wiki?curid=4712847", "title": "La casa in riva al mare (Fiorella Mannoia)", "text": "La casa in riva al mare \u00e8 la prima traccia del Lato B di \"Storie di casa mia\", terzo album del cantautore bolognese Lucio Dalla pubblicato nel 1971. Fiorella Mannoia reinterpreta la canzone come primo singolo estratto dall'album \"A te \"dedicato a Dalla, scomparso l'anno precedente, e pubblicato l'11 ottobre 2013. Il singolo viene pubblicato per la Oy\u00e0/Sony Music."}
{"id": "4712850", "revid": "729019", "url": "https://it.wikipedia.org/wiki?curid=4712850", "title": "Stazione di Kunisada", "text": "La \u00e8 una stazione ferroviaria della citt\u00e0 di Isesaki, nella prefettura di Gunma gestita dalla JR East.\nStruttura.\nLa stazione \u00e8 realizzata in superficie e dispone di un marciapiede laterale e uno a isola, con tre binari totali. I marciapiedi non sono ancora stati allineati ai nuovi standard (76\u00a0cm sul piano del ferro), quindi rimane un certo dislivello fra la banchina e il piano di calpestio dei treni."}
{"id": "4712852", "revid": "121160569", "url": "https://it.wikipedia.org/wiki?curid=4712852", "title": "Giuseppe Della Corte", "text": "Gioca nel ruolo di schiacciatore e opposto nella Pallavolo Alba.\nCarriera.\nLa carriera di Giuseppe Della Corte inizia quando entra a far parte del settore giovanile dell'Amicizia Volley, la squadra del suo comune di nascita Acquaviva Delle Fonti (BA). Viene ceduto nel 2009 al Piemonte Volley di Cuneo, nel quale gioca per due stagioni. Nel campionato 2009-10 passa al Club Italia in Serie B1 e sempre col club federale, ripescato nella serie cadetta, disputa la Serie A2 nella stagione successiva. Nell'annata 2011-12 gioca per La Fenice Volley Isernia, ma, dopo la chiusura del club, passa al Volley Potentino per il campionato successivo.\nNella stagione 2013-14 ottiene in primo ingaggio in Serie A1, vestendo la maglia della Sir Safety Umbria Volley di Perugia, ma nella stagione successiva torna in serie cadetta con il neopromosso Volley Tricolore Reggio Emilia.\nPer il campionato 2015-16 \u00e8 in Serie B1 con la Pallavolo Alba."}
{"id": "4712855", "revid": "729019", "url": "https://it.wikipedia.org/wiki?curid=4712855", "title": "Stazione di Iwajuku", "text": "La \u00e8 una stazione ferroviaria della citt\u00e0 di Midori, nella prefettura di Gunma gestita dalla JR East.\nStruttura.\nLa stazione \u00e8 realizzata in superficie e dispone di un marciapiede laterale e uno a isola, con tre binari totali. I marciapiedi non sono ancora stati allineati ai nuovi standard (76\u00a0cm sul piano del ferro), quindi rimane un certo dislivello fra la banchina e il piano di calpestio dei treni."}
{"id": "4712858", "revid": "729019", "url": "https://it.wikipedia.org/wiki?curid=4712858", "title": "Edizioni Seghers", "text": "La Edizioni Seghers (\"\u00c9ditions Seghers\" in francese) \u00e8 una casa editrice francese creata nel 1944 da Pierre Seghers e dedicata soprattutto all'edizione di opere di poesia.\nPierre Seghers ha creato la sua prima casa editrice nel 1938 con il nome di \"\u00c9ditions de la Tour\" a Villeneuve-l\u00e8s-Avignon. Prese quindi definitivamente il nome di \"\u00c9ditions Seghers\" a partire da maggio 1944, con il primo numero della collana \"Po\u00e8tes d'aujourd'hui\", dedicata a Paul \u00c9luard.\nPierre Seghers e la sua casa editrice s'installarono a Parigi nell'agosto 1944, prima in \"boulevard Raspail\", poi in \"rue de Vaugirard\".\nPierre Seghers vendette la sua casa editrice all'amico Robert Laffont nel 1969.\nConosciuta per le sue collane dedicate alla poesia, emblematica quella di \"Po\u00e8tes d'aujourd'hui\", essa ha egualmente pubblicato antologie dedicate a cantanti (\"Po\u00e9sie et chanson\"), a scienziati, a cineasti, a filosofi, etc.\nLe sue edizioni sono ricche di opere di poeti francesi rinomati quali Louis Aragon o Paul \u00c9luard, compagni nella \"Resistance\" di Pierre Seghers.\nDopo anni di funzionamento al rallentatore, durante gli anni novanta, la casa editrice ha pubblicato molte opere per iniziativa di Leonello Brandolini d'Adda, presidente e direttore generale delle \"Editions Robert Laffont\", e di Bruno Doucey, direttore delle \"\u00c9ditions Seghers\", dal 2003 al 2009.\nUn'esposizione dedicata a Pierre Seghers e alla sua casa editrice si \u00e8 tenuta a Parigi al Museo di Montparnasse da luglio ad ottobre 2011, poi a Villeneuve-l\u00e8s-Avignon dal 1\u00ba dicembre 2012 al 31 marzo 2013."}
{"id": "4712860", "revid": "106456", "url": "https://it.wikipedia.org/wiki?curid=4712860", "title": "\u00c9ditions Seghers", "text": ""}
{"id": "4712861", "revid": "436907", "url": "https://it.wikipedia.org/wiki?curid=4712861", "title": "La novit\u00e0 (Moreno)", "text": "La novit\u00e0 \u00e8 un singolo del rapper italiano Moreno, pubblicato il 20 settembre 2013 come terzo estratto dal primo album in studio \"Stecca\".\nDescrizione.\nSi tratta del brano che apre il disco ed \u00e8 stato composto dallo stesso rapper e da Fabri Fibra.\nVideo musicale.\nIl video \u00e8 stato pubblicato il 30 settembre 2013. Nel video \u00e8 presente anche un ex-compagno della dodicesima edizione di \"Amici di Maria De Filippi\", Anthony Donadio."}
{"id": "4712863", "revid": "125014958", "url": "https://it.wikipedia.org/wiki?curid=4712863", "title": "Nasim Pedrad", "text": "Biografia.\nNata a Teheran, in Iran, \u00e8 cresciuta presso Irvine, in California, dopo essere emigrata negli Stati Uniti nel 1984. Ha una sorella, Nina, scrittrice di commedie. Debutta in televisione nel 2006 aderendo alla nota serie televisiva \"Una mamma per amica\" per un solo episodio. Ha successivamente coperto il ruolo dell'infermiera Suri in \"E.R. - Medici in prima linea\".\nNel 2009 ottiene il suo pi\u00f9 importante ingaggio, quello per cui oggi \u00e8 meglio nota: prende infatti parte al cast di repertorio del \"Saturday Night Live\" divenendo la prima attrice proveniente dal Medio Oriente dello show. Entrer\u00e0 poi a far parte del cast principale dell'SNL nel 2011 e vi rester\u00e0 fino al 2014, quando decider\u00e0 di lavorare per la sitcom \"Mulaney\" dell'omonimo John Mulaney stand-up comedian e collega dell'SNL. Grazie al suo aspetto e alla sua capacit\u00e0 interpretava spesso sia ruoli di signore anziane che di ragazzi o bambine. Si esibiva spesso nelle imitazioni di personaggi della politica o dello spettacolo tra cui: Kim Kardashian, Arianna Huffington, Barbara Walters, Kelly Ripa, Aziz Ansari, Nicki Minaj, Michelle Malkin, Sonia Sotomayor, Christina Aguilera, Vanessa Hudgens, Lea Michele, Alicia Keys, Shakira, Mary-Kate Olsen, Gloria Allred, Bobby Jindal e altri.\nNel 2012 appare nel film \"Il dittatore\", e l'anno dopo d\u00e0 voce a Jillian in \"Cattivissimo me 2\". Nel 2015 lavora nuovamente per la televisione: dalla quarta stagione recita in \"New Girl\". Viene inserita nel cast della commedia horror \"Scream Queens\" nel ruolo di Gigi Caldwell. Nel 2019 recita in \"Aladdin\", remake live action dell'omonimo film d'animazione Disney del 1992, diretto da Guy Ritchie.\nDoppiatrici italiane.\nNelle versioni in italiano dei suoi film, Nasim Pedrad \u00e8 stata doppiata da:\nDa doppiatrice \u00e8 sostituita da:"}
{"id": "4712865", "revid": "205250", "url": "https://it.wikipedia.org/wiki?curid=4712865", "title": "Umberto Panini", "text": "Biografia.\nFiglio di Antonio Panini e Olga Cuoghi, dal 1959, sposato con Adriana Bertacchini, da tutti conosciuta come \"Tina\", dalla quale ha avuto i figli Manuela, Marco, Giovanni e Matteo.\nDopo varie esperienze professionali in Venezuela, nel 1964 rientra a Modena su esortazione del fratello Giuseppe che gli scrisse la ormai storica frase \"..l'America \u00e8 qua\". Al suo ritorno, affianca quindi i fratelli Giuseppe, Benito e Franco nell'attivit\u00e0 delle Edizioni Panini, in cui si occupa in particolare della parte industriale e produttiva, progettando e realizzando personalmente svariati macchinari adibiti alle varie necessit\u00e0 dell'azienda, tra cui la celebre \"\"Fifimatic\".\nGrazie alla sua fortissima inclinazione tecnica e ad un team familiare affiatato e collaborativo, l'azienda modenese si assicura cos\u00ec in pochi anni la leadership internazionale nel settore delle figurine da collezione. \nAbbandonato il campo dell'editoria, Umberto Panini fonda l'azienda \"Hombre\"\" agroalimentare a ciclo biologico, dove produce un Parmigiano Reggiano Dop."}
{"id": "4712866", "revid": "183694", "url": "https://it.wikipedia.org/wiki?curid=4712866", "title": "Carlo Maria Gramaccioli", "text": " Noto per aver scritto libri sulla mineralogia di carattere consultativo come \"Il meraviglioso mondo dei cristalli\" e \"Minerali alpini e prealpini\". Ha scoperto una ventina di nuove specie mineralogiche.\nLe sue ceneri sono conservate in una celletta del cimitero di Lambrate."}
{"id": "4712867", "revid": "599013", "url": "https://it.wikipedia.org/wiki?curid=4712867", "title": "Chris Murphy", "text": ""}
{"id": "4712868", "revid": "287204", "url": "https://it.wikipedia.org/wiki?curid=4712868", "title": "City of Edinburgh Kings", "text": "I City of Edinburgh Kings sono una societ\u00e0 di pallacanestro, fondata nel 1988 con la denominazione di City of Edinburgh Basketball Club.\nStoria.\nOrigini.\nIl City of Edinburgh Basketball Club \u00e8 stato fondato nel 1988, quando le squadre juniores di \"Portobello\" e \"Wester Hailes\" si fusero per entrare nel campionato nazionale maschile. \"Portobello BC\" derivava dalla formazione del \"Portobello Old Parish Church Youth Club\" (POPYC) degli anni '60.\nDai primi anni '70 il \"Portobello BC\" aveva la sede presso il plesso scolastico \"Portobello High School\" (tuttora la sede della societ\u00e0) e qui, tramite Toni Szifris, la squadra si svilupp\u00f2 attraverso una politica votata al reclutamento dei giovani verso il basket.\nStoria recente.\nDalla fondazione dei Edinburgh Kings la societ\u00e0 \u00e8 riuscita a svilupparsi fino a vincere la sua prima Coppa di Scozia nel 2002 ed il campionato l'anno successivo nel 2003, diventando il club in attivit\u00e0 di maggior successo del paese."}
{"id": "4712869", "revid": "1543377", "url": "https://it.wikipedia.org/wiki?curid=4712869", "title": "Bloomfield &amp; Harris", "text": "Bloomfield &amp; Harris \u00e8 un album pubblicato nel 1979 dalla casa discografica Kicking Mule e prodotto da Norman Dayron.\nIn questo disco Mike Bloomfield ed il chitarrista Woody Harris suonano nove brani, nella maggior parte tradizionali senza altro accompagnamento, nell'estate del 1980, i due fecero una serie di concerti in Europa (in Italia e Svezia, Settembre 1980, con la violoncellista Maggie Edmondson)."}
{"id": "4712872", "revid": "606039", "url": "https://it.wikipedia.org/wiki?curid=4712872", "title": "Andromeda formosa", "text": ""}
{"id": "4712874", "revid": "606039", "url": "https://it.wikipedia.org/wiki?curid=4712874", "title": "Lyonia formosa", "text": ""}
{"id": "4712875", "revid": "606039", "url": "https://it.wikipedia.org/wiki?curid=4712875", "title": "Pieris bodinieri", "text": ""}
{"id": "4712877", "revid": "15756", "url": "https://it.wikipedia.org/wiki?curid=4712877", "title": "Madonna del Voto", "text": "La Madonna del Voto \u00e8 un dipinto a tempera e oro su tavola (122x70 cm) di Dietisalvi di Speme, databile al 1267 circa e conservato nel Duomo di Siena. \nStoria.\nI Senesi dedicarono un nuovo altare alla Madonna in Duomo dopo la vittoria nella battaglia di Montaperti (1260). Nel 1262 ne fu promossa la fondazione, nella terza campata della navata sinistra, e nel 1267 si arrivava all'approvazione finale e verosimilmente alla realizzazione dell'opera, che doveva far parte di un insieme pi\u00f9 grande. L'opera in s\u00e9 non \u00e8 comunque documentata nel luogo attuale prima del 1420, quando venne elevata sull'altare di San Bonifacio. \nNel Trecento la sua fama di opera miracolosa le valse l'appellativo di \"Madonna delle Grazie\" e nell'anno 1400 Francesco e Andrea Vanni l'arricchirono di una predella con al centro lo \"Sposalizio della Vergine\" e almeno una \"Storia di san Bonifacio\", santo che doveva comparire a lato di Maria, tra gli scomparti dell'ipotetico polittico. \nNel corso del XV secolo l'usanza di offrirle ex-voto tondeggianti che le erano appesi intorno le valsero il nome di \"Madonna dagli occhi grossi\", da non confondere con un'altra opera pure in Duomo del Maestro di Tressa (oggi al Museo dell'Opera della Metropolitana). \nNel 1455 fu autorizzato di segare via le parti laterali e la predella per portare l'immagine in processione e inserirla in un tabernacolo marmoreo nella cappella dell Madonna costruita nel 1447. Solo dal 1630, per ringraziamento per la fine della peste, l'immagine inizi\u00f2 ad essere nota come \"Madonna del Voto\". Nel 1659 la cappella fu distrutta e la Madonna collocata alla parete, ma solo fino al 1662, quando trov\u00f2 una collocazione pi\u00f9 degna e definitiva nella cappella intitolata all'Immacolata, commissionata da papa Alessandro VII Chigi nel 1660 e rimasta in patronato alla nobile famiglia Chigi fino alla fine del Novecento. L'immagine della Madonna del Voto \u00e8 considerata la principale e pi\u00f9 venerata icona mariana della Citt\u00e0 e dell'Arcidiocesi di Siena; ad essa \u00e8 tributato il titolo di \"Advocata Senensium.\" \nDal punto di vista critico, l'opera non ha goduto di particolare attenzione finch\u00e9 Garrison, notandone il buono stato conservatiovo libero da ridipinture, non la pubblic\u00f2 nel 1949. Stubblebine, nel 1964, la dat\u00f2 agli anni ottanta del Duecento, riferendola a Guido da Siena. La confusione con la \"Madonna dagli occhi grossi\" del Maestro di Tressa fu chiarita solo nel 2003.\nFu poi Luciano Bellosi, nel 1991, a riferire l'opera a Dietisalvi di Speme, artista messo a fuoco proprio nei suoi studi come caposcuola della scuola senese del Duecento. \nAppaiono remote le ipotesi che l'opera potesse essere stata sull'altare maggiore prima della \"Maest\u00e0\" di Duccio, o che fosse al centro delle tavolette del \"Dossale di Badia Ardenga\" (costituendo un \"unicuum\" difficilmente spiegabile).\nDescrizione e stile.\nLa Madonna \u00e8 di tipo hodigitria, indicante il Bambino che benedice. \nLo stile mostra un allontanamento, rispetto dalla \"Madonna di San Bernardino\" e la \"Madonna Galli-Dunn\", dalle influenze di Coppo di Marcovaldo, avvicinandosi piuttosto alle ricerche del pisano Gilio di Pietro. Lo si vede nella linea d'ombra pressoch\u00e9 ininterrotta dall'angolo interno dell'occhio sinistro fino al labbro superiore, oppure nel bordo rigido e metallico della cuffia sotto il velo. \nIl Bambino, un piccolo filosofo con tanto di rotolo, non ha pi\u00f9 i capelli ricci, ma a codinzoli. Nel volto malinconico di Maria sono state colte alcune prime influenze di Cimabue in territorio senese. "}
{"id": "4712879", "revid": "606039", "url": "https://it.wikipedia.org/wiki?curid=4712879", "title": "Pieris huana", "text": ""}
{"id": "4712886", "revid": "119159", "url": "https://it.wikipedia.org/wiki?curid=4712886", "title": "Nora Hetherington", "text": ""}
{"id": "4712888", "revid": "119877702", "url": "https://it.wikipedia.org/wiki?curid=4712888", "title": "Mathieu Montcourt", "text": "Il suo miglior risultato nei tornei del Grande Slam fu il 2\u00ba turno al Roland Garros nelle edizioni 2006, 2007, e 2009, nelle quali fu battuto rispettivamente da Lleyton Hewitt, Jarkko Nieminen e Radek \u0160t\u011bp\u00e1nek.\nMor\u00ec improvvisamente nel 2009 all'et\u00e0 di 24 anni per un'embolia polmonare, conseguente a un attacco cardiaco. Il tennista era in piena attivit\u00e0: aveva giocato il suo ultimo match due giorni prima."}
{"id": "4712894", "revid": "1728", "url": "https://it.wikipedia.org/wiki?curid=4712894", "title": "G\u00fcns", "text": ""}
{"id": "4712896", "revid": "1728", "url": "https://it.wikipedia.org/wiki?curid=4712896", "title": "M\u00e4hrisch-Wei\u00dfkirchen", "text": ""}
{"id": "4712900", "revid": "110157", "url": "https://it.wikipedia.org/wiki?curid=4712900", "title": "D\u017eida (citt\u00e0)", "text": "D\u017eida () \u00e8 un insediamento di tipo urbano della Russia, situato nella Repubblica di Buriazia."}
{"id": "4712901", "revid": "599013", "url": "https://it.wikipedia.org/wiki?curid=4712901", "title": "Conservatore di Roma", "text": "I Conservatori di Roma o della \"Camera Capitolina\" erano i tre magistrati che, insieme al Priore dei Caporioni, costituivano il \"Magistrato Romano\" nel periodo compreso tra il XIII secolo e il 1870, anno della fine del potere temporale dei Papi.\nTalvolta, essi erano anche detti \"Conservatores Camerae Alme Urbis\" o C\"onservatori del popolo romano\". Tale magistratura cittadina, che rappresentava il potere esecutivo, si ispirava nelle sue funzioni ai consoli romani dell'antichit\u00e0.\nStoria.\nLa presenza dei Conservatori \u00e8 nota fin dal 1223 inizialmente sotto forma di supplenza dei Senatori di Roma (\"Conservatores Camere Alme Urbis loco Senatoris\") e si protrasse ininterrottamente fino al 1866. La carica era stata istituita successivamente all'uso di nominare Senatori, i quali erano di solito nobili di provenienza forestiera e ignari delle leggi e delle consuetudini della Citt\u00e0. I Conservatori, pertanto, si occupavano di vigilare sull'osservanza e sul mantenimento degli \"Statuta\" soprattutto da parte dei senatori stessi, sulle condizioni e sulla manutenzione delle mura, dei ponti e delle strade della citt\u00e0, sulla conservazione dei monumenti pubblici con l'onere di reperire i relativi fondi, oltre a ricoprire numerose altre prerogative. Essi rappresentavano il vertice dell'amministrazione cittadina di Roma (detta Camera Capitolina) e per le loro funzioni erano considerati gli eredi degli antichi edili romani.\nI compiti dei conservatori vennero esplicitati per la prima volta negli Statuti del 1523, ad esempio nell'azione di contrasto dei monop\u00f2li contrari agli Statuti stessi.\nLa loro autonomia che era andata progressivamente aumentando durante la Cattivit\u00e0 avignonese, fu sensibilmente ridimensionata al ritorno a Roma del Papa Martino V Colonna che, nella sua opera di risanamento delle istituzioni ecclesiastiche e civili, ne aument\u00f2 la dipendenza dalla Curia romana: non era infatti rara la nomina a Conservatore da parte degli stessi pontefici.\nLa loro residenza era l'omonimo Palazzo sulla piazza del Campidoglio con gli annessi uffici e archivi del Senato romano. I Conservatori ricevevano nelle proprie mani il giuramento del nuovo Senatore di Roma.\nEssi venivano estratti sulla base di liste redatte per ciascuno dei 14 rioni dai relativi capo-rioni, noti come \"banderesi\" dal 1262, che, insieme agli \"imbussolatori,\" formavano l'elenco degli eleggibili che venivano messi nel \"bussolo\" ed estratti alla presenza dei principali rappresentanti della municipalit\u00e0 e della Curia nella basilica dell'Ara Coeli in Campidoglio, ogni tre mesi (dopo il 1731 ogni sei mesi, ma ci furono casi in cui si arriv\u00f2 persino a superare i due anni) tra le principali famiglie romane e poi dalle 180 nobili descritte nella Bolla Urbem Romam del 1746.\nEleggibilit\u00e0.\nL'elezione all'ufficio era molto ambita, sia per il cospicuo compenso, sia perch\u00e9 l'elezione attribuiva automaticamente alla famiglia dell'eletto il rango della nobilt\u00e0 municipale o civica romana (patriziato). All'elezione seguiva un protocollo molto complesso, per cui una volta avvenuta non poteva ripetersi se non dopo una sospensione di almeno due mandati. Le famiglie che, tuttavia, si fregiarono di tale dignit\u00e0 pi\u00f9 frequentemente furono, comunque, soprattutto quelle di pi\u00f9 antico radicamento nel patriziato romano, che pur permettendo l'inserimento di nuove famiglie nelle cariche cittadine, tese a mantenere saldo il controllo sulle cariche pi\u00f9 importanti all'interno del nucleo pi\u00f9 antico di esso; tra le pi\u00f9 presenti spiccavano infatti su tutte i Mattei nei loro diversi rami che, solo tra 1500 e 1564, ricoprirono il Conservatorato per ben 23 volte, seguiti dagli Altieri, i Caffarelli, i Capranica, i Cenci, i Crescenzi, i Del Bufalo, i Mancini, i Santacroce, seguite, a loro volta, da diverse altre (Alberini, Albertoni, Arcioni, Astalli, Boccabella, Boccamazza, Boccapaduli, Capizucchi, Capocci, Capodiferro-Maddaleni, Castellani, Cesarini, Fabi, Leni, Maccarani, Margani, Massimo, Mellini, Muti, Naro, Paluzzi, Paoli, Papazzurri, Planca Coronati, Ponziani, Porcari, Sanguigni, Tedallini ecc.) : questo, nonostante che il ceto nobiliare romano fosse necessariamente \"aperto\", grazie al continuo afflusso nella citt\u00e0 di nuove famiglie al seguito dei papi, in alcuni casi perfino di origine straniera.&lt;br&gt;\nTali famiglie che andarono a costituire il ceto del patriziato cittadino, originariamente erano quelle che Paolo Giovio defin\u00ec come nobilt\u00e0 della \"seconda squadra\" le cui entrate sin dal XIV secolo, derivavano quasi esclusivamente dall'esercizio del \"bovattiere\" ossia dell'allevatore di bestiame o del mercante di campagna, dall'appalto delle gabelle, dalla mercatura e dal prestito di denaro o del lucroso commercio dei tessuti, differenziandosi cio\u00e8 dalla decina o poco pi\u00f9 di famiglie che costituivano il nucleo della aristocrazia feudale, le cui entrate erano costituite in larga parte da rendite feudali, dall'esercizio dei diritti baronali e dalle condotte militari, alle quali le famiglie della nobilt\u00e0 civica sistematicamente fornivano, schierate nel quadro delle tradizionali alleanze famigliari, appoggio finanziario e militare durante le lotte per il predominio della Citt\u00e0.\nCompiti dei Conservatori.\nI Conservatori erano designati dal Papa a rappresentare il senato e il popolo romano per un limitato periodo di tempo: essi erano preposti alla gestione economica della citt\u00e0.\nIl Tribunale dei Conservatori, da loro presieduto, aveva il potere di emettere sentenze giudiziarie sulle controversie economiche e amministrative della citt\u00e0, e di emettere ordinanze su varie materie: esso fu soppresso infine nel 1847 con la riforma promulgata da Pio IX tramite legge speciale sotto forma di \"motu proprio\" del 1 ottobre 1847 (\"Struttura e organizzazione municipale e dell'amministrazione degli uffici\"), che port\u00f2 inoltre i Conservatori da tre a otto, con la soppressione del Priore dei Caporioni. I Conservatori erano responsabili, oltre che della gestione economica, anche della sicurezza della citt\u00e0: particolare importanza avevano i compiti di vigilanza della stabilit\u00e0 dei prezzi dei grani e la gestione dell'ordine pubblico, anche nel caso della sicurezza delle feste e delle celebrazioni pubbliche, come ad esempio il Carnevale, presenziando ad esse. Tali ministri erano distinti da quello del senatore di Roma (carica solitamente vitalizia, di cui essi esercitavano le funzioni in sua mancanza), sui ricorsi presentati dai consoli delle arti e di altre materie e del Consolato dell'Agricoltura, e con la piena giurisdizione sui quattro feudi del popolo romano: Magliano Sabina, Cori, Barbarano Romano e Vitorchiano con diritto di visita su di essi. Il ruolo dei Conservatori era particolarmente critico nei periodi di Sede Vacante, tra la morte del Pontefice e l'elezione del successore. Infine, i Conservatori avevano la facolt\u00e0 di concedere il privilegio di cittadinanza romana.\nEssi godevano, tra gli altri privilegi, quello di sostenere le aste del baldacchino del papa durante la cerimonia della sua incoronazione. Nelle cerimonie vestivano dell'abito senatorio (\"rubbone\") di broccato d'oro lungo sino ai piedi con maniche larghe e berrettone nero. Nella firma dei loro atti in rappresentanza del Senato Romano, si servivano della seguente formula: \"Senatus Populique Romanus auctoritate qua fungimur + S.P.Q.R.\""}
{"id": "4712902", "revid": "120641557", "url": "https://it.wikipedia.org/wiki?curid=4712902", "title": "Henry Sinclair I, conte delle Orcadi", "text": "Egli viene a volte identificato con un'altra ortografia del suo cognome, \"St. Clair\". Era il nonno di William Sinclair Vescovo di Dunkeld, che fece erigere la cappella di Rosslyn.\u00c8 conosciuto oggi a causa di una leggenda moderna che dice che ha preso parte a spedizioni in Groenlandia e Nord America quasi 100 anni prima di Cristoforo Colombo.\nSecondo una biografia pubblicata molti anni dopo la sua morte, egli mor\u00ec in battaglia contro gli inglesi intorno al 1400. \nWilliam Thomson, nel suo libro \"The New History of Orkney\", scrive: \"Ha avuto un singolare destino di godere di una sempre pi\u00f9 grande fama postuma che poco ha a che fare con tutto ci\u00f2 che ha realizzato nel corso della sua vita.\""}
{"id": "4712903", "revid": "1305772", "url": "https://it.wikipedia.org/wiki?curid=4712903", "title": "Birds", "text": ""}
{"id": "4712904", "revid": "1543377", "url": "https://it.wikipedia.org/wiki?curid=4712904", "title": "Organo della chiesa del Nostro Redentore a Copenaghen", "text": "Con organo della chiesa del Nostro Redentore ci si riferisce a un organo a canne monumentale presente a Copenaghen, in Danimarca.\nStoria.\nNell'aprile 1696, quando la chiesa del Nostro Redentore venne inaugurata, non disponeva di alcuno strumento fisso. Dopo alcune settimane i superiori della chiesa acquistarono un piccolo organo positivo, con il quale venivano accompagnati i servizi liturgici. Nel mese di luglio dello stesso anno, per\u00f2, la chiesa stipul\u00f2 un contratto con i fratelli Johan e Peter Petersen Botzen per la realizzazione di un organo monumentale.\nLo scultore Christian Nerger ricevette la commissione di realizzare l'imponente cassa lignea, ancora esistente. Anche le canne della facciata dei fratelli Botzen, insieme ad alcuni registri, sono seicentesche, ma sono le uniche cose che rimangono dello strumento originale. Sulla cassa \u00e8 presente un'iscrizione che indica l'anno 1698, facendone cos\u00ec la pi\u00f9 antica cassa d'organo di Copenaghen. Le balconate laterali vennero aggiunte nel 1732.\nLa facciata di Nerger \u00e8 un enorme omaggio al re Cristiano V di Danimarca. Al centro del positivo tergale, infatti, \u00e8 presente un busto del sovrano. Ai lati sono presenti le parole \u00abPiet\u00e0 e Giustizia\u00bb, il motto del re, e, sopra, \u00abDeo &amp; C5 Gloria\u00bb (\"Gloria a Dio e a Cristiano V\"). Sotto la cassa sono presenti due elefanti, simboli dell'Ordine dell'Elefante.\nL'organo venne riparato diverse volte nel corso del XVIII e del XIX secolo fino a quando, nel 1889, venne interamente sostituito dalla ditta Busch &amp; Son, la quale realizz\u00f2 uno strumento di gusto romantico, preservando solo la cassa e le canne del prospetto. Lo strumento venne restaurato nel 1939 dalla Marcussen &amp; Son, e, nel 1950, Poul-Gerhard Andersen fece suonare le canne della facciata, che erano mute dal 1889.\nL'organo fu ricostruito da Andersen nel 1965 riutilizzando parte del materiale fonico originario. L'ultimo restauro venne eseguito nel 1998, in occasione del terzo centenario dello strumento.\nCaratteristiche tecniche.\nLa disposizione fonica, attualmente, \u00e8 la seguente:"}
{"id": "4712906", "revid": "1305772", "url": "https://it.wikipedia.org/wiki?curid=4712906", "title": "Bjarne Hansen", "text": ""}
{"id": "4712908", "revid": "61977598", "url": "https://it.wikipedia.org/wiki?curid=4712908", "title": "Umfredo di Puglia", "text": ""}
{"id": "4712910", "revid": "122246", "url": "https://it.wikipedia.org/wiki?curid=4712910", "title": "Valentina Zago", "text": "Carriera.\nClub.\nLa carriera di Valentina Zago inizia nel 2005 nella Pallavolo Stra, dove disputa il campionato di Serie C; nell'annata successiva entra a far parte del club della Federazione Italiana Pallavolo, ossia il , in Serie B2, dove resta per due stagioni.\nNella stagione 2008-09 passa alla Valsugana Volley di Padova, in Serie B1, mentre per il campionato successivo resta nella stessa divisione vestendo la maglia del .\nNella stagione 2011-12 viene acquistata dal , neopromosso in Serie A2: a seguito del ripescaggio della squadra lombarda esordisce in Serie A1 nella stagione 2013-14, ma nel gennaio 2015 lascia la formazione lombarda per fare la sua prima esperienza all'estero, venendo ingaggiata per la seconda parte dell'annata dal , club militante nella Ligue A francese, aggiudicandosi la Coppa di Francia.\nRitorna in Italia gi\u00e0 per il campionato 2015-16, ingaggiata dalla , in Serie A2, con cui conquista la promozione. Nella stagione 2016-17 \u00e8 alla di Scandicci in Serie A1, stessa categoria dove milita nell'annata seguente quando per\u00f2 difende nuovamente i colori della formazione di Casalmaggiore, mentre nell'annata 2018-19 ritorna al club di Scandicci.\nNella stagione 2019-20 torna a disputare il campionato cadetto, ingaggiata dal .\nNazionale.\nNel 2007, con la nazionale Under-18 vince la medaglia di bronzo al campionato europeo di categoria.\nNel 2011 ottiene le prime convocazioni nella nazionale maggiore."}
{"id": "4712911", "revid": "1305772", "url": "https://it.wikipedia.org/wiki?curid=4712911", "title": "Bjarne Pettersen", "text": ""}
{"id": "4712912", "revid": "57342", "url": "https://it.wikipedia.org/wiki?curid=4712912", "title": "Eduard von Zambaur", "text": "Biografia.\nDopo la scuola secondaria inferiore militare a G\u00fcns e la scuole secondaria superiore militare a M\u00e4hrisch-Wei\u00dfkirchen, frequent\u00f2 dal 1880 al 1883 la Accademia militare teresiana a Wiener Neustadt. Nel 1886 fu nominato Leutnant (tenente) e nel 1890 Oberleutnant (Primo tenente). Dal 1890 al 1893 fu insegnante alla scuola cadetti a Vienna, dal 1897 all'Accademia teresiana e nel 1913 fu impiegato come insegnante alla scuola militare a Marburg an der Drau. \nAccanto alla sua attivit\u00e0 militare frequent\u00f2 negli anni 1890\u20131892 e 1893\u20131895 la k.k. Akademie f\u00fcr Orientalische Sprachen (Accademia imperial regia per le lingue orientali) a Vienna, dove impar\u00f2 arabo, turco e persiano. \nDurante la prima guerra mondiale fu il rappresentante militare austriaco a Costantinopoli e nel 1917 fu promosso al grado di Oberst (colonnello). \nNel 1919 fu posto a riposo. Dal 1920 al 1925 fu responsabile del servizio traduzioni presso la commissione interalleata per le riparazioni, sezione Austria.\nGli interessi di von Zambaur non si limitarono alle lingue orientali, ma furono anche la storia e soprattutto le monete dei popoli islamici. In questo settore divenne un'autorit\u00e0. Per i suoi meriti nella numismatica islamica gli fu assegnata, nel 1928 la Archer M. Huntington Medal e nel 1947 la Medaglia della Royal Numismatic Society."}
{"id": "4712914", "revid": "1543377", "url": "https://it.wikipedia.org/wiki?curid=4712914", "title": "Frits Staal", "text": "Vita.\nDopo gli studi giovanili di matematica, fisica e filosofia presso la Universit\u00e0 di Amsterdam, Johan Frederik Staal, universalmente poi noto col soprannome di Frits, continu\u00f2 i suoi studi di filosofia indiana e sanscrito presso la Benares Hindu University e la University of Madras, dove si addottor\u00f2 nel 1957.\nNella sua prolifica carriera Staal ricopr\u00ec numerosi incarichi universitari come professore ordinario e come professore associato presso diverse universit\u00e0: Londra, Pennsylvania, Amsterdam, Berkeley.\nFrits Staal \u00e8 stato, nel 1973, il fondatore nonch\u00e9 primo presidente del Department of South and Southeast Asian Studies.\nDopo il ritiro dell'insegnamento, nel 1991 Staal si trasfer\u00ec nel nord della Thailandia, presso la citt\u00e0 di Chiang Mai, con la sua compagna Wangchai. Ivi mor\u00ec ventun anni pi\u00f9 tardi.\nImpegno.\nGli studi e le pubblicazioni di Frits Staal riguardano soprattutto la grammatica sanscrita, il misticismo e il rito, con particolare attenzione al periodo vedico.\nIl suo approccio agli argomenti \u00e8 stato caratterizzato dall'interdisciplinarit\u00e0. La comparazione delle discipline della logica e della linguistica gli permise di evidenziare nel grammatico indiano P\u0101\u1e47ini (vissuto fra il VII e il III sec. a.e.v.) interessanti risultati sulla concezione che i grammatici indiani avevano della lingua sanscrita come metalinguaggio formale; risultati che sono poi stati riscoperti da studiosi moderni quali il logico Emil Post e il linguista Noam Chomsky con la sua grammatica generativa.\nNel 1975 Staal, con l'aiuto dei brahmani Namb\u016b\u1e6diri, organizz\u00f2 nello stato del Kerala un antico sacrificio vedico, l'Athirathram, o Agnicayana. In \"Altar of Fire\", egli film\u00f2 l'intera preparazione e la seguente cerimonia, producendo cos\u00ec una notevole testimonianza di questo rito antichissimo quanto solenne. Il suo intento, oltre che scientifico, era anche quello di aiutare i brahmani nel cercare di preservare le antiche tradizioni: il rito, della durata di dodici giorni, non era pi\u00f9 attuato dal lontano 1956. Nell'intento di Staal questo significava dimostrare il trionfo dello spirito umano sui segni del tempo."}
{"id": "4712916", "revid": "2121384", "url": "https://it.wikipedia.org/wiki?curid=4712916", "title": "Black Coffee", "text": ""}
{"id": "4712917", "revid": "506294", "url": "https://it.wikipedia.org/wiki?curid=4712917", "title": "Johan Frederik Staal", "text": ""}
{"id": "4712918", "revid": "486946", "url": "https://it.wikipedia.org/wiki?curid=4712918", "title": "Settempeda", "text": ""}
{"id": "4712922", "revid": "300067", "url": "https://it.wikipedia.org/wiki?curid=4712922", "title": "Jaka Brodnik", "text": ""}
{"id": "4712923", "revid": "61977757", "url": "https://it.wikipedia.org/wiki?curid=4712923", "title": "Stazione di Patti", "text": ""}
{"id": "4712930", "revid": "1305772", "url": "https://it.wikipedia.org/wiki?curid=4712930", "title": "Bombs Away", "text": ""}
{"id": "4712931", "revid": "300067", "url": "https://it.wikipedia.org/wiki?curid=4712931", "title": "Dra\u017een Bubni\u0107", "text": ""}
{"id": "4712932", "revid": "287204", "url": "https://it.wikipedia.org/wiki?curid=4712932", "title": "Drazen Bubnic", "text": ""}
{"id": "4712935", "revid": "1305772", "url": "https://it.wikipedia.org/wiki?curid=4712935", "title": "Borgo San Lorenzo (disambigua)", "text": ""}
{"id": "4712936", "revid": "1456539", "url": "https://it.wikipedia.org/wiki?curid=4712936", "title": "Alessio Tasca", "text": "Biografia.\nAlessio Tasca, ceramista e designer, nasce nell'anno 1929 a Nove (Vicenza) da Lidia Broglio e da Edoardo.\nLa madre proviene da una famiglia della piccola borghesia, il padre \u00e8 decoratore d'interni e pittore ceramista, ma anche musicista (suona il violino e il pianoforte accompagnando i film muti nei cinema o esibendosi alle feste): rimane disoccupato per le sue convinzioni antifasciste e parte per l'Eritrea da dove torna dopo tre anni a causa delle precarie condizioni di salute, e morir\u00e0 a Napoli appena sbarcato dal viaggio di ritorno.\nNella difficile situazione familiare e civile Alessio termina il ciclo elementare e si dedica alla sua attivit\u00e0 prediletta che \u00e8 il disegno, in cui migliora frequentando lo studio del pittore e ceramista Giovanni Petucco e la scuola d'arte locale, specializzata nella ceramica e diretta dallo scultore ceramista Andrea Parini, di cui fu allievo. La predisposizione al disegno e gli sproni del ceramista Romano Carotti convincono la famiglia a fargli proseguire gli studi: per l'occasione Carotti gli regala una copia del libro di Matteo Marangoni, \"Saper vedere\", un testo fondamentale per la formazione del giovane Tasca. Si iscrive cos\u00cf all'Istituto d'Arte di Venezia avendo modo di assimilare gli stimoli di una citt\u00e0 allora assai culturalmente combattiva. In lui \u00e8 ancora vivo il ricordo della recente lezione di Arturo Martini, mentre maturano i segnali di nuove tendenze, come il Fronte Nuovo delle Arti e lo Spazialismo.\nIl 24 ottobre del 1948, assieme ai fratelli Marco e Flavio, d\u00e0 vita al laboratorio Tasca Artigiani Ceramisti, in via Mulini 6, e comincia a predisporre una serie di modelli ispirati alla tradizione novese. Il fallimento commerciale di queste tipologie spinge il giovane Alessio ad approntare un ciclo di ceramiche \"moderne\" da indirizzare a un mercato diverso, pi\u00f9 attento alle esigenze postbelliche di rinnovamento: nascono cos\u00ec i primi piatti decorati a \"graffito\" su fondo verde o bruno, nei pi\u02d8 vari decori.\nNel 1949 partecipa nella prima occasione espositiva della sua carriera alla V Mostra Italiana di Arte Sacra all'Angelicum di Milano, dove espone un'Annunciazione in terracotta che, attraverso la lezione di Petucco, risale direttamente alle fonti della plastica martiniana.\nNel 1951 la sua partecipazione alla Triennale di Milano con i piatti \"terrosi\" e incisi, scelti da Gio Ponti in uno dei suoi frequenti viaggi a Nove, riscuote un notevole successo; la particolarit\u00e0 della produzione di Tasca al gallerista milanese Totti che acquisisce le opere per la sua galleria.\nNel 1952 partecipa per la prima volta alla Biennale di Venezia nel Padiglione \"Venezia\" per le arti decorative, con \"vasi e piatti\".\nNel 1954 partecipa alla Biennale di Venezia presentando un \"Tavolo in maiolica\" e due \"Vassoi con figure\" in \"verde Morelli\".\nNel 1957 Tasca sposa Elva Pianezzola da cui avr\u00e0 tre figli: Marina e Vittore, ceramisti, e Saverio, musicista.\nSi stacca dal laboratorio \"Fratelli Tasca\" nell'ottobre del 1961 e apre un proprio atelier in via Roberti, progettato da Gaspare Parolin, ancora studente di architettura, dove si dedica innanzitutto alla foggiatura di un ciclo di pezzi unici di grandi dimensioni tornando cos\u00cf alla scultura vera e propria.\nTorna all'insegnamento nel 1962 succedendo a Giovanni Petucco nella cattedra di Plastica all'Istituto d'Arte di Nove, dove rimarr\u00e0 fino al 1978 e dove si forma il gruppo di amici e colleghi - Pianezzola, Sartori, Chemello, Tubini, Sebellin - che d\u00e0 vita al rinnovamento dei contenuti e della didattica.\nAlla Biennale di Venezia del 1964, sempre nella sezione Arti Decorative, gli viene assegnato il I Premio (ex aequo con Pompeo Pianezzola) per la ceramica. Alla Biennale di Gubbio del 1966 ottiene il I Premio nella sezione artigianale per il grande scudo in maiolica \"rosso aragosta\".\nNel 1967 con la consulenza del tecnico novese Ettore Leoni per la parte meccanica mette a punto la prima trafila, macchina che gli consente di ideare e ottenere per via di estrusione le prime opere a sezione rettangolare. Le espone per la prima volta a Treviso il 4 gennaio 1968 allo \"Studio d'Arte Arturo Martini\". Lo stesso anno partecipa alla XIV Triennale di Milano con 17 pezzi trafilati, tra cui anche il cornovaso, la \"forma\" forse pi\u02d8 rappresentativa di questo ciclo. La Triennale viene occupata nell'ambito delle \"manifestazioni\" di protesta del '68; Tasca aderisce concretamente, distruggendo tutte le opere che avrebbero dovuto essere esposte.\nNel 1972 il Victoria and Albert Museum acquista un Cornovaso, che viene conservato ed esposto tuttora nella sezione Arti Decorative del museo londinese.\nLa giuria internazionale della XV Triennale di Milano dove ha esposto ceramiche e plexiglass gli conferisce il Diploma di medaglia d'oro per la produzione in metacrilato realizzata dal laboratorio Fusina di Nove su una sua ideazione.\nCon una trafila di maggiori dimensioni nel 1974 estrude le prime sculture di grandi dimensioni: nasce il ciclo delle \"Sfere\", ottenute da un cilindro estruso su una matrice a griglia. Il suo contributo artistico torna cos\u00ec definitivamente alla scultura vera e propria.\nAl Simposium internazionale della ceramica di Bassano del 1978 conosce la ceramista tedesca Lee Babel con la quale stabilisce un sodalizio umano e artistico che lo porter\u00e0 a frequenti occasioni espositive in Germania e ad interventi sul territorio a Rivarotta, Fara Vicentino ed Heilbronn.\nL'anno seguente lascia la gestione del laboratorio di villa Roberti e si trasferisce a Rivarotta (al confine tra Nove e Bassano) nell'edificio seicentesco, gi\u00e0 sede di storiche fornaci di ceramiche. Inizia a restaurare l'importante manufatto ridotto oramai a un rudere, in un lavoro solitario che si protrarr\u00e0 per dieci anni.\nNel 1980 il Museo Victoria and Albert di Londra acquista il servizio da caff\u00e8 prodotto interamente a trafila nel 1974. Nello stesso anno avr\u00e0 luogo una mostra collettiva del gruppo di ceramisti alla Fondazione Bevilacqua La Masa, curata da Romano Perusini.\nNel 1982 il grande storico dell'arte Giulio Carlo Argan visita i locali di Rivarotta accompagnato dal direttore del Museo Civico di Bassano Fernando Rigon.\nNel 1986 mette a punto una grande trafila verticale per poter estrudere opere di grandi dimensioni; durante una pausa nei lavori di restauro del manufatto di Rivarotta, esegue un nuovo ciclo di sculture in gr\u00e8s e in refrattario che espone ad Heilbroon e a Marostica, inaugurando una nuova fase del suo lavoro imperniata sulla valenza espressiva della \"rovina\" e della deriva.\nNel 1989 organizza con la supervisione storica di Nadir Stringa la mostra di dieci anni di restauri e dei ritrovamenti di Rivarotta, inaugurata da un discorso pubblico dello scrittore Luigi Meneghello - Rivarotta - che viene stampato dall'editore Moretti &amp; Vitali.\nNel 1991 riceve l'incarico dal Comune di Nove di eseguire una \"decorazione\" per la mura che costeggia, nel lato sud, l'area dell'ex Manifattura Antonibon (poi Barettoni) in sostituzione di quella da lui stesso eseguita nel 1956 con malte colorate e ormai consunta.\nNel 1993 costruisce un piccolo anfiteatro in mattoni sulla collina di Fara.\nNel 1995 una riflessione sulle ulteriori possibilit\u00e0 \"narrative\" delle formelle estruse, conseguenti al lavoro per la mura Antonibon, porta Tasca ad effettuare una \"rivisitazione\" del grande ciclo dei mesi affrescati negli interni di Torre Aquila, a Trento."}
{"id": "4712938", "revid": "1305772", "url": "https://it.wikipedia.org/wiki?curid=4712938", "title": "Brian Olsen", "text": ""}
{"id": "4712941", "revid": "599013", "url": "https://it.wikipedia.org/wiki?curid=4712941", "title": "Buddhismo in Thailandia", "text": "Il Buddhismo in Thailandia \u00e8 presente nella sua quasi totalit\u00e0 attraverso la scuola Theravada, anche se integratosi nel tempo con credenze derivanti dal folklore tradizionale, cos\u00ec come dalla religione popolare cinese, presente in Thailandia grazie anche al suo folto gruppo di immigrati.\nI templi buddhisti thailandesi sono caratterizzati da alti stupa dorati e l'arte ed architettura buddhista del paese \u00e8 del tutto simile a quella delle altre nazioni del Sudest asiatico, in particolare di Cambogia e Laos, con cui la Thailandia condivide molto del suo patrimonio storico-culturale.\nStoria.\nIl buddhismo thai \u00e8 basato sul movimento religioso fondato nel VI secolo a.C. dal principe Siddharta Gautama, divenuto in seguito noto come il Buddha (l'illuminato, il risvegliato); egli ha esortato il mondo ad abbandonare gli estremi della sensualit\u00e0 e dell'auto-mortificazione ascetica, per seguire invece una pi\u00f9 saggia \"Via di Mezzo\": il focus di tutta la sia dottrina \u00e8 incentrato eminentemente sull'essere umano, non contemplando l'idea di una figura divina onnipotente e creatrice.\nIl presupposto \u00e8 che l'esistenza in s\u00e9 \u00e8 costituita di dolore e sofferenza, le quali son conseguenze del desiderio, pertanto la sofferenza pu\u00f2 avere termine soltanto se il desiderio cessa: la fine di tutta la sofferenza \u00e8 costituita dal raggiungimento del Nibbana, spesso definito come l'assenza completa di qualsivoglia desiderio, quindi anche di sofferenza; mentre altre volte viene identificato come lo stato beatifico donato dalla condizione di illuminazione.\nNel III secolo a.C. il buddhismo si era oramai ampiamente diffuso in Asia, e le interpretazioni in parte divergenti degli insegnamenti lasciati dal Maestro aveva portato alla creazione di diverse scuole settarie. Le dottrine che avevano raggiunto l'isola di Ceylon giunsero in lingua p\u0101li (appartenente alla grande famiglia di lingue indoeuropee e strettamente imparentata col sanscrito) nel I secolo: queste dottrine costituiscono il Tripitaka (i \"3 cesti\" delle scritture sacre) del buddhismo Theravada.\nSecondo vari storici e studiosi intorno al 228 a.C. uno dei monaci inviati in giro per il mondo da Ashoka (il fondatore dell'impero Maurya) di nome Sohn Uttar Sthavira, \u00e8 giunto fino a Suvarnabhumi (o Suvannabhumi) - identificata con la terra thai - assieme ad altri monaci e libri sacri.La diffusione del buddhismo fu continuata dal popolo mon e in particolare dalla civilt\u00e0 Dvaravati, che prese il controllo della valle del fiume Chao Phraya e introdusse prima il buddhismo mah\u0101y\u0101na e poi quello theravada, che in seguito avrebbe preso il sopravvento. Questa forma di buddhismo fu quindi sviluppata dal Regno di Tambralinga, l'odierna Nakhon Si Thammarat, e divenne religione di Stato nel XIII secolo nel Regno di Sukhothai, il primo grande Stato formato dai thai..\nInfluenze.\nTre sono le forze principali che hanno influenzato lo sviluppo del buddhismo in Thailandia; l'influenza pi\u00f9 evidente \u00e8 quella della scuola Theravada importata dallo Sri Lanka, come detto: mentre ci sono notevoli variazioni locali e regionali, questa scuola fornisce la maggior parte dei principali temi del buddhismo thailandesePer tradizione il pali \u00e8 la lingua religiosa, essendo le scritture registrate in essa e venendo utilizzata anche nella liturgia; il Tripitaka \u00e8 il canone dei testi sacri principali (lo stesso codice monastico-Pr\u0101timok\u1e63a/Patimokkha seguito dai monaci thai \u00e8 tratto da esso), anche se successivamente molti altri testi locali sono stati composti in modo da riassumere il vasto numero d'insegnamenti ivi contenuti.\nLa seconda grande influenza avvenuta sul buddhismo thailandese \u00e8 costituita dalle credenze ind\u00f9 provenienti dalla Cambogia, questo soprattutto durante il periodo Sukhotai; l'induismo vedico ha giocato un ruolo notevole nel primo istituto della regalit\u00e0 thai, proprio come accadde in Cambogia, ed esercit\u00f2 una forte influenza nella legislazione e nell'ordinamento sociale.Certi riti praticati nell'odierna Thailandia, sia da monaci che da specialisti dei rituali ind\u00f9, sono esplicitamente identificati come di origine induista e/o facilmente visibili essere il risultato di pratiche derivanti dalla religione induista. Mentre la visibilit\u00e0 dell'induismo \u00e8 stata diminuita sensibilmente nel corso della dinastia Chakri, ma altre influenze - in particolare i santuari dedicati al dio Brahm\u0101 - continueranno ad essere attive all'interno delle cerimonie istituzionali buddhiste.\nIl folklore thai viene a costituire la grande terza influenza sul buddhismo thailandese; mentre gli osservatori occidentali hanno spesso tracciato una linea netta tra il buddhismo e le pratiche religiose popolari, questa distinzione si riscontra raramente nei luoghi pi\u00f9 rurali: qui il potere spirituale derivante dall'osservanza dei precetti buddhisti e ritualistici \u00e8 impiegato nel tentativo di placare gli spiriti della natura locale.Molte tra le limitazioni osservate dai monaci dei villaggi sono derivate non dall'ortodossia Vinaya, bens\u00ec dai tab\u00f9 derivanti dalla pratica di magia popolare come astrologia cinese, numerologia e la creazione di amuleti e talismani vengono a svolgere un ruolo di primissimo piano nei riti di fede quotidiana praticata dal popolo; tutte pratiche queste in realt\u00e0 vietate nei discorsi del Buddha raccolti nel D\u012bgha Nik\u0101ya. Tra gli amuleti pi\u00f9 diffusi nel Paese vi sono le \"phuang malai\" (\u0e1e\u0e27\u0e07\u0e21\u0e32\u0e25\u0e31\u0e22), composizioni floreali a ghirlanda spesso usate come offerta nei templi o come portafortuna.\nI thailandesi conservano alcune delle tradizioni dell'animismo che era praticato prima dell'introduzione del buddhismo; i riti animistici, insieme a quelli del brahmanesimo e dell'induismo, fanno tuttora parte della loro vita quotidiana. In particolare si \u00e8 ipotizzato che l'associazione di due religioni cos\u00ec diverse come il buddhismo, legato ad aspetti squisitamente spirituali, e l'animismo, che si basa spesso su aspetti materiali, possa appagare i diversi bisogni psicologici che ciascuna delle due religioni soddisfa solo parzialmente e le renda quindi almeno in parte complementari. Uno degli esempi a tale riguardo pi\u00f9 diffusi nel Paese sono le case degli spiriti, santuari in miniatura di origine animista spesso raffiguranti un tempio buddhista dedicati allo spirito che protegge il luogo in cui si trovano. Sono presenti in quasi tutti i giardini delle case thailandesi e la cerimonia della loro inaugurazione \u00e8 affidata a un bramino.\nInoltre influenze pi\u00f9 lievi sono osservabili anche dal contatto derivante col Mahayana; alcune funzionalit\u00e0 del buddhismo thai, come la comparsa del bodhisattva Lokesvara-Avalokite\u015bvara in alcune architetture religiose e la convinzione che il re Thai fosse una sua reincarnazione rivelano l'influenza dei concetti mahayanici.\nLegami governativi.\nMentre la Thailandia \u00e8 attualmente una monarchia costituzionale, ha ereditato una forte tradizione che la identifica come maggiore regalit\u00e0 buddhista di tutta la regione; ci\u00f2 ha collegato la legittimazione religiosa dello stato in cambio della protezione e sostegno alle istituzioni buddhiste. Una tal concessione \u00e8 stata mantenuta anche in epoca moderna, col clero istituzionale che ha sempre goduto della concessione di speciali vantaggi.\nNel 2007 era stata fatta da molti la richiesta di riconoscere nella nuova costituzione nazionale il buddhismo come religione di Stato, ma questo suggerimento \u00e8 stato inizialmente respinto dalla commissione incaricata di redigere la nuova carta costituzionale; ci\u00f2 ha provocato tutta una serie di proteste da parte dei sostenitori dell'iniziativa, tra cui una serie di marce sulla capitale ed uno sciopero della fame condotto da 12 monaci. Alcuni critici della proposta han sostenuto che il movimento a favore della dichiarazione del buddhismo come religione di Stato era motivato da fini eminentemente politici, potendo esser manipolati dai sostenitori del deposto premier Thaksin Shinawatra.\nLa commissione deputata alla redazione della costituzione dopo aver votato in senso contrario alla concessione di statuto speciale da dare alla fede buddhista, vi \u00e8 stata una risposta di condanna da parte dei gruppi religiosi: la regina Sirikit non ha mancato d'esprimere la propria preoccupazione nei riguardi della questione, affermando che il credo religioso deve stare separato e distinto dalla politica e ci\u00f2 ha indotto alcune organizzazioni pro-buddhiste ad interrompere le campagne di protesta..\nOrdinazione e clero.\nCome nella maggior parte delle altre nazioni a maggioranza Theravada, anche in Thailandia la fede buddhista \u00e8 principalmente rappresentata dall'estrema visibilit\u00e0 dei monaci, che fungono da officianti in tutte le occasioni cerimoniali, oltre ad essere i massimi responsabili per la conservazione e trasmissione degli insegnamenti dell'Illuminato, il Signore Buddha.\nDalla met\u00e0 del XX secolo la maggior parte dei monaci iniziano la loro carriera servendo come dek-wat (\u0e40\u0e14\u0e47\u0e01\u0e27\u0e31\u0e14), letteral. \"bambini del Wat; tradizionalmente di almeno otto anni di et\u00e0, svolgono i lavori domestici minori intorno al tempio. Il motivo principale che spinge a far diventare i figli dei dek wat \u00e8 quello di permettergli cos\u00ec di fargli ottenere una base d'istruzione, i fondamenti della lettura e scrittura e la memorizzazione delle scritture cantate durante le occasioni rituali.Prima dell'istituzione di scuole elementari statali, i templi dei villaggi fungevano come forma primaria di educazione per la maggior arte dei ragazzi thailandesi; prestare servizio all'interno del tempio come dek wat \u00e8 sempre stato un prerequisito necessario per il raggiungimento d'una qualsiasi istruzione di tipo superiore, ed \u00e8 stata fino a tempi recentissimi l'unica l'unica formazione educativa a disposizione dei contadini.Dal momento della creazione di un apparato didattico gestito dal governo il numero di bambino che vivono un periodo di tempo della loro vita come dek wat \u00e8 diminuito sensibilmente; tuttavia, molte scuole statali continuano ad operare sul presupposto che la primissima istruzione sia stata impartita dal tempio del villaggio locale.\nOggi i ragazzi che saltano i canonici 4 anni come dek wat possono venir ordinati come Sr\u0101manera e in alcune localit\u00e0 anche le ragazze possono diventarlo; questi novizi si trovano a vivere secondo i 10 precetti (astenersi dall'uccidere esseri viventi; dal rubare; dall'impudicizia; dal linguaggio scorretto; dall'assumere intossicanti; dal cibarsi dopo mezzogiorno; da qualsiasi forma di spettacolo-canto-ballo-musica; dal mettersi profumi e cosmetici; dal dormire su letti morbidi; dall'accettare denaro), ma non sono tenuti a seguire l'intera gamma di regole monastiche del codice buddhista.\nI novizi poi, a differenza dei monaci ordinati, possono ancora passare pi\u00f9 tempo a stretto contatto con le famiglie d'origine, non partecipano alla recita del codice e alla confessione pubblica delle infrazioni commesse che hanno luogo nei giorni di uposatha; i novizi solitamente vengono ordinati durante una delle pause scolastiche, ma per coloro che intendono intraprendere la vita religiosa possono iniziar a ricevere l'adeguata istruzione all'interno del tempio.\nI giovani non vivono solitamente in qualit\u00e0 di novizi per pi\u00f9 di un paio d'anni; all'et\u00e0 di 20 divengono idonei a ricevere l'Upasampad\u0101, l'ordinazione superiore che li rende a pieno titolo dei bhikkhu-monaci completi tenuti a rispettare tutte le regole. Un novizio viene tecnicamente sponsorizzato dai genitori per l'ordinazione, ma in pratica nei villaggi rurali l'intero paese si trova a partecipare fornendo la veste, la ciotola per l'elemosina e gli altri oggetti che saranno richiesti per la vita monastica.\nPassare un periodo temporaneo della propria vita in qualit\u00e0 di monaci \u00e8 la norma tra buddhisti thailandesi; la maggior parte dei giovani tradizionalmente sono ordinati solo per la durata di una stagione delle piogge e conosciuto come Vassa: quelli che rimangono oltre il primo vassa tipicamente sostano in monastero da uno a tre anni e vengono impiegati principalmente in ambito liturgico da compiere nei villaggi circostanti\nLa tradizione Thai supporta ed incoraggia i laici ad entrar per un tempo provvisorio in monastero e comportarsi e studiando come tali per tutto il tempo della loro permanenza; si pu\u00f2 scegliere di vivere come monaco per tre giorni, tre settimane, tre medi o tre anni (o magari tre settimane e tre giorni). Questa forma di ritiro spirituale \u00e8 previsto per tutti i maschi thailandesi, sia ricchi che poveri e speso viene programmato al termine del liceo: ci\u00f2 rende onore alla famiglia e crea meriti per il giovane. Mentre osservano tale pratica, agli uomini viene anche conservato l'eventuale posto di lavoro.\nMovimenti di riforma.\nPosizione delle donne.\nDiversamente da quanto vige sia in Birmania che in Sri Lanka, non \u00e8 mai stato stabilito un ordinamento monastico preciso per le donne; di conseguenza v'\u00e8 la percezione diffusa tra i thailandesi che le monache non sono destinate a svolgere un ruolo attivo nella vita monastica, mentre ci si aspetta di pi\u00f9 da loro che vivano come seguaci allo stato laicale ed acquisir cos\u00ec merito nella vita attuale nella speranza di rinascere maschi nell'esistenza successiva.\nRecentemente vi sono stati diversi tentativi per tentar d'introdurre un ordinamento monastico femminile regolato come quello maschile, questo come primo passo verso un miglioramento della condizione delle donne all'interno del buddhismo thailandese: principale fautore di questo movimento \u00e8 \"Dhammananda Bhikkhuni\", badessa del tempio-monastero di Songdhammakalyani fondato dalla madre nel 1960.A differenza delle iniziative simili svoltesi in Sri Lanka, questi sforzi sono stati estremamente controversi in Thailandia."}
{"id": "4712945", "revid": "767487", "url": "https://it.wikipedia.org/wiki?curid=4712945", "title": "Fasti ostienses", "text": "I Fasti ostienses sono \"fasti\" ritrovati in forma frammentaria a Ostia antica e relativi ad avvenimenti del periodo che va dal 49 a.C. al 175 d.C..\nIl luogo pubblico di Ostia, la citt\u00e0 portuale di Roma, dove pi\u00f9 probabilmente erano esposti i \"Fasti ostienses\" era il tempio di Vulcano, il dio protettore della citt\u00e0.\nMolti degli eventi registrati riguardano la religione.\nPer ogni anno, sono riportati i nomi dei consoli, seguiti dagli avvenimenti fondamentali di importanza nazionale, dai nomi dei \"duoviri\" locali e, talvolta, dagli eventi locali.\nLe lastre di marmo su cui erano stati incisi i \"fasti\" furono smantellate e utilizzate per altri scopi, nella tarda antichit\u00e0 o gi\u00e0 prima, sotto il dominio dei Severi."}
{"id": "4712948", "revid": "61978064", "url": "https://it.wikipedia.org/wiki?curid=4712948", "title": "Arich Anpin", "text": ""}
{"id": "4712949", "revid": "61978075", "url": "https://it.wikipedia.org/wiki?curid=4712949", "title": "Stazione di Pagliarone", "text": ""}
{"id": "4712951", "revid": "61978117", "url": "https://it.wikipedia.org/wiki?curid=4712951", "title": "Stazione di Latisana-Lignano", "text": ""}
{"id": "4712953", "revid": "110157", "url": "https://it.wikipedia.org/wiki?curid=4712953", "title": "Campionato mondiale per club FIVB 2013 (femminile)", "text": "Il Campionato del Mondo per club di pallavolo femminile 2013 si \u00e8 svolta dal 9 al 13 ottobre: al torneo hanno preso parte le cinque rappresentanti continentali e la squadra ospitante; la vittoria finale \u00e8 andata per la prima volta al Vak\u0131fBank Spor Kul\u00fcb\u00fc.\nRegolamento.\nLa competizione prevede che le sei squadre partecipanti vengano divise durante la prima fase in due gironi da tre squadre ciascuno, al termine dei quali le prime di classificate dei due gironi si incrociano, dando il via alla fase finale con semifinali e finali.\nFase a gironi.\nGirone A.\nRisultati\nClassifica\nGirone B.\nRisultati\nClassifica"}
{"id": "4712960", "revid": "62748", "url": "https://it.wikipedia.org/wiki?curid=4712960", "title": "Kalonymos", "text": "Kalonymos o Kalonymus (\"Q\u0101l\u014dn\u012bm\u016bs\") fu un'importante famiglia ebrea che visse in Italia che, dopo l'insediamento a Magonza e Spira di molti dei suoi membri, ebbe per molte generazioni un ruolo di primo piano nello sviluppo della cultura ebraica in Germania. La famiglia \u00e8 secondo molti considerata la fondatrice dell'Hachmei Provence e degli Ashkenazi Hasidim.\nNome.\nTecnicamente il nome dovrebbe essere scritto \"Kalonymos\", poich\u00e9 Kalonymus ben Kalonymus e Immanuel Romano lo hanno entrambi in rima con parole che terminano in \"-mos\". Il nome, che ricorre in Grecia, Italia e Provenza, \u00e8 di origine greca; Kalonymos () significa \"buon nome\" e lo studioso Wolf ha sostenuto che si tratta di una traduzione dall'ebraico \"Shem-Tov\"; Leopold Zunz, che rappresentava la traduzione dal latino \"Cleonymus\".\nStoria antica.\nTracce della famiglia in Italia possono essere trovate gi\u00e0 nella seconda met\u00e0 dell'VIII secolo. Quanto alla data di insediamento dei suoi membri in Germania, le opinioni degli studiosi moderni sono divise, a causa delle dichiarazioni contrastanti delle fonti ebraiche.\nRapoport, Leopold Zunz, e molti altri collocano l'insediamento nell'876, ritenendo che il re Carlo, citato nelle fonti per aver indotto i Kalonymidi ad emigrare in Germania, fosse Carlo il Calvo, che in quell'anno si trovava in Italia; Luzzatto e altri ritengono che sia avvenuta sotto Carlo Magno, intorno all'800, sostenendo che il desiderio di attirare studiosi nell'impero fosse pi\u00f9 consono al carattere di quel monarca; altri ancora lo assegnano al regno dell'imperatore Ottone II (973-983), la cui vita, secondo lo storico Tietmaro di Merseburgo, fu salvata da un ebreo di nome Calonimo/Kalonymus, forse identificabile con Mesullam ben Qalonimos da Lucca detto il Grande (\"ha-Gadol\") morto attorno al 1020 a Magonza, che forn\u00ec un cavallo all'imperatore a seguito della sconfitta di Capo Colonna inflitta dai Saraceni. L'albero genealogico seguente, compilata dai resoconti di Eleazar di Worms e Solomon Luria, fornisce i capi famiglia italiani e tedeschi, che hanno prodotto per quasi cinque secoli i pi\u00f9 importanti studiosi della Germania e della Francia settentrionale, come Samuel he-Hasid e il suo figlio Judah he-Hasid. Sebbene tutti siano menzionati come importanti studiosi, la natura dell'attivit\u00e0 di solo alcuni di loro \u00e8 nota.\nMembri della famiglia nel 1080.\nItiel I.\nUna breve selicha in otto strofe, che inizia da \u05ea\u05d1\u05dc\u05ea \u05de\u05e9\u05d7\u05e8\u05d9 \u05d1\u05e0\u05d9\u05da, porta il nome di Itiel senza alcuna altra indicazione sulla sua paternit\u00e0. \u00c8 stato tradotto in tedesco da Zunz.\nMos\u00e8 I (ben Meshullam).\nPoeta liturgico; visse a Roma oppure a Lucca verso l'850. Due suoi tahanunim sono incorporati nel Mahzor: uno, che inizia con \u05d0\u05e0\u05d0 \u05d4' \u05d0\u05dc\u05e7\u05d9 \u05ea\u05e9\u05d5\u05e2\u05ea\u05d9, comprende trentotto linee di quattro parole ciascuna; l'altro, che inizia con \u05de\u05e7\u05d5\u05e8 \u05d9\u05e9\u05e8\u05d0\u05dc, \u00e8 composto da quarantasei righe, con un doppio acrostico sul nome dell'autore all'inizio della riga; tradotto in tedesco da Zunz (\"S. P.\" p.193).\nKalonymus II (ben Mos\u00e8).\nHalakhista e poeta liturgico; visse a Lucca oppure a Roma intorno al 950. Fu consultato su questioni rituali da Rabbenu Gershom; e dodici suoi responsa sono inclusi nella raccolta compilata da Joseph ben Samuel Tob Alam e pubblicata da D. Cassel con il titolo \"Teshubot Geonim Kadmonim\" (Nos. 106-118). Rabbenu Gershom osserva che esiste nella letteratura rabbinica una confusione riguardo all'identit\u00e0 di Kalonymus e di suo figlio Meshullam il Grande, e il detto dell'uno \u00e8 talvolta attribuito all'altro. Cos\u00ec Rashi cita tre emendazioni nel testo talmudico a nome di R. Meshullam, mentre Rabbeinu Tam d\u00e0 a nome di R. Kalonymus. Kalonymus era l'autore di un kerovah per i giorni di festa. A lui probabilmente appartengono i rehitim \u05de\u05d9 \u05dc\u05d0 \u05d9\u05e8\u05d0\u05da che recano la firma \"Kalonymus\" o \"Kalonymus il Vecchio.\" Eleazaro di Worms gli attribuisce anche il piyyut \u05de\u05dc\u05db\u05d5\u05ea\u05d5 \u05d1\u05e7\u05d4\u05dc \u05e2\u05d3\u05ea\u05d5.\nMeshullam il Grande.\nMeshullam il Grande, detto anche il Romano, fu un halakhista e poeta liturgico; visse a Roma oppure a Lucca intorno al 976. Condusse con Rabbeinu Gershom e Simone il Grande una corrispondenza scientifica, che \u00e8 inclusa nel \"Teshuvot Geonim Kadmonim\" (13a), e fu autore di un commento su Avot Meshullam impegnato in polemiche con i Caraiti. Dal testo biblico dimostra che, contrariamente alla loro opinione, si pu\u00f2 lasciare la propria casa durante lo Shabbat e far illuminare la casa la notte della stessa festivit\u00e0.\nMeshullam fu un poeta liturgico prolifico. Dei piyyutim contenuti nella kerovah del servizio \"Shacharit\" del Yom Kippur, almeno venti (forse trentadue) appartengono a lui. Scrisse anche un \"Avodah\", recitato dopo la preghiera per il lettore della sinagoga e contenente una rapida rassegna della storia biblica da Adamo fino a Levi, uno yo\u1e93er per la Pasqua e due zulot. Complessivamente gli sono attribuiti trentotto piyyu\u1e6dim. Sebbene il loro linguaggio sia laborioso, si distinguono per l'elevazione del pensiero e la concisione. C'era un altro payye\u1e6dan chiamato \"Meshullam il Grande\", al quale probabilmente appartiene il Targum poetico aramaico sul Decalogo che \u00e8 generalmente attribuito a Meshullam il Grande ben Kalonymus.\nKalonimo III (ben Meshullam).\nKalonymus ben Meshullam, poeta liturgico; visse a Magonza intorno al 1000. Nella leggenda di Amnon figura di aver scritto l\"'Unetanneh Tokef\", che gli era stato rivelato in sogno dal martire Amnon di Magonza.\nHananeel I ben Kalonymus.\nPoeta liturgico; visse a Magonza o Spira nell'XI secolo; fratello di Mos\u00e8 III. Era l'autore del piyyut \u05d7\u05e8\u05e9\u05d5 \u05d9\u05d5\u05e9\u05d1\u05d9 \u05d7\u05e8\u05d5\u05e9\u05ea al \"kerovot\" dell'ultimo giorno di Pasqua, al quale suo fratello scrisse il \u05d0\u05d9\u05de\u05ea \u05e0\u05d5\u05e8\u05d0\u05d5\u05ea\u05d9\u05da.\nMoses ben Kalonymus.\nPoeta liturgico; visse a Magonza nel 1020. \u00c8 stato l'autore di \u05d0\u05d9\u05de\u05ea \u05e0\u05d5\u05e8\u05d0\u05d5\u05ea\u05d9\u05da e di una kerovah composta da varie poesie per il settimo giorno di Pasqua, che veniva recitata nelle congregazioni di Magonza. Citazioni di diverse poesie \u1e33erovah sono riportate in vari commentari biblici precedenti. (Sulla confusione esistente nelle fonti rabbiniche riguardo all'identit\u00e0 dell'autore del \u05dc \u05d0\u05d9\u05de\u05ea \u05e0\u05d5\u05e8\u05d0\u05d5\u05ea\u05d9\u05da, vedi Zunz).\nYekuthiel ben Moses.\nPoeta liturgico; visse a Spira nel 1070. \u00c8 stato l'autore del reshut \u05d9\u05e8\u05d0\u05ea\u05d9 al kerovah di Kalir per Rosh Hashanah. Un figlio di Yekuthiel di nome Mos\u00e8 di Spira \u00e8 citato come un'alta autorit\u00e0 talmudica.\nMeshullam ben Moses.\nPoeta liturgico; visse a Magonza nel 1080. Fu l'autore dei seguenti cinque piyyutim. Meshullam fu tra coloro che si uccisero il 27 maggio 1096, per non cadere nelle mani dei crociati.\nKalonymus ben Isaac il Vecchio.\nHalachista tedesco; visse a Spira nei secoli XI e XII; padre di Samuel he-Hasid, nonno di Judah he-Hasid e bisnonno di Judah ben Kalonymus, come mostra il seguente schema genealogico:\nKalonymus \u00e8 citato nel Tosafot (Hullin 47b), e un suo responsum \u00e8 incluso nella raccolta di responsa di Meir di Rothenburg (n. 501). Dal racconto di Kalonymus riportato nel \"Mordechai\" (Pesachim, fine), nel \"Pardes\" (\u00a7\u00a7 75, 88, 245, 290), e nel \"Mazref la-Hokmah\" (p. 14a), si pu\u00f2 dedurre che fu rabbino a Magonza, e che durante i massacri della Renania (1096) fu costretto a fuggire a Spira. Mor\u00ec nel dicembre 1127. Il suo corpo non poteva essere sepolto a causa dell'investimento della citt\u00e0 da parte di Lotario II di Supplimburgo, essendo il cimitero al di fuori del luogo. In un secondo momento fu sepolto a Magonza.\nKalonymus ben Judah.\nKalonymus ben Judah o Kalonymus il Vecchio visse a Magonza all'inizio del XII secolo. Era un contemporaneo di Eliakim ben Joseph, il maestro di Eleazar ben Nathan (RaBaN).\nKalonymus ben Judah o Kalonymus il Giovane.\nPoeta liturgico; visse a Spira (?) attorno al 1160; probabilmente un nipote di Kalonymus ben Isaac il Vecchio. Fu un contemporaneo di Isaac ben Shalom, nonno di Isaac Or Zarua, e fu autore di molti poemi liturgici in vari stili, ad esempio ofan, zulat e reshut, e specialmente di seli\u1e25ot. Trenta delle sue produzioni poetiche sono state incorporate nel Ma\u1e25zor. Tra i suoi selichot i pi\u00f9 notevoli sono il Seder di Pesach, in cui l'autore descrive la disponibilit\u00e0 mostrata dagli ebrei, nelle persecuzioni delle crociate, a morire per la fede dei loro padri; il kinah \u05de\u05d9 \u05d9\u05ea\u05df \u05d0\u05ea \u05d4\u05e7\u05d5\u05dc sulle sofferenze degli ebrei durante le persecuzioni del 1147 ( \"Monatsschrift\" xx 257.); e \u05e8\u05d0\u05e9\u05d9 \u05de\u05d9\u05dd, sulla sorte degli ebrei dai tempi dei Faraoni alla distruzione del Tempio da parte di Tito. L'intera prima selicha e la fine della seconda sono state tradotte in tedesco da Leopold Zunz."}
{"id": "4712963", "revid": "71433", "url": "https://it.wikipedia.org/wiki?curid=4712963", "title": "John Luessenhop", "text": "Biografia.\nSi \u00e8 laureato alla University of Virginia, \"Georgetown University Law Center\" e alla scuola di cinema della UCLA e della NYU.\nHa diretto il film \"Takers\" (2010), con Matt Dillon, Paul Walker, Idris Elba, Jay Hernandez, Michael Ealy, T.I., Chris Brown e Hayden Christensen.\nSua anche la regia del film drammatico \"Lockdown - Dietro le sbarre\" (2000) e del film horror \"Non aprite quella porta 3D\" (2013).\nNel 2018 scrive il film \"Speed Kills\" diretto da Jodi Scurfield e interpretato da John Travolta."}
{"id": "4712969", "revid": "486946", "url": "https://it.wikipedia.org/wiki?curid=4712969", "title": "Kelim", "text": ""}
{"id": "4712972", "revid": "6923", "url": "https://it.wikipedia.org/wiki?curid=4712972", "title": "Evgenij Maksimilianovi\u010d di Leuchtenberg", "text": "Biografia.\nEvgenij Maksimilianovi\u010d era ufficialmente il secondo figlio maschio e quinto dei figli di Maximilian de Beauharnais, III duca di Leuchtenberg, e di sua moglie, la granduchessa Marija Nikolaevna di Russia.\nI suoi nonni paterni erano il principe Eugenio di Beauharnais e la principessa Augusta di Baviera, mentre quelli materni erano lo zar Nicola I di Russia e la principessa Carlotta di Prussia.\nTuttavia, molti storici sostengono che Evgenij fosse il figlio illegittimo del conte Grigorij Aleksandrovi\u010d Stroganov, amante e poi secondo marito della granduchessa Marija. Al momento del suo concepimento, i suoi genitori erano infatti freddi e la granduchessa Marija aveva una relazione con il conte Stroganov da due anni. Nonostante tutto, Massimiliano riconosce Evgenij come suo figlio, battezzandolo con il nome del nonno, il principe Eugenio di Beauharnais. Crescendo, Evgenij non si vergogna della sua bastardaggine e non esita a dichiarare pubblicamente di essere \"come tutti sanno, il figlio di Stroganov\". \nEvgenij ha un rapporto difficile anche con la madre, che lo preferisce a suo fratello maggiore Nikolaj. Quest'ultimo per\u00f2 soffriva di gravi problemi di salute ed Evgenij era costretto a seguirlo durante le sue cure all'estero, mentre i suoi genitori rimanevano in Russia con il resto dei fratelli.\nIl 18 dicembre 1852, dopo la morte del loro padre, a tutti i figli del duca Massimiliano fu concesso di portare il nome e il titolo principesco di Romanowskij, e designati \"Altezza Imperiale\". Dopo la morte di suo padre nel 1852, il fratello maggiore di Evgenij, Nikolaj divent\u00f2 il quarto duca di Leuchtenberg.\nCarriera.\nA differenza di suo fratello Nikolaj, che dimostra di essere molto dotato nella scienza, Evgenij era uno studente piuttosto mediocre, appassionato solo di giochi di carte. Come tutti i membri della sua famiglia, il principe si dedic\u00f2, sin dalla nascita, alla carriera militare e suo nonno lo nomin\u00f2 membro del reggimento Preobra\u017eenskij e comandante del reggimento ulani poco dopo la sua nascita. Il suo tutore aveva poche opportunit\u00e0 di essere soddisfatto dei progressi del suo allievo.\nNel 1867 fu nominato cornetta del reggimento degli Ulani prima di essere nominato, l'anno successivo, luogotenente dell'esercito imperiale. Ma, poco dopo, il principe caus\u00f2 un enorme scandalo disertando a Parigi con un'attrice francese di nome Letessier. Riportato a San Pietroburgo, la corte marziale lo priv\u00f2 di tutte le decorazioni che gli sono state conferite.\nNel 1872, il principe si offr\u00ec volontario per partecipare alla conquista del Turkestan. L'anno successivo, ha partecipato alla campagna di Khiva. Pochi anni dopo, prese parte alla guerra russo-turca del 1877-1878. Ferito nella battaglia di Kazanlyk, \u00e8 stato promosso a generale..\nSuccessivamente fu nominato generale maggiore, comandante dei dragoni di Astrakhan e dei cosacchi di Orenburg. Termin\u00f2 la sua carriera militare come generale di fanteria (1898).\nMatrimoni.\nPrimo matrimonio.\nSpos\u00f2, il 9 gennaio 1869 a Firenze, Dar'ja Konstantinovna Opo\u010dinina (03 luglio 1844-07 marzo 1870), figlia di Konstantin F\u00ebdorovi\u010d Opo\u010dinin. Ebbero una figlia:\nDar'ja ricevette il titolo di contessa di Beauharnais. Questa unione morganatica, celebrata in Italia, suscit\u00f2 scandalo, soprattutto perch\u00e9 accadde successivamente al matrimonio del fratello Nikolaj con una divorziata l'anno precedente. Dando il permesso per questo matrimonio, l'imperatore Alessandro II disse allo zarevi\u010d Aleksandr: \u201cHo dato il mio consenso al matrimonio di Evgenij, perch\u00e9 non vedo alcun vero ostacolo. I Leuchtenberg non sono granduchi, e non dobbiamo preoccuparci del declino della loro famiglia, che non tocca minimamente il nostro Paese\".\nDar'ja mor\u00ec di parto. Molto colpito dalla morte della moglie, Evgenij affog\u00f2 la sua tristezza nell'alcol, nel gioco d'azzardo e nelle donne.\nSecondo matrimonio.\nNel 1878 spos\u00f2 Zinaida Dmitrievna Skobeleva (17 gennaio 1856-4 giugno 1899), sorella del generale russo Mikhail Dimitrievi\u010d Skobelev. Non ebbero figli.\nMorte.\nQuando Suo fratello Nikolaj mor\u00ec senza eredi nel 1891, Evgenij divent\u00f2 il quinto duca. Mor\u00ec nel 1901 a San Pietroburgo, e fu sepolto nel Monastero di Aleksandr Nevskij. Fu succeduto dal fratello minore Georgij."}
{"id": "4712977", "revid": "709406", "url": "https://it.wikipedia.org/wiki?curid=4712977", "title": "Cecit\u00e0 fluviale", "text": ""}
{"id": "4712981", "revid": "106456", "url": "https://it.wikipedia.org/wiki?curid=4712981", "title": "Leonello Brandolini d'Adda", "text": "\u00c8 figlio di Brandolino Brandolini d'Adda di Valmareno e di Cristiana Agnelli, figlia di Edoardo Agnelli e di Virginia Bourbon Del Monte, e quindi \u00e8 nipote diretto, in linea collaterale, di Gianni Agnelli.\nBiografia.\nDopo aver compiuto i suoi studi presso l'Istituto di studi politici di Parigi, Leonello Brandolini inizi\u00f2 la sua carriera d'editore al \"Le Livre de Poche\", del gruppo Hachette. Nel 1987, venne chiamato da Christian Bourgois ad assumere la direzione di \"Presses Pocket\", nel gruppo editoriale \"Presses de la Cit\u00e9\", ove successe a Bernard de Fallois. Nel 1992, dopo la partenza di Christian Bourgois dal gruppo de la Cit\u00e9, gli succedette al comando della casa editrice di tascabili 10/18.\nDal 1998 \u00e8 Presidente e Direttore generale della casa editrice francese Robert Laffont.\nOppostosi ad un piano di ristrutturazione richiesto dal principale azionista della casa madre Editis, il gruppo Planeta, egli si \u00e8 dimesso dalle sue funzioni il 9 aprile 2013 ed ha lasciato il suo posto il 30 giugno successivo, sostituito da Alain Kouck, PDG d'Editis."}
{"id": "4712982", "revid": "709406", "url": "https://it.wikipedia.org/wiki?curid=4712982", "title": "Verme dell'occhio", "text": ""}
{"id": "4712985", "revid": "767487", "url": "https://it.wikipedia.org/wiki?curid=4712985", "title": "Youth Lagoon", "text": ""}
{"id": "4712986", "revid": "114109649", "url": "https://it.wikipedia.org/wiki?curid=4712986", "title": "Filmografia di Braccio di Ferro (Famous Studios)", "text": "Questa \u00e8 una lista dei 122 cortometraggi con protagonista Braccio di Ferro e prodotti dai Famous Studios della Paramount Pictures (in seguito conosciuti come Paramount Cartoon Studios) dal 1942 al 1957. Questi cartoni animati vennero prodotti dopo che la Paramount aveva inglobato i Fleischer Studios, che avevano cominciato a produrre la serie nel 1933."}
{"id": "4712993", "revid": "61978675", "url": "https://it.wikipedia.org/wiki?curid=4712993", "title": "Stazione di Tursi-Policoro", "text": ""}
{"id": "4712995", "revid": "767487", "url": "https://it.wikipedia.org/wiki?curid=4712995", "title": "Il re dei falsari", "text": "Il re dei falsari (\"Le cave se rebiffe\") \u00e8 un film del 1961 diretto da Gilles Grangier.\nTrama.\nUna banda di improvvisati falsari parigini chiamano dal Sud America un esperto del ramo che si \u00e8 ritirato, Ferdinand detto \"il Grisbi\", conosciuto nell'ambiente come \"il re dei falsari\". Questi si mette al lavoro con l'aiuto del valido incisore Robert Mideau. Tuttavia, dopo aver emesso fiorini olandesi falsi per il valore di un milione di dollari, la banda stessa si trova di fronte a una truffa.\nDistribuzione.\nVenne distribuito in Francia dalla \"Compagnie Fran\u00e7aise de Distribution Cin\u00e9matographique\" a partire dal 26 agosto 1961, mentre in Italia usc\u00ec il 28 marzo 1962 grazie alla Metro Goldwyn Mayer.\nLuoghi delle riprese.\nTra i luoghi scelti per le riprese vi sono: l'Aeroporto di Parigi Orly, Bateau sur la Sein, l'ippodromo di Vincennes, l'Hotel Napoleon, situato ad Avenue de Friedland, a due passi dall'Arco di Trionfo, il locale \"Le Balajo\" in Rue de Lappe, nei pressi della statua equestre del maresciallo Ferdinand Foch nel Trocad\u00e9ro, Quai de la Seine, Rue Saint-Blaise, Rue du Conseiller Collignon e Rue du Volga a Parigi; Quartier de l'Ayguade a Hy\u00e8res. Le scene ambientate in Sud America vennero in realt\u00e0 girate in Normandia a causa del rifiuto di Jean Gabin di allontanarsi dalla Francia."}
{"id": "4712996", "revid": "6923", "url": "https://it.wikipedia.org/wiki?curid=4712996", "title": "Valley Girl (singolo)", "text": "Valley Girl \u00e8 un singolo di Frank Zappa e Moon Unit Zappa pubblicato nel 1982 da Barking Pumpkin Records in formato 7\" e 12\", estratto dall'album \"Ship Arriving Too Late to Save a Drowning Witch\".\nIl disco.\n\"Valley Girl\" \u00e8 stato composto e interpretato dal musicista statunitense Frank Zappa e da sua figlia (all'epoca quattordicenne) Moon Unit Zappa.\nMoon forn\u00ec a Frank la maggior parte dell'ispirazione e del contenuto della canzone, fornendo un monologo in stile \"valley girl\", termine che nello slang statunitense identifica l'adolescente della San Fernando Valley, una sorta di tipica ragazzina teenager della quale aveva imparato a copiare lo slang, parlandoci insieme alle feste e a scuola. Zappa intendeva ridicolizzare il gergo giovanile e il substrato culturale delle adolescenti dell'epoca, ma il successo del singolo rese popolare lo stereotipo della \"Valley Girl\" in tutta l'America.\nLa canzone fu l'unico singolo da Top 40 per Zappa negli Stati Uniti, raggiungendo la posizione numero 32 nella classifica Billboard Hot 100. Si tratta di uno dei brani di Zappa dalla struttura pi\u00f9 convenzionale data la sua relativa \"normalit\u00e0\", essendo suonato interamente in tempo 4/4 con l'eccezione del groove in 7/8 sul finale.\nDel singolo esistono numerose versioni, pubblicate in formato vinilico a 7\" e 12\", musicassetta e in seguito ristampato su CD single. Dei lati B, due provengono dal medesimo album di \"Valley Girl\": \"No Not Now\" e \"Teen-Age Prostitute\". Le altre B-side erano \"You Are What You Is\" e ."}
{"id": "4713003", "revid": "1543377", "url": "https://it.wikipedia.org/wiki?curid=4713003", "title": "Replay (Shinee)", "text": "Replay (coreano: \ub204\ub09c \ub108\ubb34 \uc608\ubed0; Older Girl Is So Pretty) \u00e8 l'EP di debutto della boy band sudcoreana Shinee, pubblicato il 22 maggio 2008 dall'etichetta SM Entertainment. L'EP ha debuttato al 10\u00ba posto delle classifiche musicali coreane e ha raggiunto la posizione numero 8, vendendo 17.957 copie nella prima met\u00e0 del 2008. Il brano \"Noona Neomu Yeppeo (Replay)\" \u00e8 stato estratto come singolo promozionale."}
{"id": "4713004", "revid": "158913", "url": "https://it.wikipedia.org/wiki?curid=4713004", "title": "Borgo Pusterla", "text": "Il Borgo Pusterla o di San Marco \u00e8 la parte del centro storico di Vicenza sviluppatasi - durante il medioevo e soprattutto durante l'et\u00e0 moderna - lungo l'antica strada che usciva a nord della citt\u00e0 da Porta Pusterla, nell'area compresa tra il fiume Bacchiglione a sud, la cinta fortificata veneziana (gli attuali viale Bartolomeo D'Alviano e viale Fratelli Bandiera) a nord e il fiume Astichello a est.\nStoria.\nEpoca romana.\nFino alla fine del primo millennio, tutta la zona era paludosa e soggetta alle frequenti inondazioni del fiume a carattere torrentizio Astico che a quel tempo scorreva, grosso modo, nell'attuale alveo dell'Astichello. Prima di arrivare alla citt\u00e0 dove trovava un dosso - formato dai detriti trasportati dalle proprie acque - che lo costringeva a deviare verso est, l'Astico si allargava, per una larghezza media di 700\u2013800 m. e una lunghezza di alcuni chilometri, in una striscia acquitrinosa chiamata \"Lacus Pusterlae\", anche se di essa mancano fonti alto medioevali che ne documentino l'esistenza.\nViste le condizioni del terreno, probabilmente la zona non era abitata, ma una strada - prolungamento del \"cardo maximus\" o in ogni caso di uno dei \"cardines\" della citt\u00e0 romana - usciva da un varco o da una porta praticati nelle mura della citt\u00e0 per dirigersi verso nord, costeggiando il lago e poi la riva destra dell'Astico verso Montecchio Precalcino, e risalire infine nella Valdastico.\nMedioevo.\nL'assetto idrografico rest\u00f2 immutato fino a tutto l'XI secolo, quando probabilmente gli stessi vicentini, per ridurre il pericolo delle ricorrenti piene dell'Astico ne deviarono il corso a nord di Montecchio Precalcino e lo convogliarono verso il Tesina, lasciando che a Vicenza giungesse solo una parte delle acque, cio\u00e8 l'Astichello che continu\u00f2 a scorrere nel vecchio alveo.\nLe acque di risorgiva che scaturivano nei pressi di Dueville, ingrossate con l'apporto dei torrenti Igna, Timonchio e Orolo permisero la formazione di un nuovo corso d'acqua, il Bacchiglione, che scendeva da nord verso la citt\u00e0; rispetto all'Astico era molto meno impetuoso e un po' meno soggetto a esondazioni. Alla fine del XII secolo i fiumi di Vicenza avevano ormai l'assetto e la denominazione attuali. Dopo questa deviazione, ci\u00f2 che ne rimaneva - cio\u00e8 il fiume Astichello - non aveva pi\u00f9 una portata sufficiente ad alimentare il lago, che cominci\u00f2 lentamente a prosciugarsi. Quando nel XIV secolo il lago venne citato da alcuni documenti, esso era ormai limitato ad una piccola area a nord della citt\u00e0 che, ancor oggi, conserva il toponimo di Laghetto.\n\u00c8 probabilmente in questo momento che il Borgo Pusterla cominci\u00f2 a configurarsi e ad accrescersi. Dapprima soggetto, dal punto di vista ecclesiastico, all'antica chiesetta di San Lorenzo in Porta Nova, si costitu\u00ec in parrocchia quando fu costruita la prima chiesa di San Marco, appena al di fuori del ponte, ora resosi necessario per valicare il Bacchiglione. La chiesa di San Marco era situata in una zona malsana e frequentemente soggetta ad allagamenti; dovette pertanto essere restaurata pi\u00f9 volte durante il corso dei secoli. Dipendeva dalla cattedrale e non aveva quindi fonte battesimale; funzion\u00f2 come chiesa parrocchiale fino al 1810, quando - dopo la soppressione napoleonica degli ordini religiosi - fu permutata con quella dei Carmelitani Scalzi e, subito dopo, demolita.\n\u00c8 documentato che agli inizi del Duecento esisteva un ponte in legno a tre arcate, che fu rifatto in pietra di Montecchio nel 1231 e che negli Statuti del Comune di Vicenza del 1264 era chiamato \"Ponte Vetus\" (\"ponte vecchio\"), ossia il ponte Pusterla. In capo al ponte vi era una torre con ponte levatoio e saracinesca.\nIntanto qualche centinaio di metri pi\u00f9 avanti, all'inizio del secolo era stato costruito il monastero di San Bartolomeo, che fungeva da sede principale dei Canonici regolari di Sant'Agostino della Congregazione di San Marco di Mantova; monastero doppio, cio\u00e8 sia per uomini che per donne, che vivevano per\u00f2 in ambienti distinti e avevano due distinti priori.\nAll'inizio del Trecento, invece, si ha notizia dell'esistenza - pi\u00f9 o meno dove in seguito fu costruito il convento di San Francesco Nuovo - di un ospedale per gli infermi, gestito da una fraglia di Battuti, che sicuramente aveva accanto anche una propria chiesa.\nXV secolo.\nNel 1404 il Borgo fu teatro della guerra tra i Carraresi di Padova e i Visconti. Francesco III di Carrara aveva posto il campo proprio nel borgo per assediare Vicenza e, verso la fine di aprile, sferr\u00f2 un furioso attacco contro Porta Pusterla, senza per\u00f2 riuscire a conquistarla ed entrare in citt\u00e0. Intanto per\u00f2 i vicentini avevano concluso la dedizione a Venezia e il condottiero padovano fu costretto a levare l'assedio e a ritirarsi, per non doversi scontrare con la Serenissima.\nNel 1419, per ordine del papa Martino V che intendeva abolire i monasteri doppi, San Bartolomeo divenne soltanto maschile: in esso confluirono i canonici regolari che provenivano dal monastero di San Tommaso, mentre le monache si trasferirono l\u00e0. Questa concentrazione non favor\u00ec per\u00f2 San Bartolomeo che, ridotto ai minimi termini con la presenza di soli tre monaci, nel 1435 fu dato in commenda dapprima a Ermolao Barbaro vescovo di Verona, poi ai canonici regolari di Santa Maria di Frigionaia presso Lucca, che si presero cura di restaurarlo sia spiritualmente che materialmente. La chiesa fu rimaneggiata e ricostruita quasi completamente, con l'edificazione di cappelle e di altari, voluti e finanziati da famiglie nobili della citt\u00e0; dieci anni dopo il monastero accoglieva una quindicina di religiosi.\nSotto Venezia il borgo si popol\u00f2 sempre di pi\u00f9 e la Repubblica progett\u00f2 di fortificarlo. Dapprima provvide a restaurare la \"Porta di Pusterla\", che era stata distrutta durante la guerra con i Carraresi, poi fece scavare la fossa che dalla Porta di Santa Lucia arrivava fino al convento di San Bartolomeo; a fianco di quest'ultimo nel 1435 fu costruita una grande porta, l'ancora esistente - seppure scapitozzata, priva della torre e del ponte levatoio e con una \"corte d'arme\" sviluppata su solo tre lati - Porta di San Bortolo, restaurata negli anni novanta del secolo scorso.\nUn ulteriore progetto prevedeva di collegare questa porta con quella di Santa Croce mediante delle mura, ma non fu mai attuato. Lungo questo tragitto fu prolungata invece la fossa precedente, munendola anche all'interno di un terrapieno e di cinque piccoli torrioni a pianta circolare - di una forma cio\u00e8 pi\u00f9 adatta al tempo in cui si usavano gi\u00e0 l'artiglieria e le armi da fuoco - voluti da Bartolomeo d'Alviano. In ogni caso questa parziale fortificazione segn\u00f2 per sempre il limite del Borgo.\nIntanto, verso il 1430, erano giunti a Vicenza i Gesuati, dal 1499 frati della congregazione di San Girolamo che, dapprima ospiti presso il castello dei nobili Valmarana e poi presso l'ospedale di Santa Maria della Misericordia, in seguito a successive permute di beni lasciati loro da pii testatori costruirono in qualche decennio rispettivamente la chiesa, che fu consacrata nel 1491, e il loro convento. I Gesuati vivevano assai poveramente, fornendo una stabile testimonianza di vita cristiana che dur\u00f2 fino al Concilio di Trento.\nOltre all'ospedale di Santa Maria della Misericordia, nel Quattrocento esisteva nel Borgo - nel luogo in cui sarebbero stati poi costruiti la chiesa e il monastero di San Francesco delle Clarisse - un piccolo ospedale con chiesa intitolato a \"Santa Maria in Pusterla\". Esso fu oggetto di una lunga contesa fra la Confraternita di Santa Maria, San Bartolomeo e San Marco - che lo gestiva - e le monache benedettine di Santa Caterina in Borgo Berga; alla fine furono riconosciuti i diritti della Confraternita, che nel 1503 vendette l'ospedale alle Clarisse, le quali vi fondarono il monastero di San Francesco Nuovo.\nEt\u00e0 moderna: secoli XVI-XVIII.\nMonasteri.\nUn secolo pi\u00f9 tardi il Borgo era ancora zona di monasteri.\nIntorno al 1500, sul luogo di un'altra pi\u00f9 antica intitolata a San Francesco d'Assisi, a spese del nobile vicentino Carlo Volpe fu costruita una nuova chiesa e, contemporaneamente, accanto ad essa venne costruito un monastero intitolato allo stesso santo, nel quale conflu\u00ec una parte delle Clarisse che provenivano da Borgo Berga, dove il monastero di San Bernardino era divenuto insufficiente. L'iniziativa della costruzione venne presa da cinque nobili vicentini, che nel 1497 avevano acquistato, per il prezzo di 600 ducati, \"unum sedimen magnum\" nel Borgo di Pusterla, con case, corte, orto, pozzo e forno, circondato in parte da mura e in parte da siepe.\nSecondo la bolla di concessione del papa Alessandro VI, il monastero doveva sorgere \"in loco decenti ed onesto cum ecclesia, campanili umili, campana, dormitorio, refectorio, cemeterio, ortis, ortaliciis et aliis necessariis officinis\". Ma la spesa per la costruzione non si dimostr\u00f2 un problema e il monastero fu presto realizzato, cos\u00ec che nel 1503 vi entrarono sei monache, tutte di famiglie nobili della citt\u00e0; questo primo nucleo presto crebbe e in alcuni momenti il numero delle religiose arriv\u00f2 fino a 70, oltre a quello delle coriste e delle converse.\nQuanto a San Bartolomeo, da vari documenti appare che, nella seconda met\u00e0 del XVI secolo, il monastero si trovava in condizioni piuttosto buone, con una scuola interna e una biblioteca di una certa importanza, un patrimonio cospicuo che poteva vantare la rendita pi\u00f9 alta tra gli altri monasteri vicentini dopo quello di San Felice e gli edifici in ottime condizioni. Esso poteva anche contare sul legame diretto con la Santa Sede e i relativi appoggi.\nDurante il Seicento, per\u00f2, esso decadde notevolmente e il governo veneto, con il decreto del 16 maggio 1771, lo soppresse e ne incamer\u00f2 i beni nel demanio pubblico; il Consiglio comunale di Vicenza fece allora richiesta per ottenere il complesso conventuale e adibirlo a ospedale degli infermi. Cos\u00ec fu, e negli anni successivi confluirono al San Bortolo altri ospedali della citt\u00e0: nel 1771 l'ospedale di Sant'Antonio abate e nel 1776 quello dei Santi Pietro e Paolo di contr\u00e0 San Pietro.\nLa chiesa di San Girolamo, officiata dai Gesuati, fu per secoli sotto il patronato della famiglia Arnaldi, che con sostanziose donazioni fece costruire la cappella centrale e alcuni altari laterali. Ma l'ordine dei Gesuati fu sciolto dal papa Clemente IX nel 1668 per recuperarne i beni, venderli ad altri religiosi e destinarne il ricavato alle spese di guerra contro i turchi. Al loro posto si insediarono i Carmelitani Riformati o Scalzi che, nella prima met\u00e0 del Settecento, iniziarono la costruzione dell'attuale chiesa di San Marco, con la facciata rivolta verso la via principale; alla nuova chiesa, mantenuta l'intitolazione a San Girolamo, fu aggiunta quella di Santa Teresa d'Avila, la santa di riferimento per i Carmelitani.\nOspizi.\nCon i proventi della vendita dell'ospedale di Santa Maria in Pusterla, la Confraternita di Santa Maria, San Bartolomeo e San Marco - che nel frattempo si era fusa con la Compagnia segreta di San Girolamo, detta anche Oratorio del Divino Amore, fondata dal beato Bernardino da Feltre - acquist\u00f2 \"una casa e orti adiacenti\", di fronte alla chiesa dei Gesuati e nel 1521 inizi\u00f2 la costruzione di un nuovo e grande ospedale, destinato principalmente agli ammalati di \"mal francese\".\nL'ospedale della Misericordia divent\u00f2 nel 1531 principalmente un asilo per orfani - il primo orfanotrofio vicentino - e un ospizio per trovatelli, che si rivel\u00f2 indispensabile negli anni delle grandi carestie. Pochi anni dopo, nel 1563, gli infermi vennero trasferiti nell'ospedale di Sant'Antonio e i trovatelli nell'ospizio di San Marcello; la Misericordia - la cui direzione venne affidata ai padri Somaschi, istituiti da Gerolamo Miani ed entrati in Vicenza 1558, ma sotto il patronato del Comune di Vicenza, che esercitava una notevole ingerenza nella gestione - rest\u00f2 riservata esclusivamente agli orfani, funzione che esercit\u00f2 per secoli: nella seconda met\u00e0 del Novecento era ancora sede dell'orfanotrofio femminile cittadino, detto del Soccorsetto. L'attuale chiesa - che fu anche nei secoli successive una delle pi\u00f9 dotate e meglio curate - e l'intero complesso della Misericordia sono dovuti a ristrutturazioni di fine del secolo XVI e al secolo XVIII.\nVicino alla Misericordia, verso il Ponte Novo, intorno al 1530 furono costruiti la chiesa e il monastero di Santa Maria Maddalena o delle Convertite, su iniziativa della nobile Maddalena Valmarana, vedova Thiene, con lo scopo di dare accoglienza a giovani traviate che intendevano cambiare vita. Un secolo dopo per\u00f2 la chiesa era decisamente cadente e la sagrestia era addirittura crollata.\nAttivit\u00e0 economiche e palazzi signorili.\nL'area tra la strada principale e l'Astichello si riemp\u00ec di attivit\u00e0 proto-industriali, che sfruttavano l'energia prodotta dall'acqua del fiume - che sfociava nel Bacchiglione con un salto di quasi quattro metri - per azionare le pale dei mulini e delle altre macchine necessarie alle lavorazioni.\nLungo il fiume si insediarono anche manifatture per la produzione dei panni di lana, che avevano bisogno di grandi quantit\u00e0 di acqua per la lavorazione e il lavaggio delle stoffe. L'Estimo del 1563-1564 registrava all'interno del Borgo case con tintoria e filatoio, fatto documentato nei disegni della \"Pianta Angelica\" del 1580 e in quella del Monticolo del 1611, che mostrano i telai con le \"chioare\", cio\u00e8 quei piccoli ferri uncinati, infissi nei telai delle fabbriche di lana, che servivano ad appuntare e distendere il tessuto uscito dalle gualchiere.\nAlla lavorazione della lana, dopo la crisi economica del Seicento provocata anche dalla Dominante, subentr\u00f2 nello stesso luogo quella della seta che ricevette il massimo impulso dalla famiglia Franceschini, il cui stabilimento, allora tra i primi d'Italia per quantit\u00e0 di produzione e importanza di impianti, era frequentemente visitato da italiani e stranieri. Ma vi furono certamente anche altre attivit\u00e0: nel toponimo \"Corte della sega\", in uso fino al Novecento, si ricorda l'esistenza di una segheria.\nSulla via, ormai al sicuro dentro una cinta fortificata, oltre alle modeste case degli artigiani e ai monasteri, si iniziarono a costruire anche palazzi nobiliari. Il conte Bernardo Da Schio ristruttur\u00f2, tra il 1560 e il 1566, il proprio palazzo su progetto di Andrea Palladio. Pi\u00f9 avanti Livio Pagello, oratore e poeta vicentino vissuto nella seconda met\u00e0 del Cinquecento, fece erigere il suo palazzo, che reca ancora l'impianto originario tardo-cinquecentesco di tipica matrice veneta.\nA testimonianza del fatto che nel Cinquecento Borgo Pusterla stava diventando zona di insediamenti signorili, alcuni scritti riportano che, in contr\u00e0 della Misericordia, il canonico Gerolamo Gualdo aveva un bel palazzo; ereditato dal padre che l'aveva fatto costruire, egli lo aveva ampliato e soprattutto vi aveva realizzato un favoloso giardino, in cui le logge erano state affrescate da Bartolomeo Montagna e da altri artisti del tempo, aveva al centro una fontana, alta 13 metri e, un po' dappertutto, statue e pezzi archeologici, alcuni del quali provenienti dall'antico teatro romano di Berga. Nel palazzo aveva sede l'Accademia dei Costanti, un consesso di aristocratici, dediti ad attivit\u00e0 culturali, promosso dal Gualdo. Nel XVIII secolo il patrimonio artistico fu disperso tra i vari eredi del Gualdo e, in seguito, il palazzo demolito.\nNel Seicento, l'architetto Antonio Pizzocaro progett\u00f2 il palazzo che gli venne commissionato dalla famiglia Giustiniani, da poco giunta a Vicenza, in contr\u00e0 San Francesco, palazzo che fu ultimato nel 1656. Tra il 1676 e il 1680 l'architetto vicentino Carlo Borella cre\u00f2 il mirabile palazzo Barbieri.\nNella seconda met\u00e0 del Settecento, i fratelli Girolamo e Giovanni Franceschini, setaioli, commissionarono all'architetto Ottavio Bertotti Scamozzi un palazzo destinato ad abitazione e ad uffici, annesso alla filanda che dava sull'Astichello. In seguito al rapido decadimento economico dell'azienda, provocato dalle guerre napoleoniche, Giovanni Franceschini fu costretto a cedere tutto a Francesco Folco di Schio - sposato con la veneziana Matilde Priuli-Zambelli, per cui il palazzo \u00e8 divenuto noto come Franceschini Folco Zambelli - che ultim\u00f2 il palazzo nel 1806, arricchendolo di affreschi e decorazioni.\nEt\u00e0 contemporanea.\nLa riorganizzazione ecclesiastica.\nCon la legge napoleonica del 25 aprile 1810 furono soppressi tutti i conventi cittadini e quindi anche il convento e la chiesa dei Carmelitani Riformati o Scalzi, i cui edifici passarono alla Regia Finanza. Nello stesso anno i parrocchiani chiesero e ottennero di permutare la vecchia e fatiscente chiesa di San Marco presso ponte Pusterla con quella degli Scalzi, che intanto era stata adibita a magazzino dei tabacchi e che divenne la nuova sede parrocchiale con il titolo di San Marco in San Girolamo. Alla parrocchia cos\u00ec riorganizzata furono soggette le chiese di San Bartolomeo, di Santa Maria della Misericordia, di San Francesco Nuovo gi\u00e0 delle Clarisse e di Santa Maria Maddalena delle Convertite. Fuori del Borgo, nella coltura di Pusterla, furono aggregate a San Marco le chiese di San Giovanni Battista a Laghetto, di Sant'Antonino (costruita nel primo Settecento su terreno della famiglia Pagello che aveva la sua residenza a San Francesco) e di San Martino al ponte del Marchese, chiese che - a parte Sant'Antonio - nell'organizzazione ecclesiastica precedente erano soggette alla chiesa di Santa Maria Etiopissa.\nLa vecchia chiesa di San Marco venne demolita nel 1814 e l'area su cui sorgeva venduta dalla Cassa di ammortamento alla famiglia Roi; la casa canonica che sorgeva a lato fu acquistata nel 1927 sempre dai marchesi Roi, che in cambio assegnarono per l'abitazione del parroco un'altra pi\u00f9 vasta e comoda casa di loro propriet\u00e0, il palazzo Pagello in contra' San Francesco.\nLa stessa legge napoleonica dell'aprile 1810 fece chiudere anche il monastero di San Francesco, delle Clarisse osservanti. Ancora fiorente agli inizi del Settecento - a quel tempo contava oltre 70 monache - era abbastanza decaduto negli ultimi anni del secolo. Gli edifici divennero propriet\u00e0 del demanio comunale e ridotti a caserma: ci\u00f2 che restava venne nel 1928 incorporato nell'attuale edificio delle scuole elementari. La chiesa - che conteneva pregevoli quadri e affreschi di Marcello Fogolino e di Giovanni Speranza - fu spogliata e sconsacrata.\nGli ordini religiosi disciolti non ritornarono pi\u00f9 nel borgo. Nel 1837 invece, sotto il regno Lombardo-Veneto e per volont\u00e0 dell'imperatore Francesco I d'Austria che ne apprezzava l'opera, le Dame Inglesi presero possesso della parte conventuale che gi\u00e0 era stata dei Carmelitani. L\u00ec, superando nel corso del tempo continue avversit\u00e0 e anche opposizioni da parte delle autorit\u00e0 cittadine, gestiscono da allora attivit\u00e0 educative.\nDalla met\u00e0 dell'Ottocento, poi, le Suore maestre di Santa Dorotea furono presenti nell'Ospedale civile di San Bortolo, dedicandosi sia all'attivit\u00e0 assistenziale che, dagli inizi del Novecento, alla gestione della scuola per infermiere.\nNel 1864, quando vi fu la visita pastorale del vescovo Giovanni Antonio Farina, la parrocchia di San Marco contava circa 1500 abitanti con 450 famiglie.\nLo sviluppo urbanistico del Borgo.\nNel 1907 il Comune acquist\u00f2 - nella parte nord-est del Borgo, il terreno per creare un nuovo quartiere di case popolari. Il progetto iniziale, a cominciare dall'acquisto delle aree \"ex Zorzi\", avrebbe dovuto essere sostenuto, dal punto di vista sia imprenditoriale che finanziario, dall'impegno congiunto pubblico e privato, mentre alla fine fu realizzato dal solo Comune, che ne sostenne l'onere e affid\u00f2 l'intervento all'Azienda speciale municipalizzata. L'intervento viene considerato il primo qualificato piano urbanistico ed edilizio della prima met\u00e0 del Novecento a Vicenza.\nOccupando tutta la vasta area che va da contr\u00e0 San Bortolo a viale D'Alviano, fu creata una trama di strade a raggiera, che confluivano su una nuova piazza triangolare (l'attuale piazza Marconi); nel 1909 erano stati costruiti 42 nuovi alloggi e nel 1911 altri 8, mentre - mancando il sostegno dei finanziatori privati - non furono realizzati i servizi sociali previsti dal progetto, come l'ambulatorio medico, la casa dei bambini con doposcuola e il laboratorio femminile. Oltre alle strade interne, ricorrendo a modesti sventramenti degli edifici esistenti, furono create le due nuove vie di accesso alla strada principale del Borgo.\nUna realizzazione particolare fu il cosiddetto \"casermone\". Ideato dall'ingegnere Nicol\u00f2 Secco, era costituito da quattro blocchi residenziali disposti intorno a un grande cortile rettangolare; rappresentava una soluzione innovativa - anche se tratta dai severi modelli della cultura asburgica - finalizzata a costruire case popolari all'interno della citt\u00e0, dove bisognava sfruttare al meglio i terreni, ormai divenuti molto costosi.\nNel 1911 il quartiere era completato e le nuove vie vennero intitolate a illustri scienziati italiani. Un tronco dell'antica strada di circonvallazione - ottenuta dal riempimento della fossa delle fortificazioni progettate nel Cinquecento da Bartolomeo d'Alviano, fu intitolato al condottiero e segn\u00f2 il limite moderno del quartiere.\nDurante il ventennio fascista, a nord di viale D'Alviano furono costruiti nuovi lotti di case popolari: dapprima, negli anni venti, le \"case rosse\" fuori porta San Bortolo (l'attuale quartiere di San Bortolo); in un secondo tempo, a met\u00e0 degli anni trenta e spostato pi\u00f9 a ovest quello che fu chiamato Quartiere dei Savoia, dopo la guerra Quartiere dell'Unit\u00e0 d'Italia e infine, dopo la creazione della parrocchia, Quartiere San Paolo.\nNel luglio del 1940, in seguito a una deliberazione podestarile, contr\u00e0 San Marco fu ridedicata al quadrumviro fascista Italo Balbo, con la motivazione che \"mentre la denominazione di San Marco non traeva le proprie origini da alcun particolare avvenimento di interesse storico nazionale, ma dal semplice fatto che ivi esisteva una delle sette cappelle cittadine, nella contrada aveva sede la Federazione dei fasci di combattimento, motore dell'attivit\u00e0 politica vicentina\" (si trattava del palazzo Folco Franceschini, durante il ventennio la Casa del Fascio pi\u00f9 grande d'Italia). Nel dicembre 1945 la Giunta municipale del CLN soppresse questo toponimo ripristinando quello precedente.\nLuoghi significativi.\nChiese e monasteri.\nSolo una parte degli storici edifici religiosi sono ancora utilizzati per questi scopi o aperti al culto.\nIl pi\u00f9 importante \u00e8 sicuramente la Chiesa di San Marco in San Girolamo, attualmente la parrocchiale. Edificio barocco, conserva al suo interno varie opere di artisti veneti del primo Settecento e una sagrestia con il mobilio intarsiato originale.\nLa Chiesa della Misericordia dai primi anni duemila \u00e8 stata parzialmente restaurata e concessa ai fedeli di rito serbo ortodosso (parrocchia di San Luca), che la utilizzano per le proprie funzioni. Presenta una facciata di semplici, ma belle forme classiche; \u00e8 ad un'unica navata con cinque altari e contiene alcuni pregevoli lavori di scultura e di pittura, tra cui una buona tela di Alessandro Maganza. Il convento con il chiostro, quasi coevo, \u00e8 stato trasformato in un vasto complesso residenziale condominiale, con entrata in contr\u00e0 Paolo Sarpi.\nDi San Bartolomeo restano soltanto l'abside della chiesa e l'antico chiostro, nei suoi rifacimenti del XV e del XIX secolo, entrambi all'interno dell'area dell'ospedale civile.\nLa chiesa e il convento di Santa Maria Maddalena o delle Convertite, posti vicino al ponte Novo, sono stati trasformati in edifici privati; la facciata della piccola chiesa di Santa Maddalena \u00e8 ancora visibile da contra' della Misericordia. La piccola chiesa di San Francesco, costruita nell'area del convento di San Francesco Nuovo (che dopo la sua soppressione venne trasformato in scuola per ufficiali nell'Ottocento, quindi in scuola elementare), fu sconsacrata e trasformata in palestra, venendo utilizzata fino agli anni duemila dalla scuola primaria statale \"Luigi da Porto\".\nPonti.\nIl ponte Pusterla, in pietra dal 1231, restaurato nel 1444 e nel 1640, allargato nel 1928 per le aumentate esigenze del traffico, \u00e8 stato consolidato nel 2011-12, dopo essere stato lesionato dall'alluvione del 1\u00ba novembre 2010.\nRisale al Trecento la prima costruzione del Ponte Novo. Anch'esso anticamente in legno e rifatto in pietra negli anni 1645-48, in et\u00e0 della Serenissima era chiamato Ponte di Santa Maria Maddalena o Ponte delle Convertite, perch\u00e9 conduceva alla chiesa e al relativo convento. Ha una storia di continui crolli, anche dopo la sua costruzione in pietra, perch\u00e9 posto vicino ad un'ansa del Bacchiglione, che si fa particolarmente impetuoso durante le piene. Fu chiamato Ponte Novo dopo la ricostruzione del 1793. Dopo essere rimasto per molti anni pericolante, \u00e8 stato realizzato in ferro a una sola arcata e completamente ricostruito agli inizi degli anni duemila.\nPalazzi.\nLungo la via principale si susseguono dignitosi e raffinati palazzi di varie epoche.\nIn contr\u00e0 San Marco, sulla destra - avendo alle spalle il ponte Pusterla:\nSulla sinistra di contr\u00e0 San Marco:\nContinuando lungo contr\u00e0 San Francesco:"}
{"id": "4713007", "revid": "767487", "url": "https://it.wikipedia.org/wiki?curid=4713007", "title": "Men of the Desert", "text": "Men of the Desert \u00e8 un film muto del 1917 diretto da W. S. Van Dyke e prodotto dalla Essanay di Chicago.\nTrama.\nArrivato in una cittadina dilaniata dalla guerra tra allevatori di bovini e pastori, Jack - un cowboy errabondo - rimprovera lo sceriffo di non riuscire a controllare il paese. L'uomo di legge, allora, sfida il nuovo arrivato a fare meglio di lui e, strappandosi la stella dal petto, la consegna al cowboy. Jack accetta la sfida e, per prima cosa, arresta uno degli allevatori, colpevole di aver ucciso un pastore. I compagni dell'arrestato non digeriscono la cosa e attaccano la prigione. Nello scontro che ne segue, Jack resta gravemente ferito. Viene salvato da May, la figlia di un allevatore, che - trovatolo mezzo morto - se lo porta via e lo nasconde, accudendolo e curandolo. Ma i cowboy, guidati da Mason, scoprono il nascondiglio e partono all'attacco. May, allora, cavalca disperatamente nel deserto alla ricerca di un aiuto: riesce ad avvisare i pastori che giungono in tempo per salvare Jack. Sul campo di battaglia verranno celebrate le nozze tra May e Jack e la loro unione ricomporr\u00e0 la faida, portando finalmente pace e ordine in citt\u00e0.\nProduzione.\nIl film fu prodotto dalla Essanay Film Manufacturing Company.\nDistribuzione.\nIl copyright venne registrato il 14 settembre 1917 con il titolo \"The Men of the Desert\". Distribuito dalla K-E-S-E Service, il film usc\u00ec nelle sale cinematografiche USA il 24 settembre 1917. Nel 1919, ne venne fatta una riedizione che fu distribuita dalla Victor Kremer Film Features ."}
{"id": "4713016", "revid": "785863", "url": "https://it.wikipedia.org/wiki?curid=4713016", "title": "Il signore della morte - Halloween II", "text": ""}
{"id": "4713020", "revid": "767487", "url": "https://it.wikipedia.org/wiki?curid=4713020", "title": "Unione Sportiva Livorno 1950-1951", "text": "Questa voce raccoglie le informazioni riguardanti l'Unione Sportiva Livorno nelle competizioni ufficiali della stagione 1950-1951.\nStagione.\nCambio alla presidenza amaranto, a Luigi Nesti subentra Gaetano D'Alesio. Nuovo anche l'allenatore Alfonso Ricciardi. Sul fronte arrivi si registrano quelli di Mario David, futuro nazionale azzurro, e del danese Leif Petersen, tornano in amaranto Guido Tieghi e Igino Balestra. La squadra labronica disputa il campionato di Serie B e ottiene il terzo posto in classifica in coabitazione con il Modena a 47 punti. Prima la Spal con 58 punti, seconda il Legnano con 54 punti entrambi promossi in Serie A."}
{"id": "4713023", "revid": "709565", "url": "https://it.wikipedia.org/wiki?curid=4713023", "title": "Rap God", "text": "Rap God \u00e8 un singolo del rapper statunitense Eminem, pubblicato il 15 ottobre 2013 come terzo estratto dall'ottavo album in studio \"The Marshall Mathers LP 2\".\nDescrizione.\n\"Rap God\" fa riferimento al brano \"I'm Back\", presente nel primo \"Marshall Mathers LP\", in cui parla del massacro della Columbine High School. Altri riferimenti citati nella canzone sono quelli dello scandalo Lewinsky, un conflitto tra Fabolous e Ray J, Heavy D &amp; the Boyz, il planking, \"The Walking Dead\" e il brano del 2007 \"Lookin Boy\".\nIl verso che inizia dal minuto 4:20 \u00e8 caratterizzato da un extrabeat di Eminem, il quale rappa 97 parole in 15 secondi.\nIl 5 settembre 2014 \"Rap God\" \u00e8 entrato nel Guinness dei primati con il maggior numero di parole pronunciate in un brano, ovvero 1.560 parole in 6 minuti e 4 secondi, con una media di 4,28 parole al secondo.\nVideo musicale.\nIl 21 novembre 2013 Eminem ha pubblicato su Twitter il trailer del videoclip, rivelando che sarebbe stato pubblicato il 27 dello stesso mese. In quest'ultima data, il videoclip viene pubblicato in anteprima su Vevo.\nDiretto da Rich Lee (il quale aveva diretto in precedenza i videoclip di \"Not Afraid\" e di \"Lighters\"), il videoclip mostra Eminem parodiare Max Headroom, oltre a fare alcuni riferimenti al film \"Matrix\" (1999)."}
{"id": "4713027", "revid": "1573940", "url": "https://it.wikipedia.org/wiki?curid=4713027", "title": "Pere de Santcliment", "text": "Biografia.\nOrigini familiari.\nPere nacque a Lleida, figlio di Francesc de Santcliment, signore d'Alcarr\u00e0s - appartenente ad una delle maggiori e pi\u00f9 influenti famiglie lleidetane nonch\u00e9 imparentato con la casa di Cardona, seconda per importanza dopo la famiglia reale d'Aragona - e fu studente dell'Universit\u00e0 di Lleida.\nCarriera ecclesiastica.\nPere tenne le cariche di canonico e prevosto del capitolo della cattedrale di Lleida e fu consigliere reale di Giovanni I d'Aragona, inoltre venne nominato cancelliere dell'Universit\u00e0 di Lleida, e con tali incarichi risulta nel 1388, anno in cui, ventunenne, Clemente VII manifesta con una bolla di volerlo nominare titolare della diocesi di Lleida o di quella di Saragozza. Nonostante tale documento, il suo successore, Benedetto XIII, si opporr\u00e0 a tale volont\u00e0. Successivamente fu consigliere reale di Martino d'Aragona e di suo figlio Martino il Giovane e venne eletto vescovo a trentadue anni, il 7 maggio del 1399 sia dal capitolo della cattedrale di Lleida sia da quello di Roda, nonostante l'opposizione di alcuni canonici, succedendo a Gerau de Requesens; rimase in carica fino alla morte, avvenuta 1403, senza per\u00f2 ricevere la consacrazione episcopale.\nVescovo non consacrato.\nLa sua elezione a vescovo avvenne nel clima dello Scisma d'Occidente e, a causa delle discordie che vi si accompagnarono, non risult\u00f2 mai effettiva. Pere de Santcliment si rec\u00f2 personalmente da Benedetto XIII a Marsiglia per cercare, invano, di ottenerne la consacrazione a vescovo. Il papa Luna rifiut\u00f2 la sua elezione e nomin\u00f2 il canonico Joan Castell\u00f3 vicario generale \"pro Domino nostro Papa\" e assegn\u00f2 la diocesi, prima a Jaume de Tauste, il quale non accett\u00f2 per\u00f2 la carica, e quindi a Joan de Bauf\u00e9s.."}
{"id": "4713029", "revid": "247222", "url": "https://it.wikipedia.org/wiki?curid=4713029", "title": "Live at Bill Graham's Fillmore West 1969", "text": "Live at Bill Graham's Fillmore West \u00e8 un album live di Mike Bloomfield registrato al Fillmore West di San Francisco (California) nei mesi di gennaio e febbraio del 1969 e pubblicato nello stesso anno dalla Columbia Records. Nel 2009 \u00e8 stato ristampato (e rimasterizzato) su CD, con l'aggiunta di brani bonus."}
{"id": "4713037", "revid": "1543377", "url": "https://it.wikipedia.org/wiki?curid=4713037", "title": "Oy\u00e0", "text": "La Oy\u00e0 \u00e8 l'etichetta discografica indipendente di Fiorella Mannoia. Nasce nel 2009 ed ha un range di fatturato che si aggira fra i 300.000 ed i 600.000 \u20ac. L'etichetta si appoggia alla Sony Music per la distribuzione."}
{"id": "4713041", "revid": "767487", "url": "https://it.wikipedia.org/wiki?curid=4713041", "title": "Piero Lombardi", "text": "Carriera.\nHa giocato per la Cremonese nei suoi primi cinque campionati. Era uno degli undici pionieri che in maglia biancolilla il 7 dicembre 1913 a Varese giocarono la prima storica partita della Cremonese. A cavallo del primo conflitto mondiale, disput\u00f2 33 partite di campionato e realizz\u00f2 9 reti. La sua ultima apparizione in maglia grigiorossa avvenne a Como il 27 novembre 1921 nella partita Esperia Como-Cremonese (1-0)."}
{"id": "4713044", "revid": "767487", "url": "https://it.wikipedia.org/wiki?curid=4713044", "title": "Lockdown - Dietro le sbarre", "text": "Lockdown \u00e8 un film drammatico del 2000 del regista statunitense John Luessenhop.\nTrama.\nTratta la storia di tre giovani universitari americani, che, a causa di varie vicissitudini, entrano in carcere e l\u00ec sperimentano una vita di sopraffazioni e peripezie varie. Essi sono per\u00f2 innocenti e un loro collega che ne \u00e8 a conoscenza riesce a farli scagionare e a farli rimettere in libert\u00e0."}
{"id": "4713047", "revid": "767487", "url": "https://it.wikipedia.org/wiki?curid=4713047", "title": "Modena Football Club 1950-1951", "text": "Questa voce raccoglie le informazioni riguardanti il Modena Football Club nelle competizioni ufficiali della stagione 1950-1951."}
{"id": "4713058", "revid": "729019", "url": "https://it.wikipedia.org/wiki?curid=4713058", "title": "Nevo sebaceo", "text": "Il nevo sebaceo, noto anche come nevo organoide e nevo sebaceo di Jadassohn, \u00e8 un nevo congenito e glabro che tipicamente si presenta sul volto e sul cuoio capelluto. Il nome \u00e8 dovuto alla presenza di alta concentrazione di ghiandole sebacee nell'area del nevo.\nEpidemiologia.\nPresenti sin dalla nascita, tali nevi sono presenti con incidenza non correlata a sesso o razza.\nPrognosi e trattamento.\nIl nevo sebaceo pu\u00f2 essere considerato un tumore benigno, sebbene possa rappresentare anche un'area di origine per il carcinoma basocellulare e, pi\u00f9 raramente, per il carcinoma sebaceo. Tuttavia il tasso di malignit\u00e0 si \u00e8 dimostrato essere molto minore rispetto a quello inizialmente stimato, pertanto il trattamento escissionale non \u00e8 raccomandato"}
{"id": "4713061", "revid": "682087", "url": "https://it.wikipedia.org/wiki?curid=4713061", "title": "Nevo organoide", "text": ""}
{"id": "4713063", "revid": "682087", "url": "https://it.wikipedia.org/wiki?curid=4713063", "title": "Nevo sebaceo di Jadassohn", "text": ""}
{"id": "4713064", "revid": "1573940", "url": "https://it.wikipedia.org/wiki?curid=4713064", "title": "Nannacara anomala", "text": "Nannacara anomala \u00e8 un pesce di acqua dolce appartenente alla famiglia Cichlidae ed alla sottofamiglia Cichlinae.\nHabitat e Distribuzione.\nProviene dai fiumi della Guyana, in Sud America, dove si trova soprattutto nelle zone pianeggianti.\nDescrizione.\nPresenta un corpo giallastro, compresso lateralmente, abbastanza alto ma non particolarmente allungato. La testa \u00e8 piccola con gli occhi grandi, il dorso arcuato, le pinne giallastre e trasparenti. La pinna dorsale \u00e8 alta e lunga, e termina con una punta, mentre la pinna caudale \u00e8 arrotondata. La pinna anale \u00e8 della stessa forma di quella dorsale, ma decisamente pi\u00f9 corta.\nNon supera i 7,5\u00a0cm.\nIl dimorfismo sessuale \u00e8 meno evidente che in altre specie di ciclidi; ma il maschio \u00e8 pi\u00f9 grande e sui fianchi presenta delle scaglie azzurre iridescenti. La femmina invece, \u00e8 completamente gialla eccetto una linea pi\u00f9 scura orizzontale che attraversa il corpo partendo dal peduncolo caudale.\nBiologia.\nComportamento.\nHa un temperamento pacifico, ma le femmine possono diventare molto aggressive quando stanno di guardia a uova ed avannotti.\nAlimentazione.\nSi nutre di invertebrati acquatici come crostacei, vermi ed insetti.\nRiproduzione.\n\u00c8 un pesce oviparo, e la fecondazione \u00e8 esterna. Appena prima della riproduzione la femmina, che pu\u00f2 deporre fino a 300 uova, diventa pi\u00f9 scura. Dopo la fecondazione si occupa delle uova e degli avannotti, mentre il maschio sorveglia il territorio.\nAcquariofilia.\n\u00c8 comune negli acquari; infatti rimane di piccole dimensioni ed \u00e8 adatto a vivere anche con altre specie."}
{"id": "4713068", "revid": "964734", "url": "https://it.wikipedia.org/wiki?curid=4713068", "title": "Ibrahim ibn Muhammad", "text": "Avuto dalla moglie (o concubina) Marya al-Qibtiyya nel Dhu l-Hijja dell'anno 8 dell'Egira, il piccolo Ibr\u0101h\u012bm sarebbe deceduto a un anno e mezzo di vita il 28 Shawwal del 10 del calendario islamico, precedendo di poco il padre nella tomba.\nSu di essa il Profeta islamico recit\u00f2 la preghiera dei morti, piangendo accoratamente la morte di questo suo figlioletto maschio, dopo quelli messigli al mondo alla Mecca dall'amatissima moglie Khadija bint Khuwaylid, anch'essi premortigli."}
{"id": "4713069", "revid": "916580", "url": "https://it.wikipedia.org/wiki?curid=4713069", "title": "Tetra nero", "text": ""}
{"id": "4713070", "revid": "339392", "url": "https://it.wikipedia.org/wiki?curid=4713070", "title": "Associazione Sportiva Dilettantistica S.E.F. Torres 1903", "text": ""}
{"id": "4713078", "revid": "96065961", "url": "https://it.wikipedia.org/wiki?curid=4713078", "title": "Steinbr\u00fcck", "text": "Steinbr\u00fcck pu\u00f2 riferirsi a:"}
{"id": "4713079", "revid": "767487", "url": "https://it.wikipedia.org/wiki?curid=4713079", "title": "Asobi Seksu", "text": "Gli Asobi Seksu sono stati un gruppo musicale statunitense di musica shoegaze.\nStoria.\nConosciuti inizialmente come Sportfuck, pubblicano un EP chiamato proprio \"Sportfuck\" nel 2001 e contenente la cover di \"Then He Kissed Me\" dei The Crystals. La formazione iniziale del gruppo \u00e8 composta da Yuki Chikudate (nata in Giappone, ma trasferitasi fin da giovane in California e poi sedicenne a New York) come cantante e tastierista, James Hanna (chitarra, cori) e Keith Hopkin (batteria).\nSuccessivamente la band cambia nome in Asobi Sesku, dal giapponese \u904a\u3073\u30bb\u30c3\u30af\u30b9 (\"gioco del sesso\"). Nel maggio 2004 viene pubblicato il primo disco ufficiale della band, ossia l'omonimo \"Asobi Seksu\".\nIn occasione del secondo album, la band si rinnova nella formazione con l'ingresso di un nuovo batterista (Hopkin aveva dato addio nel 2005), e di un bassista, Billy Pavone, che rimarr\u00e0 fino alla fine.\nNel maggio 2006 esce il secondo album, ossia \"Citrus\". Il disco, registrato a New York col produttore Chris Zane, viene pubblicato dalla Friendly Fire Recording. La One Little Indian Records scrittura il gruppo per il mercato europeo e pubblica qui \"Citrus\", che ottiene un buon successo in Inghilterra.\nNel febbraio 2009 esce \"Hush\", terzo album studio. Il disco ottiene il favore della critica, che fa notare il cambiamento verso delle sonorit\u00e0 pi\u00f9 pop.\nIn maggio Yuki Chikudate registra un singolo con i Pocket intitolato \"Sampo\".\nNel novembre 2009 viene pubblicato \"Rewolf\", disco contenente versioni acustiche e live. Nel frattempo Larry Gorman era diventato il nuovo batterista.\nNel febbraio 2011 esce il quarto album \"Fluorescence\".\nNel settembre 2013 la band ha annunciato una pausa a tempo indeterminato."}
{"id": "4713082", "revid": "1718925", "url": "https://it.wikipedia.org/wiki?curid=4713082", "title": "Zidani Most", "text": "Zidani Most (in tedesco \"Steinbr\u00fcck\") \u00e8 un centro abitato della Slovenia, frazione del comune di La\u0161ko.\n\u00c8 un importante nodo ferroviario."}
{"id": "4713094", "revid": "72396", "url": "https://it.wikipedia.org/wiki?curid=4713094", "title": "Endri Vrapi", "text": ""}
{"id": "4713095", "revid": "287204", "url": "https://it.wikipedia.org/wiki?curid=4713095", "title": "Consiglio mondiale per la pace", "text": "Il Consiglio mondiale per la pace, \"World Peace Council\" (WPC) in inglese, \u00e8 un'organizzazione internazionale che sostiene il disarmo universale, la sovranit\u00e0 e l'indipendenza e la coesistenza pacifica, e le campagne contro l'imperialismo, le armi di distruzione di massa e ogni forma di discriminazione.\n\u00c8 stato fondato nel 1950, emergendo dalla politica del movimento comunista internazionale e di esponenti della cultura di sinistra, per promuovere campagne di pace in tutto il mondo al fine di contrastare l'atteggiamento \"guerrafondaio\" degli Stati Uniti. Il suo primo presidente fu l'eminente fisico Fr\u00e9d\u00e9ric Joliot-Curie. Ebbe sede ad Helsinki dal 1968 al 1999 e le sue sedi ora sono in Grecia.\nOrganizzazione attuale.\nIl WPC attualmente afferma che i suoi obiettivi sono:\nIl WPC \u00e8 una ONG presso le Nazioni Unite e collabora principalmente con il Movimento dei paesi non allineati. Essa collabora con:\nSi dice che abbia influenzato con successo i loro ordini del giorno, i termini della discussione e gli orientamenti delle rispettive deliberazioni. Essa collabora inoltre con l'Unione africana, la Lega degli Stati arabi e altri organismi intergovernativi."}
{"id": "4713099", "revid": "729019", "url": "https://it.wikipedia.org/wiki?curid=4713099", "title": "D\u00e9partement du Renseignement et de la S\u00e9curit\u00e9", "text": "Il D\u00e9partement du Renseignement et de la S\u00e9curit\u00e9 (DRS) \u00e8 stato il servizio di informazioni nazionale algerino.\nOrigini e compiti.\nLa sua creazione risale al luglio 1957, nell'ambito della lotta per l'indipendenza dalla Francia; il servizio venne inizialmente strutturato secondo canoni dei paesi del Patto di Varsavia e dal 1965 \u00e8 noto come S\u00e9curit\u00e9 militaire (\u00ab SM \u00bb), in quanto nacque appunto come sicurezza militare, e svolge anche compiti di polizia militare.\nI suoi compiti istituzionali sono:\nAttuale ordinamento.\nIn realt\u00e0 l'organizzazione attuale risale al 4 settembre 1990, data nella quale i precedenti servizi di sicurezza vengono riorganizzati sotto l'attuale nome, e comprendono:"}
{"id": "4713100", "revid": "767487", "url": "https://it.wikipedia.org/wiki?curid=4713100", "title": "Still Corners", "text": "Gli Still Corners sono un gruppo musicale inglese composto da Greg Hughes (polistrumentista e produttore) e Tessa Murray (voce).\nStoria.\nIl gruppo, formatosi a Londra, ha firmato nel 2011 un contratto con la Sub Pop Records. Nello stesso anno \u00e8 uscito l'album di debutto, \"Creatures of an Hours\".\nNell'ottobre 2012 \u00e8 stato distribuito il singolo \"Fireflies\". Nel maggio 2013 \u00e8 stato pubblicato il secondo album, ossia \"Strange Pleasures\".\nNel 2016 \u00e8 stato pubblicato il terzo album, Dead Blue, con la casa discografica da loro fondata Wrecking Light Records.\nIl 17 Agosto 2018 \u00e8 uscito il quarto album Slow Air preceduto dai singoli Black Lagoon, The Photograph e The Message."}
{"id": "4713101", "revid": "247222", "url": "https://it.wikipedia.org/wiki?curid=4713101", "title": "It's Not Killing Me", "text": "It's Not Killing Me \u00e8 il primo album da solista di Mike Bloomfield che fu pubblicato nel 1969 dall'etichetta CBS Records e prodotto\nda Michael Melford e Nick Gravenites."}
{"id": "4713103", "revid": "767487", "url": "https://it.wikipedia.org/wiki?curid=4713103", "title": "Pisa Sporting Club 1950-1951", "text": "Questa voce raccoglie le informazioni riguardanti il Pisa Sporting Club nelle competizioni ufficiali della stagione 1950-1951."}
{"id": "4713104", "revid": "287204", "url": "https://it.wikipedia.org/wiki?curid=4713104", "title": "Troon Tornadoes", "text": "Il Troon Tornadoes Basketball Club \u00e8 una societ\u00e0 di pallacanestro, fondata nel 1991 a Troon nell'Ayrshire Meridionale.\nStoria.\nLa squadra originaria nacque dai componenti della formazione scolastica del \"Marr College\" attirando giocatori provenienti da tutta la regione.\nHa vinto 3 volte la Scottish Cup (2003, 2005, 2006), 2 volte il campionato nazionale (2002, 2006) e 3 volte la Chairmans Cup (1993, 1994, 1998)."}
{"id": "4713105", "revid": "1226", "url": "https://it.wikipedia.org/wiki?curid=4713105", "title": "Alexandr Nikolaevic Ostrovskij", "text": ""}
{"id": "4713109", "revid": "115180173", "url": "https://it.wikipedia.org/wiki?curid=4713109", "title": "Sentiero dei Greci", "text": "Il sentiero dei Greci (detto anche \"sentiero di San Nicodemo\" o sentiero della \u201c\"Seja\"\u201d) \u00e8 un sentiero escursionistico, nel territorio del Parco nazionale dell'Aspromonte, all'interno del comune di Mammola, in provincia di Reggio Calabria. \nDescrizione.\nL'itinerario naturalistico, panoramico, storico-culturale . La lunghezza del percorso e di Km 9,5, il tempo di percorrenza \u00e8 di 3-4 ore. Il sentiero segnalato dal CAI (Club Alpino Italiano) con il numero 212 \u00e8 accessibile a tutti, anche a camminatori inesperti e richiama numerosi escursionisti. Il sentiero anticamente era la strada pi\u00f9 importante dei Locresi della Magna Grecia per raggiungere il mare Tirreno le colonie di Medma (oggi Rosarno) e Hipponion (oggi Vibo Valentia). Ha rappresentato per millenni, insieme a quello dello Sciarapotamo nell'altro versante, la via pi\u00f9 breve di comunicazione per le antiche popolazioni della Magna Grecia. Oggi il sentiero ripido e scosceso \u00e8 percorso a piedi da escursionisti e da numerosi devoti di san Nicodemo come ex-voto, per raggiungere il santuario per poi tornare a Mammola facendo lo stesso percorso. In particolare i venerd\u00ec di luglio e agosto di ogni anno sono tradizionali i pellegrinaggi a piedi al santuario di San Nicodemo.\nCaratteristiche.\nIl sentiero parte dagli Archi dell'ex ferrovia (240\u00a0m) di fronte alla villa comunale nelle vicinanze della porta di accesso del Parco nazionale dell'Aspromonte, si segue lo svincolo direzione Rosarno, la segnaletica sentiero dei Greci e la segnavia rosso-bianco-rosso, dopo duecento metri s'imbocca sulla destra una strada asfaltata a lato della strada statale 682 Jonio-Tirreno (Gioiosa-Rosarno), che passa dietro l'area di servizio TAMOIL. Si prosegue costeggiando il fiume Torbido dove si incrocia sulla destra il torrente Macariace; un segnale descrittivo indica il geosito della miniera Macariace, si vedono l'area geologica dell'estrazione del minerale e i ruderi della vecchia miniera.\nContinuando lungo la pista, si passa il torrente Salino, conosciuto per le sue cascate, e si arriva all'ex scuola elementare e poi al palazzo Barillaro del sec. XVII. Seguendo sempre la segnaletica, si imbocca il passo Sella (la \u201cSeja\u201d, via pi\u00f9 breve), punto di valico dell'Appennino, che inizia a salire rapidamente, ombreggiato da alberi, si incontrano alcuni tornanti con ai lati dei muri a secco. Arrivati ad uno spiazzo si incontra una fontana. Ripresa la salita con diversi tornanti, si pu\u00f2 ammirare un panorama del fiume Torbido fino al mare Jonio e la S.G.C. Jonio-Tirreno poggiata su enormi piloni. Lungo il sentiero si incrociano due antiche croci in ferro, testimonianza di vitalit\u00e0 della fede popolare. Alla fine della salita si giunge un altipiano dove si pu\u00f2 ammirare un suggestivo paesaggio, un piccolo laghetto naturale e il santuario di San Nicodemo, che si stagliano nell'esteso verde.\nIl santuario di San Nicodemo, ricco di storia e tradizioni \u00e8 meta tutto l'anno di numerosi pellegrini di fedeli e turisti, sotto l'aspetto storico-religioso \u00e8 uno dei santi calabresi pi\u00f9 importanti. Il santo visse da asceta ed in preghiera, fino alla morte (990) sul Kellerana (oggi san Nicodemo), cos\u00ec veniva chiamato anticamente, tutta la zona vicino al santuario. Dopo la sua morte il Cenobio divenne meta di devozione e pellegrinaggio di fedeli della Locride, della piana di Gioia Tauro-Rosarno e di tutta la Calabria. Per molto tempo l'abbazia sul Kellerana ha rivestito un ruolo molto importante sia dal punto di vista religioso-spirituale e culturale della Calabria. La festa in onore del santo si svolge ogni anno al santuario la domenica successiva al 12 maggio, in ricordo della nascita. Il santuario \u00e8 abitato dal monaco don Ernesto.\nSeguendo la segnaletica della Grotta del Santo si sale sul Monte Kellerana (750\u00a0m), dove si pu\u00f2 ammirare un suggestivo panorama, da vedere le sue famose tre croci che guardano la zona Jonica, la tirrenica ed il santuario, la grotta di San Fantino, luogo di preghiera e di penitenze, e alcuni resti dell'oratorio bizantino dedicato a san Michele Arcangelo con il pavimento di pietre e i basamenti dei muri perimetrali.\nSi ritorna sulla strada e proseguendo, sulla strada asfaltata, sul lato destro della curva si pu\u00f2 ammirare un vasto panorama del fiume Torbido fino al mare, dopo si arriva sul pianoro a ridosso dell'aria pic-nic. Seguendo sempre la segnaletica sentiero dei Greci, a destra si imbocca il sentiero Abeto, che porta verso il monte Limina (888\u00a0m), nelle nitide giornate si possono vedere chiaramente le isole Eolie, parte della Sicilia, la vetta dell'Etna e i due mari calabresi. Camminando lungo la pista, nelle vicinanze del monte si arriva sulla SP 5 ex SS.281 e dopo duecento metri si arriva al passo della Limina (822\u00a0m), adiacente allo svincolo Limina della S.G.C. SS 682 Jonio-Tirreno. Il passo della Limina \u00e8 punto di riferimento degli itinerari nazionali del CAI (Club Alpino Italiano ) sentiero Italia, come punto d'arrivo della tappa n\u00ba 54 (Zomaro-Passo della Limina) e come punto di partenza della tappa n\u00ba 55 (passo della Limina- Mongiana), inoltre si incrocia il Sentiero del Brigante, che parte da Gambarie e arriva a Serra San Bruno. Il passo della Limina segna il confine naturale dell'Aspromonte e le Serre. Nelle vicinanze \u00e8 situato il villaggio Limina con la chiesetta della SS. Madonna dell'Assunta, la cui festa si svolge ogni anno il 15 agosto.\nIl sentiero si pu\u00f2 percorrere in due tappe, da Mammola al santuario di San Nicodemo e dal passo della Limina al santuario di San Nicodemo, percorrendo al ritorno lo stesso sentiero.\nAccessibilit\u00e0.\nArrivati a Mammola, si pu\u00f2 parcheggiare la macchina vicino agli archi dell'ex ferrovia, vicino allo svincolo e iniziare il percorso del sentiero."}
{"id": "4713110", "revid": "767487", "url": "https://it.wikipedia.org/wiki?curid=4713110", "title": "Smiley Face", "text": "Smiley Face \u00e8 un film del 2007 diretto da Gregg Araki.\nIl film \u00e8 stato presentato nella Quinzaine des R\u00e9alisateurs al 60\u00ba Festival di Cannes."}
{"id": "4713113", "revid": "1543377", "url": "https://it.wikipedia.org/wiki?curid=4713113", "title": "Lichen striatus", "text": "Il lichen striatus, anche noto come eruzione cutanea lineare infiammatoria acquisita di Blaschko o come dermatosi lichenoide lineare, \u00e8 una rara dermatosi infiammatoria della cute che si presenta in particolar modo nei bambini di et\u00e0 compresa tra i 5 e i 15 anni. Si tratta di un'eruzione cutanea autolimitante e asintomatica caratterizzata da piccole papule squamose distribuite lungo le linee di Blaschko.\nEpidemiologia.\nIl lichen striatus colpisce nella met\u00e0 dei casi bambini tra i 5 e i 15 anni con una storia di atopia ma si pu\u00f2 verificare anche nella prima infanzia e negli adulti. Si verifica pi\u00f9 frequentemente nelle femmine rispetto ai maschi, con un rapporto di 3:1 o 2:1. L'incidenza \u00e8 sconosciuta ma si tratta di una malattia rara. Le lesioni tendono a svilupparsi in inverno e possono essere scatenate da infezioni virali come la varicella e da vaccino MPR. Sono documentati rari casi familiari.\nEziopatogenesi.\nIl lichen striatus deriverebbe da un mosaicismo antigenico cutaneo determinato da mutazioni post-zigotiche in cellule ectodermiche che determinerebbero una predisposizione allo sviluppo della patologia in seguito ad infezioni virali, traumi o altri fattori di rischio ambientali. Questi antigeni vengono riconosciuti dai linfociti T del soggetto che scatenano una risposta autoimmunitaria locale autolimitante.\nIstologia.\nL'epidermide mostra ipercheratosi con paracheratosi, acantosi e spongiosi di grado variabile e liquefazione focale dello strato basale. Si possono rilevare cheratinociti discheratosici. Il derma \u00e8 edematoso e presenta un denso e profondo infiltrato costituito da linfociti T prevalentemente CD8+ e istiociti con distribuzione a banda come nel lichen planus oltre che perivascolare e perifollicolare.\nClinica.\nIl lichen striatus \u00e8 caratterizzato dalla comparsa improvvisa di papule di piccole dimensioni, inizialmente rosa poi tendenti al bruno, discrete, appiattite con distribuzione lungo le linee di Blashko. Dopo circa una settimana tendono a confluire in bande di lunghezza variabile da qualche centimetro a decine di centimetri, larghezza di 0,2-2 cm, di colore rosso-brunastro, lievemente desquamanti, lineari ed irregolari, continue o interrotte. Sui glutei possono assumere l'aspetto di piccole placche. Le lesioni raggiungono le massime dimensioni nel giro di qualche settimana ma talvolta possono estendersi per qualche mese. Si risolvono spontaneamente dopo 6-12 mesi lasciando chiazze ipopigmentate, meno frequentemente iperpigmentate. Le lesioni sono generalmente asintomatiche bench\u00e9 possano dare prurito. Le lesioni coinvolgono solitamente un singolo arto (solo raramente sono bilaterali) ma possono presentarsi anche al tronco o ai glutei. Possono coinvolgere le unghie causando creste e solchi longitudinali o onicolisi.\nDiagnosi.\nLa diagnosi \u00e8 clinica. Nei casi dubbi \u00e8 consigliato il ricorso alla biopsia.\nTrattamento.\nNon \u00e8 necessario alcun trattamento nei bambini asintomatici in quanto la patologia ha risoluzione spontanea bench\u00e9 lenta. Negli adulti, dove \u00e8 spesso sintomatico, si utilizzano corticosteroidi topici, in occlusiva quando sono coinvolte le unghie. In caso di resistenza o impossibilit\u00e0 nell'utilizzo di corticosteroidi, si possono applicare inibitori della calcineurina come tacrolimus o pimecrolimus.\nPrognosi.\nLe lesioni si risolvono spontaneamente in un tempo variabile da alcune settimane a qualche anno, mediamente in 6-12 mesi. Tendono ad essere pi\u00f9 estese e sintomatiche negli adulti e in rari casi possono recidivare. Gli esiti post-infiammatori possono perdurare per anni."}
{"id": "4713119", "revid": "682087", "url": "https://it.wikipedia.org/wiki?curid=4713119", "title": "Dermatosi lichenoide lineare", "text": ""}
{"id": "4713120", "revid": "599013", "url": "https://it.wikipedia.org/wiki?curid=4713120", "title": "Aglianico del Taburno DOCG", "text": "Aglianico del Taburno \u00e8 la denominazione relativa al disciplinare di alcuni vini a DOCG prodotti in 13 comuni, ovvero: Apollosa, Bonea, Campoli del Monte Taburno, Castelpoto, Foglianise, Montesarchio, Paupisi, Torrecuso, Ponte, Benevento, Cautano, Vitulano e Tocco Caudio, tutti in provincia di Benevento.\nInformazioni sulla zona geografica.\nLa zona di produzione di questi vini comprende un territorio collinare (tra i 200 e i 650 m s.l.m.).\n\u201cI suoli dell'area sono i tipici regosuoli. Il substrato predominate \u00e8 costituito da rocce tenere arenarie, argilli, calcareniti.\u201d\nSono generalmente suoli con struttura grumosa, ma quando l'argilla prevale, la struttura diventa granulare (poliedrica). Essi sono normalmente poco profondi con il primo sottosuolo poco drenate. Il ristagno d'acqua costituisce in effetti il principale difetto di questi terreni, per fortuna superabile con l'adozione di adeguate tecniche agronomiche.\nL'abbondante presenza di argilla assicura una elevata capacit\u00e0 di scambio, mentre sono scarsamente rappresentati i composti azotati ed organici. Il carbonato di calcio \u00e8 generalmente presente.\nPer quanto concerne il clima bisogna distinguere i fondovalle, a clima mite e piogge abbondanti ( mm annui) dalle zone collinari in cui la temperatura media si abbassa man mano che si sale e viceversa le piogge aumentano ( mm annui). La siccit\u00e0 estiva, da met\u00e0 giugno a met\u00e0 agosto, \u00e8 pi\u00f9 accentuata nei fondovalle, mentre del tutto trascurabile in quota.\n\u201cLa zona nel suo insieme \u00e8 caratterizzata, infine, da una buona mobilit\u00e0 degli strati inferiori dell'atmosfera. Ci\u00f2 comporta un sufficiente arieggiamento delle colture che costituisce un fattore favorevole all'attivit\u00e0 vegetativa e alla sanit\u00e0 delle produzioni.\u201d\nStoria.\nLa provincia di Benevento vanta una storia vitivinicola millenaria. Come riferisce Attilio Scienza (docente dell'Universit\u00e0 di Milano), citazioni del vino sannita si trovano negli scritti di Platone Comico (V sec a.C.) e di Plinio: nella Naturalis Historia sono infatti citati i vini \u201cKapnios\u201d e \u201cTrebula Balliensis\u201d prodotti nella zona.\nA partire dal 79 d.C., con l'importazione a Roma del primo vino gallico, il mercato cambi\u00f2 orientamento e la viticoltura campana and\u00f2 in crisi da cui si riprese solo con l'arrivo dei Longobardi intorno al 500 d.C..\nIl vero nuovo decollo per\u00f2 si ebbe solo intorno all'anno 1000 grazie ai vigneti dei monaci. Landulfo, vescovo di Benevento, arriv\u00f2 a decretare l'obbligo di piantare una vigna presso ogni convento.\nDocumenti risalenti al 1100 attestano una fiorente viticoltura nella zona di Solopaca.\nNel 1811 la Statistica murattiana riporta che la provincia di Benevento produceva diverse tipologie di vino, tali da soddisfare le pi\u00f9 svariate richieste di mercato. Erano commercializzati i vini di Cerreto Sannita, Solopaca, Frasso Telesino, Melizzano, considerati i migliori, per i mercati regionali ed extra-regionali; quelli di Sant'Agata dei Goti per il mercato provinciale mentre a Guardia Sanframondi si produceva un vino dolce e liquoroso destinato a particolari mercati europei.\nNel 1872 Giuseppe Frojo, autore fra l'altro di \u201cIl presente e l'avvenire dei vini d'Italia\u201d descrive con accuratezza i vitigni campani, inserendo ai primi posti per qualit\u00e0, quelli beneventani. A quell'epoca esistevano nella zona pi\u00f9 di ha di vigneti che raddoppiano negli anni compresi fra il 1904 e 1924.\nNel secondo dopoguerra, man mano che i contadini acquisivano anche la propriet\u00e0 dei terreni fino ad allora solo coltivati, cresceva la superficie dei vigneti e la produzione del vino. In questo periodo nasce perci\u00f2 un grosso enopolio ( litri) a Solopaca e per soddisfare le esigenze dei piccoli produttori, le prime quattro \u201ccantine sociali\u201d che ancora oggi operano nel territorio.\nPrecedentemente all'attuale disciplinare questa DOCG era stata:\nEra inoltre previsto il vino Aglianico del Taburno senza altri attributi.\nCollegamenti esterni.\nSannio DOP - Consorzio tutela vini"}
{"id": "4713121", "revid": "682087", "url": "https://it.wikipedia.org/wiki?curid=4713121", "title": "Eruzione cutanea lineare infiammatoria acquisita di Blaschko", "text": ""}
{"id": "4713122", "revid": "682087", "url": "https://it.wikipedia.org/wiki?curid=4713122", "title": "Lichen striato", "text": ""}
{"id": "4713126", "revid": "287204", "url": "https://it.wikipedia.org/wiki?curid=4713126", "title": "Pragersko", "text": "Pragersko (in tedesco \"Pragerhof\") \u00e8 un centro abitato della Slovenia, frazione del comune di Slovenska Bistrica.\n\u00c8 un importante nodo ferroviario."}
{"id": "4713127", "revid": "61979856", "url": "https://it.wikipedia.org/wiki?curid=4713127", "title": "Pragerhof", "text": ""}
{"id": "4713131", "revid": "1305772", "url": "https://it.wikipedia.org/wiki?curid=4713131", "title": "Lanesborough", "text": ""}
{"id": "4713135", "revid": "767487", "url": "https://it.wikipedia.org/wiki?curid=4713135", "title": "Smiley (film 2012)", "text": "Smiley \u00e8 un film horror del 2012 diretto da Michael J. Gallagher. Il film \u00e8 uscito nelle sale italiane il 31 ottobre 2013.\nTrama.\nIl film inizia con una ragazza intenta a scrivere un messaggio sul cellulare. Poco dopo si capisce che la ragazza \u00e8 la babysitter di una bambina molto vivace, che le racconta una leggenda metropolitana: sembrerebbe che scrivendo tre volte \"I DID IT FOR THE LULZ\" (trad: l'ho fatto per ridere) a una persona su internet, appaia un serial killer chiamato Smiley. Secondo la leggenda, infatti, Smiley ucciderebbe l'interlocutore con cui si sta in quel momento chattando. La ragazza inizialmente non ci crede, ma una volta rimasta sola in camera accede al sito di videochat anonima di cui le aveva parlato la bambina e comincia ad interagire con un ragazzo, che per\u00f2 prima di lei scrive la frase della leggenda. Smiley appare dietro le sue spalle e la uccide, sotto gli occhi divertiti del ragazzo.\nLa storia passa ad Ashley, una studentessa di college molto fragile psicologicamente e affetta da lievi turbe psichiche. Al college, Ashley \u00e8 ospite a casa di una ragazza, Proxy, e presto diventano amiche. Proxy informa Ashley di una festa a cui decideranno di andare insieme. Quella sera stessa, le due ragazze fanno la conoscenza di Zane e dei suoi amici. Ashley incontra anche Binder, che in seguito diventer\u00e0 il suo ragazzo. Gli amici di Zane fanno una videochat con una ragazza (proprio la videochat vista all'inizio) facendola uccidere da Smiley, ed Ashley, vedendo il tutto, si spaventa. Proxy le spiega che non \u00e8 reale, ma Ashley ne resta profondamente turbata.\nIl giorno dopo, tornata dalla lezione, Proxy le rivela di voler provare a chattare, per provare l'esistenza di Smiley. Ashley accetta di farle compagnia, cos\u00ec iniziano a chattare con un uomo e scrivono la famosa frase. Pochi secondi dopo Smiley appare dietro le spalle dell'uomo, uccidendo anche lui. Le ragazze sono terrorizzate, ma decidono comunque di non parlarne con nessuno. Intanto, Ashley ha continui incubi, e decide di rivolgersi ad una psicologa. Dopo l'ennesima festa tra ragazzi, Ashley si ubriaca e prova a cercare l'amica, non trovandola. Decide allora di tornare a casa da sola, ma sulla strada per il ritorno viene inseguita e aggredita da Smiley. Il mattino dopo viene svegliata da un incubo, ritrovandosi nel suo letto. Proxy le spiega di averla cercata per il locale, e nota la maglia di Ashley strappata. La ragazza le dice di essere stata aggredita da Smiley, ma l'amica non le crede. Ashley decide di andare comunque alla polizia, ma gli agenti non le credono. Ashley continua ad avere incubi, e, alla fine, decide di affrontare Smiley, per capire finalmente se \u00e8 solo frutto della sua immaginazione o se il killer sta realmente cercando di rintracciarla per ucciderla. Proxy chiede a Ashley di andare a vedere che fine abbia fatto Zane, quindi la ragazza si precipita a casa sua dove trova il suo cadavere e subito dopo nel panico torna a casa. Ella cerca di chiamare la polizia ma cade la linea. Arrivata a casa riprende a chattare con Proxy e le chiede di scrivere tre volte \"I DID IT FOR THE LULZ\". All'inizio lei esita, ma comunque le scrive la frase. Ashley si arma con una pistola e aspetta Smiley. A un certo punto sente che qualcuno sta cercando di entrare dalla porta principale e pensando che sia il Serial Killer gli spara, ma poi scopre che invece era Binder. La ragazza va ad aiutarlo quando, dietro di lei, sbuca Smiley che, dopo aver ucciso Binder, la insegue fino in camera di sopra dove arrivano altri ragazzi con la maschera di Smiley. Ashley, tentando di sparare loro, non ci riesce e nel panico si getta dalla finestra morendo sul colpo. Infine si scopre che era tutto uno scherzo di Zane e i suoi amici, e che anche Proxy ne era a conoscenza. Era una finzione anche la morte della ragazza con cui chattavano gli amici di Zane all'inizio, e tutto \u00e8 stato fatto per il loro divertimento e per creare qualcosa di memorabile, dato che sicuramente la figura di Smiley sarebbe diventata un mito immortale. Subito dopo Zane parla con Proxy attraverso un computer e per scherzo le scrive la frase maledetta, ma la ragazza si ritrova vittima del suo stesso gioco: il vero Smiley appare dietro le spalle di Proxy uccidendola sul colpo, poi il Killer saluta Zane con la mano e lui sconvolto chiude la webcam.\nDopo i titoli di coda si vede Ashley stesa a terra morta, ma improvvisamente apre gli occhi.\nGergo informatico.\nNel film vengono spesso citati dei tormentoni della rete, lo stesso killer si chiama \"Smiley\" come la famosa faccina sorridente, tipicamente usata nelle conversazioni via chat o SMS, e ne richiama le fattezze. La frase che invece evocherebbe l'assassino, \"I did it for the lulz\" significa \"L'ho fatto per ridere\", che viene usato come beffa dopo aver fatto uno scherzo, o qualcosa di fastidioso. La parola \"Lulz\" \u00e8 una storpiatura del famoso \"LOL\" acronimo di \"Laughing Out Loud\" (ridere rumorosamente) o anche \"Lots Of Laughing\" (un sacco di risate).\nIl film prende spunto, da applicazioni realmente esistenti: l'ispirazione per la storia, secondo lo stesso regista, \u00e8 dovuta a chatroulette (una video-chat anonima, nella quale si entra in contatto con utenti casuali da tutto il mondo).\nProduzione.\nSi tratta di un film prodotto autonomamente dallo stesso giovane regista, nonch\u00e9 il suo primo film uscito nelle sale (prima di questo il regista era noto solo per alcune sue opere pubblicate su YouTube).\nDistribuzione.\nIl film negli USA \u00e8 uscito nelle sale, Video on demand, e tramite streaming on-line l'11 ottobre 2012, poi anche in DVD e Blu-ray.\nIn Italia il film \u00e8 uscito invece il 31 ottobre 2013 nelle sale cinematografiche.\nCritica.\n\u00c8 stato subito accolto negativamente dalla critica e dal pubblico, che lo hanno etichettato come \"noioso\" o \"banale\". Ha ricevuto un voto di 3.4/10 dal sito Rotten Tomatoes e 3.5/10 da IMDb."}
{"id": "4713139", "revid": "767487", "url": "https://it.wikipedia.org/wiki?curid=4713139", "title": "Dove cadono i fulmini", "text": "Dove cadono i fulmini \u00e8 un EP della cantautrice pugliese Erica Mou, pubblicato nell'ottobre 2013.\nDel disco fanno parte la canzone \"Dove cadono i fulmini\", presente gi\u00e0 nell'album \"Contro le onde\" e che fa parte della colonna sonora del film di Rocco Papaleo \"Una piccola impresa meridionale\", una versione acustica dello stesso brano, e l'inedito \"Affondo\", prodotto da Andro ID dei Negramaro.\nViene inoltre pubblicato il video del brano \"Dove cadono i fulmini\", per la regia dello stesso Rocco Papaleo e con la partecipazione di Riccardo Scamarcio."}
{"id": "4713140", "revid": "122573087", "url": "https://it.wikipedia.org/wiki?curid=4713140", "title": "Mary Pickford (cocktail)", "text": "Il Mary Pickford \u00e8 un cocktail riconosciuto dall'IBA, appartenente alla categoria \"anytime\". \nStoria.\nIl cocktail \u00e8 un omaggio all'attrice Mary Pickford. Venne creato al bar dell'hotel \"National\" di Cuba nel 1920. \nComposizione.\nPreparazione.\nVersare tutti gli ingredienti nello shaker, servire in una coppetta da cocktail precedentemente raffreddata. "}
{"id": "4713141", "revid": "339392", "url": "https://it.wikipedia.org/wiki?curid=4713141", "title": "Cialga", "text": ""}
{"id": "4713142", "revid": "729019", "url": "https://it.wikipedia.org/wiki?curid=4713142", "title": "Arkhangelsky Ar-2", "text": "L'Arkhangelsky Ar-2 (in caratteri cirillici \u0410\u0440\u0445\u0430\u043d\u0433\u0435\u043b\u044c\u0441\u043a\u0438\u0439 \u0410p-2) fu un bombardiere in picchiata monoplano bimotore progettato dall'ingegnere Aleksandr Aleksandrovi\u010d Archangel'skij allo TsAGI e sviluppato in Unione Sovietica nei tardi anni trenta.\nDerivato dal bombardiere Tupolev ANT-40, allo sviluppo del quale collabor\u00f2 anche Archangel'skij, ed identificato con una serie di designazioni varie, SB-RK. RK, KR prima di adottare quella relativa al progettista principale, venne prodotto in piccola serie ed impiegato per breve tempo nei reparti di prima linea della Voenno-vozdu\u0161nye sily, l'aeronautica militare sovietica, fino alla sua sostituzione con i pi\u00f9 moderni ed efficaci Petlyakov Pe-2 e Tupolev Tu-2."}
{"id": "4713149", "revid": "1305772", "url": "https://it.wikipedia.org/wiki?curid=4713149", "title": "Local Color", "text": ""}
{"id": "4713155", "revid": "287204", "url": "https://it.wikipedia.org/wiki?curid=4713155", "title": "Lanesborough (Irlanda)", "text": "Lanesborough (in irlandese: \"B\u00e9al \u00c1tha Liag\"\u00a0) \u00e8 un villaggio nella contea di Longford, in Irlanda."}
{"id": "4713157", "revid": "36426", "url": "https://it.wikipedia.org/wiki?curid=4713157", "title": "Archivio di Stato centrale", "text": ""}
{"id": "4713159", "revid": "584834", "url": "https://it.wikipedia.org/wiki?curid=4713159", "title": "Cattedrali in Tanzania", "text": "Questa \u00e8 una lista delle cattedrali in Tanzania."}
{"id": "4713179", "revid": "122450911", "url": "https://it.wikipedia.org/wiki?curid=4713179", "title": "Amanda Redman", "text": "Biografia.\nAmanda Redman \u00e8 nata a Brighton . Il padre era originario dello Yorkshire mentre sua madre \u00e8 nata in India ed era la figlia di un soldato dell'esercito indiano britannico. Il padre, che aveva due anni meno di sua madre, mor\u00ec all'et\u00e0 di 51 anni nel 1980, quando la Redman aveva 23 anni. La Redman aveva un fratello, morto nel 2012.\nAmanda Redman \u00e8 stata gravemente sfregiata sul braccio sinistro in seguito a un incidente quando aveva 18 mesi. \u00c8 stata infatti scottata con una padella di zuppa bollente e ha subito ustioni sul 75% del suo corpo. Il braccio era l'unica parte del corpo permanentemente colpita, ma il trauma fu cos\u00ec grave che venne inizialmente dichiarata clinicamente morta. \nCarriera.\nAmanda Redman si \u00e8 formata alla Bristol Old Vic Theatre School. \nNel 1984 ha interpretato Marina nella produzione della BBC Pericle, Prince of Tyre al fianco di Mike Gwilym. Ha anche interpretato Maxine in Oxbridge Blues, una miniserie televisiva britannica, prodotta dalla BBC e presentata per la prima volta nel 1984 da Frederick Raphael.\nHa recitato al fianco di Liv Ullmann in Richard's Things (1980), subentrando ad Alfred Molina nel film commedia El CID, interpretando una nuova protagonista femminile nella serie, e interpretando Diana Dors nel film TV The Blonde Bombshell (1999). \nHa recitato nelle prime due serie di Dangerfield nel 1995, interpretando Joanna Stevens, e ha interpretato un ruolo in Taggart lo stesso anno. Nel 2000 ha interpretato Deedee Dove nel film Sexy Beast. Dal 2000 al 2003 ha interpretato Alison Braithwaite, una donna la cui vita viene sconvolta dopo aver vinto la lotteria. \nA partire dal 2003, la Redman ha interpretato il ruolo del detective Sandra Pullman nella serie New Tricks della BBC, ruolo che le ha valso la notoriet\u00e0 al grande pubblico.\nHa ricevuto la nomination ai BAFTA TV Award per la serie TV \"At Home with the Braithwaites\" (2000-03)."}
{"id": "4713180", "revid": "124075938", "url": "https://it.wikipedia.org/wiki?curid=4713180", "title": "Planter's Punch", "text": "Il Planter's Punch \u00e8 un cocktail a base di rum. Fa parte della lista dei cocktail riconosciuta ufficialmente dall'IBA.\nStoria.\nL'origine di questo drink \u00e8 incerta. Le prime notizie al riguardo si riscontrano in documenti britannici del 1632. Il drink, inizialmente consumato dai marinai britannici, venne diffuso negli anni successivi negli altri paesi europei. Inizialmente con il termine Planter's Punch veniva identificata una categoria di cocktails a base di succhi di frutta, angostura, spezie e cura\u00e7ao, allungati con il seltz.\nPreparazione.\nVersare gli ingredienti in un tumbler basso con ghiaccio, decorare con una scorza d'arancia. "}
{"id": "4713187", "revid": "767487", "url": "https://it.wikipedia.org/wiki?curid=4713187", "title": "The Range Boss", "text": "The Range Boss \u00e8 un film muto del 1917 diretto da W. S. Van Dyke e prodotto dalla Essanay di Chicago. La sceneggiatura, firmata dallo stesso regista, \u00e8 basata sull'omonimo romanzo di Charles Alden Seltzer, pubblicato a Chicago nel 1916.\nTrama.\nDiventata erede di un ranch, Ruth Harkness parte, per prenderne possesso, per il West insieme agli zii e al suo fidanzato, William Masten. Durante il viaggio, il gruppo \u00e8 aiutato a guadare un fiume da un cowboy incontrato per caso, il gioviale e simpatico Rex Randerson. Quando giungono al Flying W, il ranch di Ruth, quest'ultima affida a Rex la gestione dell'azienda. L'amicizia tra i due giovani, che si sta trasformando in amore, \u00e8 vista con irritazione da Masten, nonostante questi - nel frattempo - non abbia avuto scrupoli a corteggiare e sedurre Rita, la figlia di un altro allevatore. Masten, in combutta con due cowboy del Flying W, complotta per eliminare Rex, attirandolo in una trappola. Rex riesce a sfuggire al tranello ma viene affrontato dal padre di Rita che lo accusa di essere lui il seduttore della figlia. Il cowboy sar\u00e0 salvato dall'intervento della ragazza che, con una corsa disperata a cavallo, giunge in tempo per raccontare la verit\u00e0, scagionando cos\u00ec Rex dall'infamante accusa. L'innocente e coraggioso Rex ora pu\u00f2 amare liberamente la sua Ruth.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla K-E-S-E Service, il film usc\u00ec nelle sale cinematografiche USA il 16 luglio 1917. Nel 1919, ne venne curata una riedizione che fu distribuita dalla Victor Kremer Film Features."}
{"id": "4713192", "revid": "767487", "url": "https://it.wikipedia.org/wiki?curid=4713192", "title": "Local Color (film 1917 Beaumont)", "text": "Local Color \u00e8 un cortometraggio muto del 1917 diretto da Harry Beaumont e prodotto dalla Essanay di Chicago.\nQuell'anno usc\u00ec in sala un altro \"Local Color\" che fu diretto da Al Christie.\nProduzione.\nIl film fu prodotto dalla Essanay Film Manufacturing Company (come Black Cat).\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche statunitensi il 21 luglio 1917."}
{"id": "4713194", "revid": "110157", "url": "https://it.wikipedia.org/wiki?curid=4713194", "title": "Ahmet \u00dcz\u00fcmc\u00fc", "text": "Si \u00e8 laureato presso il Dipartimento delle Relazioni Estere della Facolt\u00e0 di Scienze Politiche dell'Universit\u00e0 di Ankara.\n\u00dcz\u00fcmc\u00fc \u00e8 stato console presso il Consolato Generale di Aleppo (Siria) e ambasciatore in Israele dal 28 luglio 1999 al 30 giugno 2002. Tra il 2002 e il 2004 ha servito come rappresentante permanente della Turchia alla NATO. \u00c8 stato nominato rappresentante permanente della Turchia all'Ufficio delle Nazioni Unite a Ginevra nel 2006 ed ha mantenuto l'incarico fino al 2010. Nel 2008 \u00e8 diventato presidente della Conferenza sul disarmo.\nNel 2010 \u00dcz\u00fcmc\u00fc ha ricevuto un dottorato onorario alla Scuola di Diplomazia di Ginevra per lo scritto \"Lifetime Achievements in Arms Control and Disarmament\". Nel 2013 ha ritirato ad Oslo a nome dell'OPAC il Premio Nobel per la pace."}
{"id": "4713195", "revid": "287204", "url": "https://it.wikipedia.org/wiki?curid=4713195", "title": "We Need Medicine", "text": "We Need Medicine \u00e8 il terzo album in studio dei The Fratellis. L'album \u00e8 stato pubblicato il 7 ottobre 2013 in Gran Bretagna, e in edizione speciale per gli Stati Uniti il giorno seguente. Ha debuttato alla posizione numero 26 nella UK Albums Chart, segnando un significativo declino in termini di popolarit\u00e0 per la band i cui primi due album erano entrati nella Top 5.\nQuesto album \u00e8 il primo dalla loro riunione del 2012, dopo la breve esperienza di Jon nei Codeine Velvet Club e come artista solista, quella di Barry in tour con i The Twang e quella di Mince con i Throne o' Diablo e nella band solista di Jon. \u00c8 stato preceduto dal singolo \"Seven Nights, Seven Days\", pubblicato il 29 settembre del 2013."}
{"id": "4713200", "revid": "343651", "url": "https://it.wikipedia.org/wiki?curid=4713200", "title": "We need medicine", "text": ""}
{"id": "4713204", "revid": "298229", "url": "https://it.wikipedia.org/wiki?curid=4713204", "title": "Televisione in Gran Bretagna", "text": ""}
{"id": "4713210", "revid": "371529", "url": "https://it.wikipedia.org/wiki?curid=4713210", "title": "Paris au Printemps", "text": "Paris au Printemps \u00e8 un album live dei Public Image Ltd. pubblicato nel 1980 dalla Virgin Records."}
{"id": "4713211", "revid": "61051", "url": "https://it.wikipedia.org/wiki?curid=4713211", "title": "Aeroporto di Beauvais-Till\u00e9", "text": ""}
{"id": "4713213", "revid": "694292", "url": "https://it.wikipedia.org/wiki?curid=4713213", "title": "Metcovich", "text": ""}
{"id": "4713214", "revid": "88740", "url": "https://it.wikipedia.org/wiki?curid=4713214", "title": "James Barry", "text": "James Barry pu\u00f2 riferirsi a:"}
{"id": "4713216", "revid": "126257", "url": "https://it.wikipedia.org/wiki?curid=4713216", "title": "Rantanplan", "text": "Rantanplan (conosciuto anche come Ran-tan-plan, Rintindum, Rataplan o Bushwack) \u00e8 un personaggio immaginario della serie a fumetti \"Lucky Luke\", inventato da Morris e Ren\u00e9 Goscinny ed esordito nel 1960. Divenne poi anche protagonista di una serie a fumetti omonima pubblicata dal 1987 e di una serie animata del 2006.\nPersonaggio.\n\u00c8 il \"cane pi\u00f9 stupido del West\", teoricamente un cane poliziotto che dovrebbe sorvegliare i prigionieri ma che dorme sempre; viene sopravvalutato dalle guardie e da se stesso. Nel film \"La ballata dei Dalton\" viene chiamato Rataplan. In alcuni cartoni viene chiamato anche Bushwack. Appare come personaggio secondario nella serie animata \"I Dalton\".\nStoria editoriale.\nEsord\u00ec come personaggio secondario nei fumetti della serie di Lucky Luke. Successivamente gli venne dedicata una serie omonima, \"Rantanplan\", di 20 volumi realizzati in Francia dal 1987 al 2011, di cui 10 sono stati pubblicati in Italia all'interno della serie integrale su Lucky Luke edita da \"La Gazzetta dello Sport\" nel 2013-2014. Sono stati scritti da Xavier Fauche, Jean L\u00e9turgie, Bob de Groot e \u00c9ric Adam e disegnati da Morris, Michel Janvier e Vittorio Leonardo.\nFilmografia.\nElenco episodi\nDoppiatori della serie animata"}
{"id": "4713222", "revid": "1494169", "url": "https://it.wikipedia.org/wiki?curid=4713222", "title": "Classificatore", "text": ""}
{"id": "4713232", "revid": "247222", "url": "https://it.wikipedia.org/wiki?curid=4713232", "title": "If You Love These Blues, Play 'Em as You Please", "text": "If You Love These Blues, Play 'Em as You Please \u00e8 il secondo album di Mike Bloomfield che fu pubblicato nel dicembre del 1976 dall'etichetta\nSonet Records e prodotto da Mike Bloomfield e Eric Kriss. Nel 2004 la Kicking Mule Records ristamp\u00f2 su CD l'album (con brani aggiunti) assieme a Bloomfield &amp; Harris\n(per un totale di 31 brani)."}
{"id": "4713245", "revid": "61981444", "url": "https://it.wikipedia.org/wiki?curid=4713245", "title": "Barskoon", "text": ""}
{"id": "4713254", "revid": "15756", "url": "https://it.wikipedia.org/wiki?curid=4713254", "title": "Ilson de Jesus Montanari", "text": "Biografia.\nIlson de Jesus Montanari \u00e8 nato il 18 luglio 1959 a Sert\u00e3ozinho, Stato di San Paolo ed arcidiocesi di Ribeir\u00e3o Preto, nella parte meridionale del Brasile.\nFormazione e ministero sacerdotale.\nNella citt\u00e0 natale, dal 1965 al 1969 ha frequentato la scuola elementare \"Adelino Fortunate Simioni\", proseguendo gli studi secondari di primo e di secondo grado presso la scuola statale \"Dr. Ant\u00f4nio Furlan Jr.\" fino al 1977; infine si \u00e8 iscritto all'Universit\u00e0 di Ribeir\u00e3o Preto, studiando diritto ed economia. \nSentendo maturare la vocazione al sacerdozio, nel 1982 si \u00e8 iscritto presso il seminario \"Maria Imaculada\" di Ribeir\u00e3o Preto, conseguendo il baccalaureato in filosofia al Centro di studi dell'arcidiocesi nel 1985. Lo stesso anno si \u00e8 trasferito a Roma per un soggiorno di studio, risiedendo presso il Pontificio Collegio Pio Brasiliano, ottenendo il baccalaureato in teologia presso la Pontificia Universit\u00e0 Gregoriana nel 1988.\nHa ricevuto l'ordinazione sacerdotale il 18 agosto 1989, a Ribeir\u00e3o Preto, per imposizione delle mani di Arnaldo Ribeiro, arcivescovo metropolita di Ribeir\u00e3o Preto; si \u00e8 incardinato, trentenne, come presbitero della medesima arcidiocesi.\nPoco tempo dopo l'ordinazione, il 3 settembre, gli \u00e8 stato affidato il primo incarico pastorale come parroco della parrocchia \"S\u00e3o Jo\u00e3o Batista\" nella nativa Sert\u00e3ozinho. Nel 1990 \u00e8 divenuto per un quadriennio professore di teologia presso il Centro studi dell'arcidiocesi di Ribeir\u00e3o Preto, dove egli stesso era stato studente, e del seminario dell'arcidiocesi di Uberaba; lo stesso anno \u00e8 divenuto anche membro del Consiglio presbiterale e del Collegio dei consultori dell'arcidiocesi di Ribeir\u00e3o Preto, ricoprendo questi incarichi fino al 2001. Nel 1993 \u00e8 stato nominato cancelliere e coordinatore della pastorale della stessa arcidiocesi, ruolo svolto per nove anni, ricoprendo in seguito anche l'incarico di vicario foraneo della regione episcopale \"Nossa Senhora Aparecida\", nel settore ovest dell'arcidiocesi.\nNel 2002 si \u00e8 nuovamente trasferito a Roma dove, dopo due anni di studi, ha conseguito la licenza in teologia dogmatica alla Pontificia Universit\u00e0 Gregoriana. Dal 2008 fino alla promozione all'episcopato ha servito come officiale presso la Congregazione per i vescovi. Il 13 maggio 2011 papa Benedetto XVI gli ha conferito, cinquantunenne, il titolo onorifico di Cappellano di Sua Santit\u00e0.\nMinistero episcopale.\nIl 12 ottobre 2013 papa Francesco lo ha nominato, cinquantaquattrenne, segretario della Congregazione per i vescovi elevandolo in pari tempo alla sede titolare Capocilla con dignit\u00e0 di arcivescovo titolare, a titolo personale; \u00e8 succeduto a Lorenzo Baldisseri, nominato segretario generale del Sinodo dei vescovi il 21 settembre precedente. Ha ricevuto la consacrazione episcopale il 7 novembre seguente, presso il palazzetto dello sport \"Pedro Ferreira dos Reis\" a Sert\u00e3ozinho, per imposizione delle mani di Moacir Silva, arcivescovo metropolita di Ribeir\u00e3o Preto, avendo come co-consacranti il cardinale Odilo Pedro Scherer, arcivescovo metropolita di S\u00e3o Paulo, e Walmor Oliveira de Azevedo, arcivescovo metropolita di Belo Horizonte.\nIl 28 gennaio 2014 papa Francesco lo ha nominato segretario del Collegio cardinalizio, succedendo anche in questo caso al futuro cardinale Baldisseri; storicamente, questo incarico \u00e8 da lungo tempo legato al ruolo di segretario della Congregazione per i vescovi e della precedente Congregazione concistoriale.\nIl 1\u00ba maggio 2020 papa Francesco gli ha anche affidato, sessantenne, l'ufficio di Vicecamerlengo di Santa Romana Chiesa; \u00e8 succeduto a Giampiero Gloder, nominato nunzio apostolico a Cuba l'11 ottobre 2019.\nGenealogia episcopale.\nLa genealogia episcopale \u00e8:"}
{"id": "4713256", "revid": "120932722", "url": "https://it.wikipedia.org/wiki?curid=4713256", "title": "Miniera di Vallauria", "text": "La miniera di Vallauria (in francese \"mini\u00e8re de Vallauria\") \u00e8 una miniera abbandonata sita nel comune di Tenda in provincia di Cuneo fino al 1947 e ora parte della Francia nella regione PACA. La miniera \u00e8 stata definitivamente abbandonata nel 1929.\nGeografia.\nLa miniera \u00e8 situata a 1.500 metri d'altezza e si trova a 15\u00a0km da Tenda nel Vallone della Miniera (\"Vallon de la Mini\u00e8re\") in alta val Roia alle pendici della Cima del Piano Tendasco (\"Cime de Plan Tendasque\") alta 2.256\u00a0m. \u00c8 raggiungibile da Tenda con la D91 e con una strada comunale che conduce anche alla Valle delle Meraviglie. Dal 1979 \u00e8 compresa nel Parco nazionale del Mercantour. La miniera \u00e8 facilmente raggiungibile da Nizza, Cuneo e Ventimiglia.\nEtimologia.\nIl toponimo deriva da \"Vallis Aurum\" (valle dell'oro) per la presenza di zinco, argento, blenda, gallio e piombo, che danno lucentezza alle rocce.\nStoria.\nDai tempi antichi vi veniva estratto zinco, argento, blenda, gallio e piombo. \u00c8 stata avanzata l'ipotesi che il primo sfruttamento della miniera risalga all'epoca dei Fenici, anche se il primo sfruttamento risale sicuramente dal X secolo ad opera dei Saraceni, utilizzata in modo discontinuo dal 1740 al 1891. Nel 1784 vennero citate dal mineralogista torinese Spirito Benedetto Nicolis di Robilant nel suo \"Saggio di geografia\" e nel 1834 vennero citate dallo scrittore torinese Davide Bertolotti nella sua opera \"Voyage dans la Ligurie maritime\":\nDal 1902 al 1905 la miniera fu sfruttata dalla \"Soci\u00e9t\u00e9 mini\u00e8re de Vallauria di Tenda\", che la cedette poi alla francese \"Soci\u00e9t\u00e9 mini\u00e8re des Djebels Masser et Maaziz\" per la cifra di un milione di franchi. Nel 1908, in un momento di difficolt\u00e0 finanziarie, la \"Soci\u00e9t\u00e9 mini\u00e8re des Djebels Masser et Maaziz\" ricevette dalla \"Soci\u00e9t\u00e9 Vielle Montagne\" un'ingente somma (750.000 franchi) per appianare la sua passivit\u00e0, impegnandosi a restituirli nella forma di un'equivalente fornitura di minerali. Nel 1910 l'attivit\u00e0 di estrazione venne sospesa temporaneamente per permettere il rinnovo degli atelier di lavorazione del minerale e nel 1911 fu infatti attivata una nuova laveria. Nel 1914 la \"Soci\u00e9t\u00e9 mini\u00e8re des Djebels Masser et Maaziz\" fu messa in liquidazione e dal 1915 al 1927 la miniera fu sfruttata dalla \"Societ\u00e0 elettrica Riviera di Ponente Ing. Negri\" che poi divenne \"CIELI - Compagnia Imprese Elettriche Liguri\" e nel 1929 venne definitivamente abbandonata. La miniera arriv\u00f2 ad impiegare al massimo della sua attivit\u00e0 300 minatori.\nNel primo dopoguerra il milanese Giovanni Rolandi (1898-1983) mont\u00f2, avvi\u00f2, e diresse l'impianto di zinco elettrolitico della miniera, il primo di questo genere in Europa.\nIl villaggio costruito dai minatori venne venduto quindi dalla societ\u00e0 al Regio Esercito, dato la vicinanza al confine che si trovava poco a sud della miniera e nel 1943 venne abbandonato dai soldati presenti nel villaggio. Nel 1957 l'operaio della Renault Raymond Hirzel riscopr\u00ec il villaggio e la miniera che erano stati dimenticati e nel 1960 con gli amici operai di Boulogne-Billancourt fond\u00f2 l'associazione \"Neige et Merveille\". Nel 1961 l'associazione acquist\u00f2 il villaggio minerario che \u00e8 visitabile su prenotazione da maggio a ottobre e ha 130 letti disponibili nell'edificio principale."}
{"id": "4713264", "revid": "367788", "url": "https://it.wikipedia.org/wiki?curid=4713264", "title": "Provincia di Zaragoza", "text": ""}
{"id": "4713266", "revid": "110157", "url": "https://it.wikipedia.org/wiki?curid=4713266", "title": "Cabaret des Quat'z'Arts", "text": "Il Cabaret des Quat'z'Arts (\"cabaret delle quattro arti\") era un locale di cabaret parigino. Era situato al n\u00b062 del Boulevard de Clichy a Parigi, Francia. Nello spirito del primo Le Chat Noir, il \"Quat'z'Art\" era un ritrovo per artisti, compositori, musicisti, attori, poeti, illustratori e critici teatrali, fu frequentato da Pablo Picasso, Apollinaire. Vi venivano tenute esposizioni temporanee e permanenti ed esibizioni di artisti come \u00c9mile Cohl, Jules-Alexandre Gr\u00fcn, Charles L\u00e9andre, Georges Redon, Lucien-Victor Guirand de Sc\u00e9vola, Henri de Toulouse-Lautrec, Louis Abel-Truchet, and Adolphe Willette\nStoria.\nIl \"Cabaret des Quat'z'Arts\" fu fondato nel dicembre 1893 da Fran\u00e7ois Trombert sul sito del vecchio Caf\u00e9 du Tambourin. Egli chiam\u00f2 cos\u00ec il cabaret dopo il secondo \"Ballo des Quat'z'Arts\", un evento dell'\u00c9cole des Beaux-Arts. Il ballo era in costume e fu tenuto il 9 febbraio 1893 al Moulin Rouge e con allegria e bevande includeva modelle nude come pitture viventi: una di queste fu trovata nuda su un tavolo a mezzanotte con una conseguente denuncia, polemiche e un processo. Il termine \"Quat'z'Arts\" si riferiva alle quattro discipline della scuola (architettura, pittura, incisione e scultura)\nIl cabaret.\nIl cabaret consisteva di un caf\u00e9, un piccolo ristorante e una sala di spettacolo con circa 150 posti. Decorato in stile gotico (mezzo gotico, mezzo rinascimento) da Henri Pille. All'inizio ci furono esibizioni di chansonnier, vi recitano Marcel Legay, Gaston Cout\u00e9, Eug\u00e9ne Lemercier, Gaston S\u00e9cot, Yon Lug, Xavier Privas e Jean Rictus. La domenica pomeriggio vi si tenevano conferenze sulle canzoni tenute dai deputati Clovix Hugues e Maurice Boukay. In seguito si ebbe una rivista di \"cabaret artistico\" interpretata da chansonnier. Spettacoli teatrali erano offerti dalla troupe del cabaret, con marionette, spettacoli satirici e ombre cinesi. Luoghi simili erano La Lune Rousse e Les Pantins..\nLa sala \"salle de caf\u00e9\" era ricoperta di pannelli, bronzi e statuette. Tra il 1894 e il 1905 un gruppo di artisti e poeti esposero in questa sala disegni e poesie che confluirono in un'opera collettiva \"Le Mur\" (il Muro) composta di 1500 lavori. Questi lavori erano considerati da vedere e non da leggere (\"le voir et non le lire\").\nDopo la morte di Trombert nel 1908, Martial Boyer prese il suo posto come direttore, in seguito Gabriel Montoya e Vincent Hyspa.\nLa rivista Les Quat'z'Arts.\n\"Les Quat'z'Arts\", la rivista officiale del cabaret fu fondata nel 1897 ed era una raccolta di aneddoti, cronache, giochi, parodie e commentari satirici su fatti politici. Inizi\u00f2 con otto pagine settimanali ed era venduta nel cabaret. Sulla copertina del primo numero c'era un'illustrazione di Adolphe Willette con le quattro muse che voltano la schiena ai luoghi celebri dell'epoca e attraversano la Senna per raggiungere la poesia a Montmartre. L'illustrazione era spiegata nel manifesto che spiegava l'effimero programma della rivista, \"Palabre\" di \u00c9mile Goudeau, pubblicato sotto l'illustrazione, in cui dichiarava 'tutti i programmi sono illusori, inclusi quelli degli artisti di Montmartre' e finiva con 'mort aux cuistres'. Collaborarono alla rivista Numa Bl\u00e8s, Hugues Delorme, Ren\u00e9 Dubreuil, Yon Lug, Charles Quinel, Gaston S\u00e9cot e Edmond Teulet. Dal febbraio 1898 il numero delle pagine fu ridotto a quattro pagine e tre mesi dopo, nel maggio 1898, senza alcuna spiegazione, sospese le pubblicazioni. Una trentina di numeri uscirono in seguito sporadicamente dal 1900 al 1908."}
{"id": "4713269", "revid": "6923", "url": "https://it.wikipedia.org/wiki?curid=4713269", "title": "Craig Kilborn", "text": "Biografia.\nFiglio di Shirley, un'insegnante scolastica, e di Hiram Kilborn, un dirigente di una compagnia di assicurazioni, Craig nacque a Kansas City, in Missouri, ma all'et\u00e0 di 4 anni la famiglia si trasfer\u00ec ad Hastings, nel Minnesota, ove fu cresciuto.\nHa preso parte come attore a vari film, tra cui \"Shaggy Dog - Pap\u00e0 che abbaia... non morde\".\nHa un figlio, Jonathan, nato nel 1987."}
{"id": "4713271", "revid": "73843", "url": "https://it.wikipedia.org/wiki?curid=4713271", "title": "Grecia ai Giochi della XIX Olimpiade", "text": "La Grecia partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di 44 atleti impegnati in 7 discipline per un totale di 27 competizioni. Portabandiera fu Christos Papanikolaou, alla sua seconda Olimpiade, che sarebbe stato uno dei protagonisti dell'avvincente gara di salto con l'asta. Il bottino della squadra, sempre presente ai Giochi estivi, fu di una medaglia di bronzo conquistata nella lotta greco-romana."}
{"id": "4713275", "revid": "767487", "url": "https://it.wikipedia.org/wiki?curid=4713275", "title": "King Diamond (gruppo musicale)", "text": "I King Diamond sono un gruppo musicale Heavy metal danese fondati dal cantante omonimo.\nStoria del gruppo.\nUna volta sciolti i Mercyful Fate, King Diamond si mise alla ricerca di nuovi musicisti per la sua band, a nome King Diamond. Accompagnato da Hansen e Denner, nel 1985 trov\u00f2 il batterista Mikkey Dee e il chitarrista Floyd Konstantin e dapprima nacquero i \"Geisha\". Konstantin ebbe vita breve nel gruppo (fu cacciato solamente dopo un giorno di prove per motivi ignoti) e fu rimpiazzato dal virtuoso Andy LaRocque, proveniente dagli \"EF\".\nTrovata una formazione stabile che prese il nome del leader, quindi King Diamond, il gruppo diede alle stampe Fatal Portrait, uscito nel 1986. Le prime cinque canzoni dell'album erano state gi\u00e0 realizzate con i Mercyful Fate e si intitolavano \"The Candle\", \"The Jonah\", \"The Portrait\", \"Dressed in White\" e \"Haunted\".\nNel 1987 esce uno dei dischi pi\u00f9 famosi del cantante danese, vale a dire \"Abigail\", definito dalla critica uno dei pi\u00f9 importanti dell'Heavy metal. Con questo disco ci fu anche una diversificazione dal punto di vista lirico, dato che Diamond mise da parte il satanismo becero degli esordi per affrontare temi pi\u00f9 maturi e coinvolgenti. Occulto, mistero e dramma psicologico sono gli argomenti trattati nel corso del disco. In ogni canzone, l'autore descrive i suoi pensieri, la sua personalit\u00e0. Tutte le canzoni sono dipendenti l'una dall'altra, capitoli di una lunga storia.\nMichael Denner lasci\u00f2 perch\u00e9 voleva passare pi\u00f9 tempo con la sua famiglia, che ormai non riusciva pi\u00f9 a vedere, e fu rimpiazzato provvisoriamente nell'\"Abigail Tour\" da Michael Moon e in seguito da Pete Black, mentre Timi Hansen, che pressappoco abbandon\u00f2 per gli stessi motivi di Denner, fu sostituito da Hal Patino.\nCon la nuova formazione viene pubblicato Them. L'album ebbe un successo enorme, tant'\u00e8 che nel mese successivo alla sua uscita, il video di \"Welcome Home\" (canzone presente in Them, ovviamente non quella dei Metallica) fu il pi\u00f9 visto e richiesto dagli spettatori di MTV, emittente non molto propensa all'Heavy metal. Il lavoro fu anche quello che vendette di pi\u00f9 nella carriera di Diamond.\nSuccessivamente venne anche pubblicato un EP, The Dark Sides. Gene Simmons dei Kiss fece causa a King Diamond, dato che quest'ultimo apparve sulla copertina di The Dark Sides con un trucco simile a quello di Simmons, ma la causa fin\u00ec con un nulla di fatto anche perch\u00e9 King Diamond aveva gi\u00e0 cambiato il trucco ancor prima della \"mossa legale\" dei Kiss.\nMikkey Dee decise di lasciare la band e venne sostituito da Chris Whitemeier, che vi milit\u00f2 per pochissimo tempo. Diamond convinse Dee a tornare solamente per la registrazione di un altro disco. Egli accett\u00f2 e usc\u00ec Conspiracy, nel 1989. Dee and\u00f2 via (verr\u00e0 poi reclutato nei Mot\u00f6rhead) e il suo posto fu preso da Snowy Shaw.\nCon il nuovo drummer usc\u00ec \"The Eye\" nel 1990. L'album vide inoltre per la prima volta la collaborazione di tutti i cinque membri del gruppo nella fase di song-writing, mentre nei precedenti era opera solo di Diamond e dell'ormai inseparabile Andy LaRocque. Hal Patino e Pete Black vennero licenziati per abuso di droga e per scarso impegno sul lavoro e furono rimpiazzati, rispettivamente, da Sharlee D'Angelo e Mike Wead. L'anno 1991 fu caratterizzato dal primo album live della band, il concerto del 1987 di Abigail, mentre nel '92 vennero pubblicate ben due compilation, ovvero \"A Dangerous Meeting\", contenente 16 classici di King Diamond e Mercyful Fate, e \"Return of The Vampire\", contenente 9 vecchie demo registrate nel 1981/82. \nPoi King Diamond ruppe il contratto con la Roadrunner Record sciogliendo il gruppo e riformando i Mercyful Fate, che rimasero in vita fino al 1999. Il cantante danese torna, cos\u00ec, con il suo progetto personale e nel 2000 pubblica \"House of God\". Altri dischi usciti sono \"\" nel 2002 e \"The Puppet Master\" nel 2003. L'ultimo album pubblicato si intitola \"Give Me Your Soul...Please\" ed \u00e8 uscito in luglio del 2007."}
{"id": "4713278", "revid": "247222", "url": "https://it.wikipedia.org/wiki?curid=4713278", "title": "I'm with You Always", "text": "I'm with You Always \u00e8 il terzo album di Mike Bloomfield pubblicato dalla Demon Records (e dalla Benchmark Records) nel 1977.\nIl disco fu registrato dal vivo al \"McCabe's Guitar Shop\" di Santa Monica in California il Primo di gennaio del 1977."}
{"id": "4713284", "revid": "124123", "url": "https://it.wikipedia.org/wiki?curid=4713284", "title": "Gortzius Geldorp", "text": "Allievo di Frans Pourbus il Vecchio, nel 1579 inizi\u00f2 a dipingere a Colonia, dove lavor\u00f2 per molti anni come ritrattista. Suo figlio George Geldrop lavor\u00f2 in Inghilterra."}
{"id": "4713285", "revid": "767487", "url": "https://it.wikipedia.org/wiki?curid=4713285", "title": "School of Seven Bells", "text": "School of Seven Bells (spesso stilizzato come SVIIB) \u00e8 un gruppo musicale statunitense formatosi a New York nel 2007. Il gruppo \u00e8 stato composto da Alejandra Deheza (voce, chitarra) e Benjamin Curtis (chitarra, synth, voce) fino alla morte di quest'ultimo, avvenuta nel 2013. La sorella di Alejandra, Claudia Deheza (tastiere, voce) ha fatto parte del gruppo fino al 2010.\nStoria.\nBenjamin Curtis ha incontrato le sorelle gemelle Alejandra e Claudia Deheza (gi\u00e0 negli On!Air!Library!) durante un tour degli Interpol, durante cui suonava come \"open act\" insieme ai Secret Machines. I tre hanno deciso di iniziare a registrare insieme. Nel maggio 2007 \u00e8 stato pubblicato il singolo \"My Cabal\", seguito, in settembre, da \"Face to Face on High Places\". La band \u00e8 poi partita in tour con i Blonde Redhead.\nL'album di debutto, \"Alpinisms\", \u00e8 stato pubblicato nel 2008. La traccia \"Chain\" \u00e8 stata inserita nella compilation \"Ghostly Swim\".\nIl secondo album studio, chiamato \"Disconnected from Desire\", \u00e8 stato pubblicato nel luglio 2010. In ottobre Claudia Deheza ha lasciato la band per motivi personali.\nNel febbraio 2012 viene pubblicato \"Ghostory\", il primo album pubblicato come duo. Il disco contiene i singoli \"The Night\" e \"Lafaye\". In novembre segue l'EP \"Put Your Sad Down\".\nNel febbraio 2013 viene annunciato che a Benjamin Curtis \u00e8 stato diagnosticato un linfoma e che il musicista deve essere sottoposto a diversi mesi di cura. Nel mese di agosto viene organizzato a New York un concerto di beneficenza per ricavare fondi in favore delle cure. Curtis si spegne il 29 dicembre dello stesso anno presso il Memorial Sloan-Kettering Cancer Center all'et\u00e0 di 35 anni."}
{"id": "4713290", "revid": "254059", "url": "https://it.wikipedia.org/wiki?curid=4713290", "title": "Frans Pourbus il Vecchio", "text": "Biografia.\nEra figlio del pittore Pieter Pourbus ed \u00e8 noto per essere stato assistente di Frans Floris dal 1564 al 1565. La sua pi\u00f9 grande opera \u00e8 il ritratto di Viglius van Aytta."}
{"id": "4713297", "revid": "1935652", "url": "https://it.wikipedia.org/wiki?curid=4713297", "title": "Fernando V\u00e9rgez Alzaga", "text": "Biografia.\nFernando V\u00e9rgez Alzaga \u00e8 nato il 1\u00ba marzo 1945 a Salamanca, citt\u00e0 capoluogo dell'omonima provincia e diocesi, nella parte centro occidentale dell'allora Spagna franchista (oggi Regno di Spagna).\nFormazione e ministero sacerdotale.\nDopo aver ricevuto la formazione primaria e quella secondaria, conseguendo il diploma, ha deciso di entrare nei Legionari di Cristo, congregazione fondata nel 1941 a Citt\u00e0 del Messico da Marcial Maciel Degollado; ha emesso la professione solenne il 25 dicembre 1965, all'et\u00e0 di vent'anni, e sentendo maturare la vocazione al sacerdozio si \u00e8 poi iscritto in seminario.\nAl termine del quinquennio di formazione, ventiquattrenne, \u00e8 stato ordinato diacono il 15 settembre 1969, a Monticchio di Massa Lubrense, da Raffaele Pellecchia, arcivescovo titolare di Arpi e coadiutore di Sorrento, mentre il 26 novembre seguente ha ricevuto l'ordinazione sacerdotale, nella basilica di Nostra Signora di Guadalupe e San Filippo a Roma, per imposizione delle mani del cardinale Ildebrando Antoniutti, prefetto della Congregazione per i religiosi e gli istituti secolari; tra gli altri, insieme a lui \u00e8 stato ordinato anche il compagno legionario e futuro vescovo Brian Farrell.\nPoco dopo si \u00e8 trasferito nella capitale italiana, dove ha frequentato la Pontificia Universit\u00e0 Gregoriana conseguendo prima la licenza in filosofia e poi quella in teologia; in seguito si \u00e8 iscritto al corso di archivistica tenuto presso la scuola dell'Archivio segreto vaticano, ottenendo il diploma.\nIl 1\u00ba agosto 1972 \u00e8 entrato in servizio presso la Curia romana come officiale della Congregazione per i religiosi e gli istituti secolari ed alla fine 1975 il nuovo prefetto del dicastero, l'arcivescovo e futuro cardinale Eduardo Francisco Pironio, lo ha scelto come proprio segretario particolare. Nell'aprile 1984, quando il porporato argentino \u00e8 stato trasferito all'ufficio di presidente del Pontificio consiglio per i laici, anche padre V\u00e9rgez Alzaga lo ha seguito ed vi ha prestato servizio come aiutante di studio per vent'anni; al contempo \u00e8 rimasto segretario del cardinale Pironio fino alla sua morte, avvenuta il 5 febbraio 1998.\nIl 22 maggio 2004 papa Giovanni Paolo II lo ha nominato, cinquantanovenne, capo ufficio nella sezione ordinaria dell'Amministrazione del patrimonio della Sede Apostolica e dal giugno seguente \u00e8 divenuto anche direttore generale dell'ufficio Internet in seno allo stesso organismo.\nIl 1\u00ba febbraio 2008 papa Benedetto XVI lo ha nominato, sessantaduenne, direttore delle telecomunicazioni dello Stato della Citt\u00e0 del Vaticano; il 6 febbraio 2013 lo ha confermato per un ulteriore quinquennio.\nIl 27 agosto 2013 \u00e8 stato ricevuto in udienza presso la Domus Sanctae Marthae da papa Francesco, che il 30 agosto lo ha nominato, sessantottenne, segretario generale del Governatorato dello Stato della Citt\u00e0 del Vaticano; \u00e8 succeduto a Giuseppe Sciacca, nominato segretario aggiunto del Supremo tribunale della Segnatura apostolica il 24 agosto precedente.\nMinistero episcopale.\nIl 15 ottobre successivo papa Francesco lo ha elevato alla dignit\u00e0 episcopale assegnandogli la sede titolare di Villamagna di Proconsolare. Ha ricevuto la consacrazione episcopale il 15 novembre successivo, nella basilica di San Pietro in Vaticano, per imposizione delle mani dello stesso pontefice, avendo come co-consacranti il cardinale Giuseppe Bertello, presidente del Governatorato e della Pontificia commissione per lo Stato della Citt\u00e0 del Vaticano, e Brian Farrell, L.C., vescovo titolare di Abitine e segretario del Pontificio consiglio per la promozione dell'unit\u00e0 dei cristiani. Come suo motto episcopale ha scelto \"Christus in vobis spes glori\u00e6\", che tradotto vuol dire \"Cristo \u00e8 in voi la speranza della gloria\" (Colossesi 1, 27) ed era lo stesso del cardinale Pironio.\nGli \u00e8 stata conferita dal papa la cura spirituale dei dipendenti del Vaticano, fino ad allora affidata al cardinale Angelo Comastri, vicario generale per la Citt\u00e0 del Vaticano ed arciprete della basilica di San Pietro in Vaticano.\nIl 26 novembre 2015 ha firmato per parte della Santa Sede, presso il Palazzo del Governatorato, il protocollo d'intesa tra il Governatorato dello Stato della Citt\u00e0 del Vaticano ed il Ministero dei beni e delle attivit\u00e0 culturali e del turismo della Repubblica Italiana che stabilisce la mutua cooperazione per proteggere e valorizzare il Centro storico di Roma, le propriet\u00e0 extraterritoriali della Santa Sede nella citt\u00e0 e la Basilica di San Paolo fuori le mura, inserito nella Lista dei patrimoni dell'umanit\u00e0, istituendo anche un gruppo di coordinamento transfrontaliero.\nIl 23 gennaio 2017, in qualit\u00e0 di direttore delle telecomunicazioni, ha tenuto la conferenza per la presentazione del nuovo sito web dei Musei Vaticani assieme a Dario Edoardo Vigan\u00f2 e a Barbara Jatta.\nIl 18 giugno 2020, come membro del tavolo interdicasterale della Santa Sede sull'ecologia, \u00e8 intervenuto durante la presentazione del documento \"In cammino per la cura della casa comune \u2013 A cinque anni dalla Laudato si'\". Il 29 settembre successivo il papa lo ha nominato anche membro della Commissione di materie riservate.\nL'8 settembre 2021 papa Francesco lo ha nominato, settantaseienne, presidente della Pontificia commissione per lo Stato della Citt\u00e0 del Vaticano e del Governatorato dello Stato della Citt\u00e0 del Vaticano, elevandolo in pari tempo alla dignit\u00e0 di arcivescovo a titolo personale; \u00e8 succeduto al settantanovenne cardinale Giuseppe Bertello. Ha iniziato ufficialmente i nuovi incarichi il 1\u00ba ottobre del medesimo anno.\nGenealogia episcopale.\nLa genealogia episcopale \u00e8:"}
{"id": "4713300", "revid": "110157", "url": "https://it.wikipedia.org/wiki?curid=4713300", "title": "Live in Tokyo (Public Image Ltd.)", "text": "Live in Tokyo \u00e8 un album live dei Public Image Ltd. pubblicato nel 1983 dalla Virgin Records."}
{"id": "4713302", "revid": "1463849", "url": "https://it.wikipedia.org/wiki?curid=4713302", "title": "Viglius van Aytta", "text": "Fu un famoso umanista, giurista e difensore del cattolicesimo.\nBiografia.\nDocente all'universit\u00e0 di Padova dal 1532 al 1533 e all'universit\u00e0 di Ingolstadt dal 1537 al 1542, nel 1541 fu nominato membro del consiglio segreto di Bruxelles. Favorito di Carlo V del Sacro Romano Impero, all'abdicazione di questi (1556), Viglius rassegn\u00f2 le dimissioni, che furono per\u00f2 respinte da parte del successore Filippo II di Spagna.\nDivenutone presidente nel 1549, cess\u00f2 le cariche solo nel 1565. Nel 1562 fu consacrato dal cardinal de Granvelle e divent\u00f2 prevosto del capitolo della Cattedrale di San Bavone.\nAllievo di Andrea Alciato, \u00e8 considerato il pi\u00f9 grande giurista olandese della Storia. Nel 1534 pubblic\u00f2 l'editio princeps della \"Parafrasi greca delle Istituzioni\" di Teofilo e nello stesso anno diede alle stampe i \"Commentaria in decem titulos Institutionum iuris civilis\"."}
{"id": "4713308", "revid": "287204", "url": "https://it.wikipedia.org/wiki?curid=4713308", "title": "Falkirk Fury", "text": "Il Falkirk Fury Basketball Club \u00e8 una societ\u00e0 di pallacanestro, fondata nel 1992 a Falkirk.\nStoria.\nLa squadra originaria nacque dai componenti della formazione scolastica del \"Falkirk High School\". \nAttualmente \u00e8 denominata \"Clark Eriksson Fury Basketball Club\" dopo un accordo di sponsorizzazione con la Clark Eriksson.\nHa vinto tre volte la Scottish Cup (2009, 2014 e 2015) e una volta il campionato nazionale (2001)."}
{"id": "4713309", "revid": "33751", "url": "https://it.wikipedia.org/wiki?curid=4713309", "title": "This Is What You Want... This Is What You Get", "text": "This Is What You Want... This Is What You Get \u00e8 un album dei Public Image Ltd..\nTracce.\nTutti i brani sono di John Lydon, Keith Levene e Martin Atkins, eccetto * di John Lydon e Martin Atkins"}
{"id": "4713313", "revid": "371529", "url": "https://it.wikipedia.org/wiki?curid=4713313", "title": "Happy? (Public Image Ltd.)", "text": "Happy? \u00e8 il sesto album in studio del gruppo alternative rock britannico Public Image Ltd., pubblicato nel 1987 dalla Virgin Records.\nTracce.\nTesti e musiche dei Public Image Ltd."}
{"id": "4713316", "revid": "767487", "url": "https://it.wikipedia.org/wiki?curid=4713316", "title": "9 (Public Image Ltd.)", "text": "9 \u00e8 il settimo album in studio del gruppo alternative rock britannico Public Image Ltd., pubblicato nel 1989 dalla Virgin Records."}
{"id": "4713319", "revid": "21880", "url": "https://it.wikipedia.org/wiki?curid=4713319", "title": "Pooecetes", "text": ""}
{"id": "4713320", "revid": "2091899", "url": "https://it.wikipedia.org/wiki?curid=4713320", "title": "Coppa Svizzera 1935-1936", "text": "La Coppa Svizzera 1935-1936 \u00e8 stata l'11\u00aa edizione della manifestazione calcistica. \u00c8 iniziata nell'agosto 1935 e si \u00e8 conclusa il 13 aprile 1936. Questa edizione della coppa vide la vittoria finale del Young Fellows Zurigo.\nRegolamento.\nTurni ad eliminazione diretta in gara unica."}
{"id": "4713323", "revid": "287451", "url": "https://it.wikipedia.org/wiki?curid=4713323", "title": "Piero Zappelli", "text": ""}
{"id": "4713326", "revid": "287204", "url": "https://it.wikipedia.org/wiki?curid=4713326", "title": "L.C. Five Martina", "text": "LL.C. Five Martina \u00e8 stata una societ\u00e0 italiana di calcio a 5, fondata nel luglio del 2009, con sede a Martina Franca.\nStoria.\nDopo cinque stagioni di successi che proiettarono la giovane societ\u00e0 martinese dalla Serie C2 pugliese ai play-off scudetto, nel giugno 2014 la dirigenza comunica l'impossibilit\u00e0 economica di proseguire l'attivit\u00e0 con la conseguente consegna del titolo sportivo nelle mani del sindaco.\nStrutture.\nLa societ\u00e0 giocava le partite casalinghe presso il PalaWojtyla di Martina Franca."}
{"id": "4713334", "revid": "110157", "url": "https://it.wikipedia.org/wiki?curid=4713334", "title": "Hrvatski nogometni kup 1992-1993", "text": "La Hrvatski nogometni kup 1992./93. (\"coppa croata di calcio 1992-93\") fu la seconda edizione della coppa nazionale croata e fu disputata dal settembre 1992 al giugno 1993 \nIl detentore era l', che in questa edizione si ferm\u00f2 in semifinale.\nIl trofeo fu vinto dal , al suo primo titolo nella competizione, il decimo contando anche i nove della Coppa di Jugoslavia. Il successo gli diede l'accesso alla Coppa delle Coppe 1993-1994.\nLa finalista sconfitta, , vinse il campionato. Il club inizi\u00f2 la stagione come e cambi\u00f2 il nome a torneo in corso. In pratica disput\u00f2 i primi due turni col vecchio nome, e dai quarti in poi con quello nuovo.\nPartecipanti.\nLe 12 squadre della 1. HNL 1992 sono ammesse di diritto. Gli altri 20 posti sono stati assegnati attraverso qualificazioni.\nSedicesimi di finale.\nLa partita \u2013 \u00e8 stata interrotta all'86' perch\u00e9 il calciatore ospite Valentin Karlu\u0161i\u0107 ha colpito l'arbitro Edo Trivkovi\u0107 di Spalato.\nQuarti di finale.\nLa partita \u2013 \u00e8 stata rinviata al 31 marzo a causa del bombardamento serbo-montenegrino su Ragusa."}
{"id": "4713338", "revid": "205197", "url": "https://it.wikipedia.org/wiki?curid=4713338", "title": "Coppa di Croazia 1992-1993", "text": ""}
{"id": "4713346", "revid": "287204", "url": "https://it.wikipedia.org/wiki?curid=4713346", "title": "Maria de Villota", "text": ""}
{"id": "4713347", "revid": "760369", "url": "https://it.wikipedia.org/wiki?curid=4713347", "title": "Borgo Santa Lucia (Vicenza)", "text": ""}
{"id": "4713370", "revid": "287204", "url": "https://it.wikipedia.org/wiki?curid=4713370", "title": "St. Mirren West College Scotland", "text": "Il St. Mirren West College Scotland \u00e8 una societ\u00e0 di pallacanestro, fondata nel 1995 a Paisley.\nStoria.\nLa squadra originaria nacque con la denominazione di \"Basketball Paisley\" e successivamente \"Basketball Paisley St. Mirren\". Dal 2000 il \"Reid Kerr College\" diventa lo sponsor principale del club.\nNell'agosto del 2013 St. Mirren Reid Kerr College Saints diventa St. Mirren West College Scotland dopo la fusione dei tre College di Paisley, Clydebank e Greenock nella parte occidentale della Scozia.\nHa vinto quattro volte la Scottish Cup (1999, 2002, 2012 e 2016) e 1 volta il campionato nazionale (2000)."}
{"id": "4713381", "revid": "92723", "url": "https://it.wikipedia.org/wiki?curid=4713381", "title": "Men in Green Faces", "text": "Men in Green Faces \u00e8 un romanzo di guerra scritto e pubblicato nel 1992 da Gene Wentz, ex-soldato dei Navy SEALs reduce della guerra del Vietnam.\nTrama.\nGene Michaels \u00e8 un giovane soldato dei Navy SEALs di fede cristiana che, prima di partecipare a un'operazione di 180 giorni nel delta del Mekong durante la guerra del Vietnam, spera di sopravvivere per tornare a casa in America e rivedere sua moglie, che \u00e8 in attesa di un figlio.\nAssieme ad uno squadrone di assaltatori, Gene viene cos\u00ec affidato il compito di infiltrarsi nella giungla nei pressi del delta del Mekong per catturare vivo Nguyen, un terribile colonnello nordvietnamita responsabile di alcuni atroci massacri avvenuti in alcuni villaggi sudvietnamiti.\nDurante l'operazione Gene, portando con s\u00e9 una mitragliatrice M60 e una Bibbia, rimane coinvolto con i suoi assaltatori in terribili scontri a fuoco con l'esercito nordvietnamita e con i vietcong, perdendo di conseguenza un suo commilitone. Nonostante ci\u00f2 Gene non si rassegna di portare a termine la sua operazione per uccidere Nguyen, perch\u00e9 secondo lui Dio lo tiene in vita proprio per questa ragione.\nInizia cos\u00ec una lunga odissea per rintracciare il colonnello Nguyen tra imboscate e sanguinari scontri a fuoco."}
{"id": "4713385", "revid": "380453", "url": "https://it.wikipedia.org/wiki?curid=4713385", "title": "Radiotechnik Riga", "text": ""}
{"id": "4713386", "revid": "1543377", "url": "https://it.wikipedia.org/wiki?curid=4713386", "title": "Islanda ai Giochi della XIX Olimpiade", "text": "L'Islanda partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di otto atleti impegnati in tre discipline: atletica leggera, nuoto e sollevamento pesi. Portabandiera fu il quarantatreenne Gu\u00f0mundur Hermannsson, che gareggi\u00f2 nel getto del peso. Fu la nona partecipazione dell'Islanda ai Giochi estivi. Non fu conquistata nessuna medaglia."}
{"id": "4713393", "revid": "76963", "url": "https://it.wikipedia.org/wiki?curid=4713393", "title": "Jonathan Sadowski", "text": "Biografia.\n\u00c8 conosciuto per aver interpretato Paul Antonio, il migliore amico di Viola Hasting, nel film \"She's the Man\". Ha impersonato Trey in \"Die Hard - Vivere o morire\" e Henry Goodson nella commedia \"$#*! My Dad Says\" trasmessa dalla CBS. Sadowski interpreta Josh Kaminski sulla sitcom \"Young &amp; Hungry - Cuori in cucina\", con Emily Osment, che ha debuttato su ABC Family nel giugno 2014. Nello stesso anno interpreta Harry nel film \"Un amore di famiglia \" per la regia di J.C. Khoury."}
{"id": "4713407", "revid": "122246", "url": "https://it.wikipedia.org/wiki?curid=4713407", "title": "Coppa dell'Unione Sovietica (pallavolo maschile)", "text": "La Coppa dell'Unione Sovietica di pallavolo maschile era una competizione per club sovietici.\nTra i club pi\u00f9 titolati il Volejbol'nyj klub CSKA e la Volejbol'nyj klub Dinamo Moskva."}
{"id": "4713409", "revid": "1543377", "url": "https://it.wikipedia.org/wiki?curid=4713409", "title": "Analine", "text": "Analine \u00e8 il quarto album da solista di Mike Bloomfield e pubblicato dalla Takoma Records nel 1977,\nla stessa casa discografica fece uscire nel 2007 un CD contenente assieme gli album originali \"Analine\" (1977) e \"Mike Bloomfield\" (1978)."}
{"id": "4713414", "revid": "118427206", "url": "https://it.wikipedia.org/wiki?curid=4713414", "title": "Carlo Mazzoni (attore)", "text": "Biografia.\nDopo alcune esperienze su riviste minori, nel 1936 inizi\u00f2 a scrivere recensioni sulla rivista \"Cinema\", diretta da Luciano De Feo; nel dopoguerra divenne il direttore della rivista \"Cine Illustrato\" e di \"Sogno\".\nInizia l'attivit\u00e0 di attore interpretando dalla seconda met\u00e0 degli anni quaranta alcuni fotoromanzi pubblicati nella rivista \"I Romanzi di Sogno\" (allegata a \"Sogno\") e lavorando spesso con Achille Togliani e Sophia Loren, tra cui \"Amore di principessa\" con l'attrice Rosanna Galli e con Franco Andrei, \"Principessa in esilio\" (1951) e \"Prigioniera di un sogno\" (1952, di cui \u00e8 anche autore della sceneggiatura), questi ultimi due con Sophia Loren, raggiungendo la notoriet\u00e0; appare anche in \"Lo sceicco bianco\" di Federico Fellini interpretando se stesso.\nPassa al cinema nel 1949 in \"Patto col diavolo\" di Luigi Chiarini, interpretando uno scrittore; l'anno successivo \u00e8 un soldato americano nel film \"Napoli milionaria\" di Eduardo De Filippo.\nNel 1951 fa parte di \"Anna\" di Alberto Lattuada nella parte di Giorgio. Sempre nel 1951 interpreta il marito di Sophia Loren in \"Il mago per forza\".\nGli ultimi film in cui appare sono \"Bellezze in moto-scooter\" di Carlo Campogalliani del 1957 e \"Una moglie americana\" del 1965."}
{"id": "4713416", "revid": "486946", "url": "https://it.wikipedia.org/wiki?curid=4713416", "title": "Santa Teresa del Ges\u00f9", "text": ""}
{"id": "4713419", "revid": "784733", "url": "https://it.wikipedia.org/wiki?curid=4713419", "title": "Marco de Natale", "text": "Biografia.\nMarco de Natale, inizialmente compositore e gi\u00e0 allievo di Ildebrando Pizzetti all'Accademia Nazionale di Santa Cecilia, \u00e8 divenuto poi da studioso e da ricercatore un protagonista all'interno delle istituzioni musicali accademiche dagli anni settanta fino al primo decennio del XXI secolo, svolgendo in Italia un ruolo creativo di primo piano nella fioritura degli studi pedagogico-musicali e teorico-sistematici (o di teoria generale della musica) e della loro pratica applicazione sul versante riflessivo ed argomentativo (o di analisi musicale).\nAnimatore dal 1969, assieme al principale fondatore Carlo Delfrati, della \"Societ\u00e0 italiana di educazione musicale\" (Siem) \u00e8 stato primo e pi\u00f9 longevo direttore della rivista \u201cMusica-Domani\u201d (poi stabilmente pubblicata dalla Edizioni Ricordi), organo dell'associazione, dal 1971 al 1988 (nn. 1-69).\nFondatore e presidente della \"Societ\u00e0 italiana di analisi musicale\" (SIdAM) \u00e8 stato unico direttore delle riviste, organi della societ\u00e0: \u201cAnalisi. Rivista di Teoria e Pedagogia musicale\u201d (Edizioni Ricordi) dal 1990 al 2001 (nn. 1-36) e, in continuit\u00e0, \u201cMusica Theorica. Spectrum. Rivista di Analisi e Pedagogia musicale\u201d (Edizioni Curci) dal 2002 al 2007 (nn. 1[37]-17[53]); fino al primo e unico numero del \"Quaderno di Teoria, Analisi e Pedagogia musicale\" del 2008 (Edizioni Curci).\nCome consulente editoriale della Ricordi ha curato un'importante collana di teoria e analisi musicale, promuovendo in Italia opere di insigni studiosi stranieri quali: Carl Dahlhaus, Diether de la Motte, David Epstein, Zsolt G\u00e1rdonyi, Hermann Keller, Reginald Smith Brindle e Leonard G. Ratner.\n\u00c8 stato creatore, promotore e animatore, nell'intera penisola, dei primi corsi accademici di \"Analisi musicale\" e di \"Teoria e analisi musicale\"; che in un ventennio di tirocinio sperimentale hanno affermato l'irrinunciabile esigenza dello studio formativo in profondit\u00e0 delle strutture conoscitive e di indagine stilistica del pensiero musicale occidentale nelle diverse epoche. Cos\u00ec affermando la natura dell'analisi musicale non solo quale sussidio del musicista colto ma anche come un ricco settore disciplinare. Settore al quale oggi afferiscono nuove e diversificate materie, nell'attuata riforma delle istituzioni accademiche dell'Alta formazione artistica e musicale (Afam) e dunque dei \"Conservatori di musica\" trasformati in \"Istituti Superiori degli Studi Musicali\" di rango accademico paritario all'universitario. Fra queste: \"Teoria, analisi e composizione\" (liceale e propedeutica); \"Teorie e tecniche dell'armonia\", \"Fondamenti di composizione\", \"Analisi dei repertori musicali\", \"Metodologia dell'analisi\", \"Analisi delle forme compositive\", \"Storia e analisi del repertorio contemporaneo\", etc.; e, indirettamente, numerose materie di indagine analitica in settori specialistici pi\u00f9 specifici come la didattica musicale di base, la musica jazz e le nuove tecnologie musicali.\n\u00c8 stato anche promotore e vicedirettore della Scuola Superiore di Musicologia e Pedagogia musicale di Fermo (Universit\u00e0 di Macerata) organizzando negli anni ottanta-novanta e conducendo, nella sede istituzionale, importanti convegni nazionali ed internazionali alla presenza di studiosi tra i pi\u00f9 illustri del ramo in ambito internazionale (Diether De la Motte, Carl Schachter, Marta Arkossy-Ghezzo, Robert Cogan, Pozzi Escot, etc.). Per una vita professionale interamente svolta a favore delle istituzioni musicali italiane \u00e8 docente emerito del Conservatorio di Milano e nel 2008 \u00e8 stato nominato presidente onorario della Siem, la stessa associazione da cui era uscito nel 1988 per fondare la SIdAM.\nTra i suoi allievi e collaboratori, tutti docenti dell'accademia musicale e/o universitaria: Elvira De Marco, Luigi Ferrari, Emanuele Garofalo, Antonio Giacometti, Antonio Grande, Mariantonietta Lamanna, Andrea Lanza, Raffaele Molinari, Mario Musumeci, Alberto Odone, Marco Prina, Enrico Reggiani, Maria Grazia Sit\u00e0, Marcello Sorce Keller, Franco Sgrignoli, Leonardo Taschera, Claudio Toscani, Marina Vaccarini Gallarani, Marino Mora, Marino Pessina, Franco Vaccaroni.\nSaggi, articoli e curatele.\nHa pubblicato, sulle citate riviste, un centinaio di saggi e articoli di prevalente interesse pedagogico e metodologico sulla didattica dell'analisi musicale e una settantina tra editoriali e recensioni specialistiche di testi italiani e stranieri.\nArticoli e saggi pubblicati su altre riviste:\nHa curato in traduzione importanti trattati specialistici stranieri quali:"}
{"id": "4713421", "revid": "124211914", "url": "https://it.wikipedia.org/wiki?curid=4713421", "title": "Tigers Jaw", "text": "I Tigers Jaw sono un gruppo musicale statunitense formatosi a Scranton, Pennsylvania, nel 2005. Dopo aver pubblicato tre album in studio (uno dei quali ristampato per la Run for Cover Records), il 21 marzo 2013 la band ha dichiarato la sospensione della sua attivit\u00e0 musicale a tempo indeterminato. Ritorna sulle scene nel giugno 2013 con una serie di concerti nel Regno Unito, per poi pubblicare un quarto album di inediti nel 2014."}
{"id": "4713427", "revid": "287204", "url": "https://it.wikipedia.org/wiki?curid=4713427", "title": "Boroughmuir Blaze", "text": "Il Boroughmuir Blaze \u00e8 una societ\u00e0 di pallacanestro, fondata nel 1961 ad Edimburgo.\nStoria.\nLa squadra originaria nacque dai componenti della formazione scolastica del \"Boroughmuir High School\" di Edimburgo.\nIl club divent\u00f2 in pochi anni una delle principali formazioni scozzesi verso la fine degli anni '60 (con giocatori come Tony Wilson, Mel Capaldi, Giovanni Tunnah, Brian Carmichael e Bill McInnes) con la partecipazione nel 1967 alla Coppa Campioni, prima squadra del Regno Unito a partecipare a tale competizione europea. L'avversario fu il Real Madrid e si gioc\u00f2 al \"Murrayfield Ice Rink\" davanti a una folla di quasi 1.000 spettatori. In seguito ha partecipato ad altre edizioni della Coppa Campioni e della Coppa delle Coppe. Nel 2004 cambiarono denominazione in Boroughmuir Blaze. Nel 2016 vincono il loro decimo titolo, a trentotto anni di distanza dall'ultima vittoria conseguita nel 1978."}
{"id": "4713428", "revid": "709565", "url": "https://it.wikipedia.org/wiki?curid=4713428", "title": "Episodi di Power Rangers Megaforce (prima stagione)", "text": "Questa \u00e8 la lista degli episodi di \"Power Rangers Megaforce\". La serie va in onda negli Stati Uniti dal 2 febbraio 2013, fermandosi il 6 aprile, per poi riprendere a partire dal 7 settembre. In Italia i primi 3 episodi vengono trasmessi in anteprima il 14 ottobre 2013 su Boing, per poi venir mandati in onda regolarmente sul medesimo canale, a partire dal 21 ottobre 2013, per poi interrompersi il 4 novembre 2013. La serie torna in onda a partire dall'11 dicembre 2013. Gli ultimi 5 episodi vengono mandati in onda a partire dal 22 settembre 2014.\nLa Mega Missione.\nTrama.\nQuando dei malvagi alieni si dirigono verso l'orbita terrestre, Gosei decide di formare una nuova squadra di giovani eroi per difendere il pianeta e proseguire nella tradizione dei Power Rangers.\nLo Scienziato Alieno.\nTrama.\nGli invasori alieni mandano sulla terra lo scienziato alieno Yuffo per studiare la razza umana e capire come meglio sconfiggerli. In precedenza, Troy ha incontrato Creepox.\nL'Ascia di Jake.\nTrama.\nQuando Noah inizia a dubitare delle proprie capacit\u00e0, non riuscendo a sollevare la pesante arma di Jake, apprende che credere in s\u00e9 stessi \u00e8 ci\u00f2 che \u00e8 necessario per raggiungere i propri obiettivi.\nIl Falso Red Ranger.\nTrama.\nMentre i Mega Rangers apprendono che la concentrazione \u00e8 essenziale per perfezionare le loro doti, vengono distratti da un ragazzo che afferma falsamente di essere il Red Ranger.\nL'Ape Regina.\nTrama.\nGia ed Emma, migliori amiche da sempre, vengono trasformate in acerrime nemiche dal malvagio mostro, Beezara. Nel frattempo, i ragazzi sono catturati dall'\u201cape regina\u201d Beezara e trasformati nei suoi obbedienti schiavi.\nSfida Musicale.\nTrama.\nQuando un alieno Warstar attacca la citt\u00e0 con musica che causa dolori fisici, i Mega Rangers devono contrattaccare con una loro canzone.\nLa Fine di Creepox.\nTrama.\nDopo che Troy ha affrontato alcuni bulli a scuola, i Mega Rangers se la devono vedere con un bullo ancora pi\u00f9 pericoloso, Creepox.\nIl Sesto Ranger.\nTrama.\nIl misterioso Robo Knight si unisce ai Mega Rangers. Potr\u00e0 aiutarli a sconfiggere i mostri tossici che minacciano la Terra?\nIl Rapimento di Knight.\nTrama.\nMentre i Mega Rangers provano a capire come far unire alla squadra il loro nuovo e robotico alleato, Vrak cattura Robo Knight, tentando di riprogrammarlo per i suoi scopi nefasti.\nUomini e Macchine.\nTrama.\nQuando Serpente Ombra, un mostro che ruba le ombre, attacca, i Mega Rangers devono insegnare a Robo Knight il potere del lavoro di squadra, al fine di sconfiggere il nemico.\nUltra Poteri.\nTrama.\nI Mega Rangers devono trovare e recuperare un'antica arma conosciuta con il nome di \u201cSpada Selvaggia\u201d, ma Vrak \u00e8 determinato a imbrigliare i poteri della spada per i suoi scopi.\nL'Ultima Risata.\nTrama.\nNon \u00e8 una cosa da ridere quando Gia e gli altri Rangers vengono catturati da Nojoke, un mostro che si ciba delle risate umane. Spetta quindi al serioso Noah e al rigoroso Robo Knight scoprire come collaborare per salvare i loro amici.\nIl Mangiatore Di Sogni.\nTrama.\nUn mostro divoratore di sogni caccia Emma e altri umani, nutrendosi dei loro sogni e ambizioni. Con un Ranger a terra, il team deve scoprire come sconfiggere il mostro prima che Emma sia persa per sempre.\nGosei Estremo.\nTrama.\nQuando Bluefur e Bigs usano l'Aurora Box per diventare ancora pi\u00f9 potenti, Gosei e i Mega Rangers dovranno fare l'impossibile per sconfiggerli e salvare la Terra.\nI Nuovi Avversari.\nTrama.\nI Mega Rangers incontrano il loro avversario robotico, che prova a convincere Robo Knight che gli umani sono la vera minaccia alla Terra.\nRico Il Robot.\nTrama.\nQuando uno dei robot di Metal Alice ha un malfunzionamento, Emma e i Power Rangers decidono di adottarlo per insegnargli i valori di amicizia e libert\u00e0.\nTerrore Sui Binari.\nTrama.\nI Mega Rangers devono correre a salvare la situazione, quando Metal Alice pianifica di gettare la citt\u00e0 nel caos facendo deragliare un treno passeggeri. Nel frattempo, Robo Knight, quando incontra un bambino, si avvicina di pi\u00f9 nella comprensione degli esseri umani.\nAstronave Sulla Citt\u00e0.\nTrama.\nL'Ammiraglio Malkor si risveglia dal suo bozzolo pi\u00f9 potente che mai, determinato a distruggere i Mega Rangers.\nIl Messagero.\nTrama.\nLa vittoria dei Mega Rangers sugli alieni insettoidi Warstar dura poco, quando scoprono che Metal Alice ha trasformato Vrak in un potente e minaccioso cyborg, ma senza ricordi. E per rendere le cose peggiori, Il Messagero arriva per informare Metal Alice che l'invasione \u00e8 pronta. Vrak riguadagna i suoi ricordi, in seguito al suo combattimento con i Rangers. Il Messagero ordina l'invasione e una misteriosa entit\u00e0 risponde.\nGioco Finale.\nTrama.\nQuando Cyborg Vrak, Metal Alice e Il Messaggero lanciano un feroce attacco contro i Mega Rangers, i Rangers dovranno fare ricorso a tutti i loro poteri e abilit\u00e0 per salvare la Terra."}
{"id": "4713429", "revid": "71433", "url": "https://it.wikipedia.org/wiki?curid=4713429", "title": "The Baytown Outlaws", "text": ""}
{"id": "4713433", "revid": "28592", "url": "https://it.wikipedia.org/wiki?curid=4713433", "title": "Museo memoriale Suvorov", "text": ""}
{"id": "4713434", "revid": "599013", "url": "https://it.wikipedia.org/wiki?curid=4713434", "title": "Steve McDowall", "text": "Pilone, fu campione del mondo con gli \"All Blacks\" nel 1987.\nBiografia.\nNato Steven Clark McDowall a Rotorua nel 1961, il suo nome fu spesso confuso con McDowell (riportato sui documenti ufficiali di gara) in quanto fin da piccolo abituato a chiamarsi in tale ultimo modo; lui stesso si accorse della discrepanza quando, all'estero, not\u00f2 che il nome sulla propria carta di credito, McDowell, differiva da quello correttamente indicato sul passaporto, McDowall.\nCome risultato di tale confusione, molte fonti giornalistiche riportano erroneamente il suo nome come Steve McDowell.\nInizialmente dedito, oltre che al rugby, anche al judo (disciplina nella quale avrebbe dovuto rappresentare la Nuova Zelanda ai Giochi olimpici di Mosca nel 1980 se il suo Paese non avesse deciso di boicottarli a seguito dell'invasione sovietica dell'Afghanistan), McDowall esord\u00ec per la provincia rugbistica di Bay of Plenty nel 1982 nel campionato nazionale provinciale neozelandese.\nPass\u00f2 nel 1984 ad Auckland, formazione nella quale raggiunse i suoi migliori risultati di club e tramite la quale si mise in luce a livello nazionale, venendo selezionato per gli \"All Blacks\" con i quali esord\u00ec a Buenos Aires contro l'.\nFu incluso nei selezionati alla prima Coppa del Mondo del 1987 (vinta proprio dalla ) in cinque incontri della quale fu schierato; fu titolare fisso per i successivi cinque anni, scendendo in campo anche in sei incontri della , conclusasi al terzo posto per gli \"All Blacks\".\nAlla fine del 1992 si trasfer\u00ec in Irlanda all'Old Belvedere; avendo concluso la sua attivit\u00e0 internazionale per la Nuova Zelanda, fu anche valutata la possibilit\u00e0 di renderlo idoneo per la Nazionale irlandese, anche se la cosa non ebbe seguito.\nTornato in Nuova Zelanda, fu assistente allenatore per gli avanti di Auckland e, durante la in Francia, ricopr\u00ec l'incarico di assistente allenatore della Nazionale di ; successivamente stabilitosi in Romania, \u00e8 stato allenatore in seconda della Nazionale nonch\u00e9 per un periodo anche allenatore-capo durante le qualificazioni alla ; terminato il compito di portare la squadra al torneo, durante la Coppa torn\u00f2 all'incarico di allenatore in seconda e assistente alla mischia.\nMcDowall \u00e8 anche titolare di un'impresa immobiliare di edilizia residenziale."}
{"id": "4713436", "revid": "21880", "url": "https://it.wikipedia.org/wiki?curid=4713436", "title": "Torreornis", "text": ""}
{"id": "4713439", "revid": "339392", "url": "https://it.wikipedia.org/wiki?curid=4713439", "title": "Bug (album)", "text": ""}
{"id": "4713447", "revid": "28592", "url": "https://it.wikipedia.org/wiki?curid=4713447", "title": "Fortezza di Gavi", "text": ""}
{"id": "4713450", "revid": "767487", "url": "https://it.wikipedia.org/wiki?curid=4713450", "title": "Myron Wilkins", "text": "Carriera.\nVenne convocato in Nazionale per i Mondiali del 1974 ai tempi della sua militanza al Northeastern Oklahoma A&amp;M Junior College; vinse la medaglia di bronzo, disputando 9 partite. Ha poi militato nei Ragin' Cajuns della University of Louisiana at Lafayette."}
{"id": "4713451", "revid": "28592", "url": "https://it.wikipedia.org/wiki?curid=4713451", "title": "Jurodivyj", "text": ""}
{"id": "4713453", "revid": "2730", "url": "https://it.wikipedia.org/wiki?curid=4713453", "title": "Freunde", "text": ""}
{"id": "4713456", "revid": "112324666", "url": "https://it.wikipedia.org/wiki?curid=4713456", "title": "La signora Virginia", "text": "La signora Virginia \u00e8 un dipinto di Umberto Boccioni del 1905. \u00c8 conservato a Milano presso il Museo del Novecento.\nDescrizione.\nBoccioni, frequentando dal 1902 a Roma lo studio di Giacomo Balla, ne assimila la scrupolosa descrizione naturalistica mediata da un approccio di taglio fotografico al reale. Il ritratto della \"Signora Virginia\", dal robusto plasticismo e che rimanda nella figura all'immaginario della donna, madre e casalinga, adotta dunque il taglio fotografico di Balla e testimonia l'esito degli studi sulla luce in chiave naturalistica e chiaroscurale di Boccioni. L'opera rappresenta un'anziana signora seduta su una poltrona con un gatto sopra le sue gambe. I suoi vestiti sono cupi. Sullo sfondo si intravede uno scorcio della camera da letto."}
{"id": "4713461", "revid": "109139754", "url": "https://it.wikipedia.org/wiki?curid=4713461", "title": "Leonhard Nagenrauft", "text": "Dopo la riunificazione della Germania (1990), acquis\u00ec la cittadinanza tedesca.\nBiografia.\nGareggi\u00f2 unicamente per la nazionale tedesca occidentale sia nella specialit\u00e0 del singolo, in cui ottenne tutti i suoi pi\u00f9 importanti risultati, sia in quella del doppio; nella specialit\u00e0 biposto gareggi\u00f2 unicamente in coppia con Hans Wimmer.\nPrese parte a due edizioni dei Giochi olimpici invernali, entrambe le volte nel singolo: a si piazz\u00f2 al nono posto ed a giunse in quinta posizione.\nPrese parte altres\u00ec a quattro edizioni dei campionati mondiali, ottenendo il suo miglior risultato a Valdaora 1971 in cui conquist\u00f2 la medaglia d'argento nel singolo; nel doppio il suo miglior risultato fu il quarto posto a Sch\u00f6nau am K\u00f6nigssee 1969. Nelle rassegne continentali vinse il titolo europeo a Sch\u00f6nau am K\u00f6nigssee 1967 e la medaglia di bronzo a Sch\u00f6nau am K\u00f6nigssee 1972, entrambe le volte nel singolo.\nSi ritir\u00f2 dalle competizioni dopo i campionati mondiali di Oberhof 1973."}
{"id": "4713464", "revid": "834", "url": "https://it.wikipedia.org/wiki?curid=4713464", "title": "Miracles (ICP)", "text": ""}
{"id": "4713465", "revid": "6923", "url": "https://it.wikipedia.org/wiki?curid=4713465", "title": "Gene Wentz", "text": "Biografia e carriera militare.\nGene Wentz nasce in Texas nel 1950 e trascorre il resto della sua giovinezza crescendo in California.\nNel 1968, all'et\u00e0 di 18 anni, Wentz abbandona le scuole superiori e si arruola volontario nella Marina degli Stati Uniti, per poi entrare nei Navy SEALs dopo aver letto un articolo del Reader's Digest. Trascorre cos\u00ec sei mesi di durissimo addestramento BUD/S a Coronado, in California, e viene assegnato nel SEAL Team One di stanza a San Diego.\nNel 1970, con il grado di marinaio, parte volontario per la guerra del Vietnam, dove partecipa a oltre 350 raid contro i vietcong nella giungla per due turni, ottenendo la Bronze Star Medal e la Silver Star Medal.\nDecorato con altre 8 medaglie, Wentz, durante i suoi ultimi anni di carriera nella Marina, diventa in seguito istruttore del BUD/S, per poi lasciare i Navy SEALs nel 1978.\nCarriera di scrittore e anni successivi.\nDopo essere stato congedato, Wentz ha intrapreso un viaggio che lo avrebbe portato a rivivere le atrocit\u00e0 della guerra e ricordando i Navy SEALs che hanno combattuto e sono morti.\nCos\u00ec nel 1992 scrive e pubblica \"Men in Green Faces\", un libro sui Navy SEALs ambientato nel delta del Mekong durante la guerra del Vietnam.\nIn seguito Wentz ha viaggiato nell'America per le interviste TV e radio, tenendo anche alcune conferenze in scuole superiori e organizzazioni di servizio.\nParlando con i futuri leader della nazione americana in alcuni istituti scolastici in Ohio e West Virginia, Wentz ha parlato non solo del suo libro e delle sue esperienze, ma ha anche detto \"quanto sia importante onorare coloro che hanno combattuto e sacrificato per i diritti e le libert\u00e0 di cui godiamo\".\nVita personale.\nAttualmente risiede a Vincent, in Ohio, con la moglie Bessie. Si dichiara cristiano, spiegando come aveva \"ottenuto la sua fede attraverso gli orrori della guerra\".\nPoliticamente Wentz dichiara di non avere nessun orientamento politico, ma si dichiara liberale nel senso americano."}
{"id": "4713473", "revid": "124123", "url": "https://it.wikipedia.org/wiki?curid=4713473", "title": "Renato Valente", "text": "Biografia.\nHa interpretato ruoli di primo o secondo piano in alcuni film degli anni quaranta e cinquanta. Esordisce sullo schermo nel film \"Il cavaliere misterioso\" di Riccardo Freda del 1948 nel ruolo del conte Polsky. Nel 1950 \u00e8 Giorgio nel film \"La figlia del mendicante\" di Carlo Campogalliani. Nel 1951 recita insieme a Silvana Pampanini e Delia Scala nel film \"Bellezze in bicicletta\", sempre di Campogalliani, nel ruolo di Giulio Darelli, e nel film \"Destino\" di Enzo Di Gianni nel ruolo di Bruno. Appare per l'ultima volta sullo schermo nel 1954, con il suo vero nome.\n\u00c8 sepolto nel cimitero Flaminio a Roma."}
{"id": "4713474", "revid": "1870933", "url": "https://it.wikipedia.org/wiki?curid=4713474", "title": "Divizia Na\u021bional\u0103 2013-2014", "text": "La Divizia Na\u021bional\u0103 2013-2014 \u00e8 stata la 23\u00aa edizione del massimo campionato di calcio moldavo. La stagione \u00e8 iniziata il 27 luglio 2013 ed \u00e8 terminata il 21 maggio 2014. Lo Sheriff Tiraspol ha vinto il titolo per la tredicesima volta nella sua storia.\nNovit\u00e0.\nIskra-Stal e Nistru Otaci sono retrocesse al termine della stagione 2012-2013. Al loro posto sono state promosse dalla Divizia A, il Veris e la Dinamo-Auto rispettivamente arrivate al primo e al terzo posto.\nRegolamento.\nLe 12 squadre si affrontano in gironi di andata-ritorno-andata, per un totale di 33 giornate. La squadra campione di Moldavia si qualifica al secondo turno della UEFA Champions League 2014-2015, la seconda e la terza classificata si qualificano al primo turno della UEFA Europa League 2014-2015, mentre le ultime due classificate retrocederanno direttamente in Divizia A."}
{"id": "4713481", "revid": "1305772", "url": "https://it.wikipedia.org/wiki?curid=4713481", "title": "The Wack Album", "text": "The Wack Album \u00e8 il terzo album in studio del gruppo musicale statunitense The Lonely Island, pubblicato l'11 giugno 2013 dalla Universal Music Group."}
{"id": "4713491", "revid": "47767", "url": "https://it.wikipedia.org/wiki?curid=4713491", "title": "Maxim Tank", "text": ""}
{"id": "4713497", "revid": "121628459", "url": "https://it.wikipedia.org/wiki?curid=4713497", "title": "Identikit (Piero Pel\u00f9)", "text": "Identikit \u00e8 un album raccolta del cantautore italiano Piero Pel\u00f9, uscito il 19 novembre 2013. Prima pubblicazione di Pel\u00f9 solista dal 2008, dopo la reunion con i Litfiba avvenuta un anno dopo, contiene alcuni successi della carriera solista di Pel\u00f9, alcuni riarrangiamenti dei vecchi brani e due inediti, \"Mille uragani\", scritto a quattro mani con Gaudi e \"Sto rock\"."}
{"id": "4713509", "revid": "767487", "url": "https://it.wikipedia.org/wiki?curid=4713509", "title": "Stranded (film 1916 Ingraham)", "text": "Stranded \u00e8 un film muto del 1916 diretto da Lloyd Ingraham.\nTrama.\nA causa del cambiamento dei gusti del pubblico, l'attore H. Ulysses Watts ha dovuto abbandonare il repertorio shakespeariano a favore del teatro di variet\u00e0, finendo a lavorare nel vaudeville con una compagnia di giro. Qui, l'attore si affeziona come un padre alla giovane trapezista e, quando Stoner, l'impresario, scappa con i soldi della cassa, lui e la ragazza si fermano insieme in una cittadina dove sembra che ci sia un revival delle opere di Shakespeare. Per non dar adito a pettegolezzi, i due fingono di essere padre e figlia ma, quando la ragazza sta per convolare a nozze con il proprietario di un albergo, riappare Stoner che minaccia di rivelare la verit\u00e0. Watts racconta allo sposo di non essere il vero padre della ragazza, ma l'albergatore insiste ad andare avanti lo stesso con la cerimonia. Ma Stoner ha sparato al vecchio attore: Watts, pur se ferito gravemente, non rinuncia a recitare la scena della morte di Giulio Cesare davanti agli invitati al matrimonio. Solo dopo aver consegnato, come un vero padre, la sposa al suo promesso, pu\u00f2 morire in pace.\nProduzione.\nIl film fu prodotto dalla Fine Arts Film Company con il titolo di lavorazione \"The Old Player\". Fonti moderne attribuiscono la sceneggiatura a C. Gardner Sullivan. Una fonte riporta tra gli sceneggiatori anche il nome di Tod Browning.\nDistribuzione.\nDistribuito dalla Triangle Distributing, il film usc\u00ec nelle sale cinematografiche USA il 23 luglio 1916."}
{"id": "4713520", "revid": "767487", "url": "https://it.wikipedia.org/wiki?curid=4713520", "title": "Heartbreaker (Mot\u00f6rhead)", "text": "Heartbreaker \u00e8 un singolo del gruppo musicale britannico Mot\u00f6rhead, il primo estratto dal ventunesimo album in studio \"Aftershock\" e pubblicato il 18 settembre 2013.\nIl 18 ottobre 2013 \u00e8 stato pubblicato il videoclip."}
{"id": "4713521", "revid": "61985134", "url": "https://it.wikipedia.org/wiki?curid=4713521", "title": "Meleko", "text": ""}
{"id": "4713522", "revid": "61985137", "url": "https://it.wikipedia.org/wiki?curid=4713522", "title": "Melegor", "text": ""}
{"id": "4713523", "revid": "61985142", "url": "https://it.wikipedia.org/wiki?curid=4713523", "title": "Belcha", "text": ""}
{"id": "4713531", "revid": "295921", "url": "https://it.wikipedia.org/wiki?curid=4713531", "title": "Eva Justin", "text": "Fu una delle pi\u00f9 attive collaboratrici di Robert Ritter, il teorico che, durante il regime nazista, diresse il \"Centro di ricerca per l'igiene razziale\". Come assistente particolare di Ritter si distinse per la sua teorizzazione razzista sui popoli roman\u00ed.\nBiografia.\nNata a Dresda nel 1909, figlia di Karl Justin, un funzionario delle ferrovie, e di Margarethe Ebinger, Eva consegu\u00ec il diploma d'infermiera nel 1934. Successivamente lavor\u00f2 come praticante nel laboratorio di genetica della clinica neurologica dell'Universit\u00e0 di Tubinga. Divenne poi assistente dello psicologo nazista Robert Ritter al \"Centro di ricerca per l'igiene razziale e la biologia criminale dell'ufficio d'igiene del Reich\", quando Ritter, nel 1936, fu nominato direttore.\nConsegu\u00ec il dottorato in antropologia nel 1944, presso l'Universit\u00e0 Friedrich-Wilhelm di Berlino, con una dissertazione intitolata \u00abI destini dei bambini zingari educati in modo estraneo alla loro razza e della loro progenie\u00bb. La Justin si bas\u00f2 sullo studio delle vicende di bambini orfani o portati via ai loro genitori (cos\u00ec come accadde al bambino jenish Ernst Lossa e alle sue sorelle) e reclusi in orfanotrofi e case-famiglia. Impar\u00f2 anche la lingua roman\u00ed per guadagnarsi la fiducia dei rom e dei sinti che avrebbe avvicinato nei suoi \"studi razziali\". In particolare, per la sua tesi, la Justin prese ad oggetto delle sue ricerche alcuni dei 40 bambini rom e sinti dell'orfanotrofio cattolico di S. Giuseppe ausiliatore a Mulfingen; 39 di essi furono poi deportati, il 9 maggio 1944, ad Auschwitz, dove soltanto tre scamparono all'uccisione.\nCollaborazione con Robert Ritter al Centro Ricerche per l'Igiene e la Razza.\nNel 1935, Ritter ricevette dal Ministero della Sanit\u00e0 del Reich e da Ernst R\u00fcdin, psichiatra ed eugenista, commissario al Ministero dell'interno per l'igiene e la politica razziale, l'incarico di \"condurre una approfondita valutazione biologica su tutti gli zingari\" residenti nel Terzo Reich. Nacque quindi il \"Centro di Ricerca per l'Igiene e la Razza\" del Reich con sede a Berlino. Il Centro, visto con simpatia dalle autorit\u00e0 naziste e considerato come centro di eccellenza, fu finanziato quasi fino alla fine della guerra (fino al 1944), dal Ministero degli Interni e dalla Societ\u00e0 tedesca per la ricerca.\n\"Questi studi furono condotti in stretta collaborazione con l'Ufficio di polizia criminale del Reich e con l'Ufficio di polizia di Monaco\". Nel 1938, Ritter scrisse che lo studio che ne risult\u00f2, fu \u00abil miglior monitoraggio mai condotto sugli zingari\u00bb.\nLa Justin collabor\u00f2 strettamente con il dott Ritter, condividendo pienamente le sue teorie razziali fino a diventare la sua principale collaboratrice al Centro di Ricerche per l'Igiene della Razza. Segui Ritter nei suoi molteplici spostamenti sia fra i rom \"nomadi\" che fra quelli \"residenti\" adoperandosi sia per le misurazioni e l'identificazione biometraca facciale, sia per prelievi di una grande quantit\u00e0 di campioni di sangue.\nLa buona conoscenza della lingua roman\u00ed, aiut\u00f2 la Justin a stabilire rapporti di fiducia con i rom esaminati. I rom, tuttavia, rimasero sempre all'oscuro delle idee razziste della psicologa e delle tragiche conseguenze che i suoi giudizi ed esami pseudoscientifici avrebbero di l\u00ec a poco comportato per il loro destino.\n\u00abLa ricerca [...] era mirata a ricostruire l'albero genealogico di tutti gli zingari, a registrare i membri di famiglie estese, i matrimoni con gli esterni al gruppo, la salute fisica, l'istruzione, la fedina penale e la posizione sociale. [...] Alla fine, essi classificarono circa 30.000 zingari, ricostruendo alberi genealogici accompagnati da storie di singoli individui con foto, documenti ufficiali, misure e altri dati fisici. Considerando il loro approccio di ricerca eugenetico, la loro visione razzista, e i loro pregiudizi nei confronti degli zingari, non sorprende che Ritter, [la Justin] e [gli altri] membri della sua \u00e9quipe giunsero alla conclusione che gli zingari in quanto gruppo erano degenerati, criminali e asociali e che questa loro natura era ereditaria. Essi erano inoltre convinti che l'impulso degli zingari a viaggiare fosse ereditario. [...]\u00bb.\nGi\u00e0 dal 1933 e fino alla fine della Seconda guerra mondiale gli zingari furono sottoposti ad una massiccia sterilizzazione, il cui numero non \u00e8 mai stato accertato. La classificazione scientifica di Ritter e della sua equipe avvi\u00f2 gli zingari, prima ai campi di concentramento e alla loro sterilizzazione e poi al genocidio (Porajmos) quando a decine di migliaia trovarono in quei campi la morte, come ad Auschwitz o a Che\u0142mno.\nLa tesi di dottorato.\nLa tesi di dottorato di Eva Justin, discussa nel 1943, voleva dimostrare che nei confronti dei rom e dei sinti \u00ablo strumento della pedagogia e dell'educazione rappresentava un dispendio di risorse da parte dello Stato, perch\u00e9 essi erano da considerare una razza inferiore, un gruppo di persone su cui era necessario agire soltanto attraverso la sterilizzazione forzata e lo sterminio fisico\u00bb.\nIntriso di pregiudizi razzisti, il testo (oggi considerato del tutto privo di valore scientifico) \u00e8 finalizzato a dimostrare \u00abl'inutilit\u00e0 di politiche educative ed inclusive, quando queste erano indirizzate a degli \"zingari\"\u00bb; in quest'ottica, secondo il curatore dell'edizione italiana Luca Bravi, \u00abnon \u00e8 un caso che Justin studiasse i rom ed i sinti all'interno degli orfanotrofi\u00bb; di fatto, \u00abla presenza dei bambini rom e sinti presso gli orfanotrofi del Reich era stata in gran parte causata dall'arresto dei genitori che erano stati deportati nei campi di concentramento nazisti; le deprivazioni educative che vi si registravano erano spesso legate all'allontanamento forzato dalle figure di riferimento, ma risultava assai semplice collegarle a tratti ereditari negativi e persistenti, insiti nell'essenza razziale dello \"zingaro\"\u00bb.\nDopo aver postulato pi\u00f9 volte la presunta \u00abtotale inferiorit\u00e0\u00bb della \u00abrazza\u00bb degli \"zingari\" (si accenna anche all'esistenza di un preteso \u00abistinto nomade\u00bb), Eva Justin concludeva la sua dissertazione chiedendo che venissero \u00absospese tutte le forme di educazione e di assistenza per zingari [di razza \"pura\"] e zingari di sangue misto\u00bb, sostenendo che la \u00abpiccola percentuale di bambini zingari effettivamente abbandonati o caratterialmente degenerati\u00bb dovesse \u00abessere affidata alla custodia della polizia fino a una definitiva regolamentazione delle relazioni zingare orientata universalmente in senso razziale e uniformemente applicata sul territorio del Reich\u00bb (con probabile allusione al loro sterminio), e affermando infine che dovessero venire sterilizzati tutti gli \"zingari\" ad eccezione dei \u00abmeticci [...] socialmente integrati [...] nel caso sia irreprensibile e prevalente la loro eredit\u00e0 tedesca\u00bb.\nL'apparato dell'edizione italiana della tesi di dottorato di Eva Justin riporta fra l'altro la testimonianza di uno dei bambini sinti oggetto delle \"ricerche\" di questa studiosa, Otto Rosenberg, che nel 1936 aveva nove anni e che conobbe il dottor Ritter e la sua assistente al \"campo di sosta forzata\" (uno dei luoghi di reclusione istituiti alla periferia di molte citt\u00e0 tedesche) di Berlino-Marzhan. Scrive Rosenberg che, a un'ottantenne la quale si era sottratta alla loro indagine, quegli \u00abesperti di igiene razziale\u00bb fecero per punizione tagliare tutti i capelli e poi la \u00abcostrinsero a star ferma mentre le versavano dell'acqua gelida addosso\u00bb, con clima molto freddo, cosicch\u00e9 l'anziana mor\u00ec nel giro di tre giorni. Rosenberg ricorda che invece con lui Eva Justin fu molto gentile, ospitandolo a casa propria e offrendogli da bere e da mangiare. \u00abSolo in seguito\u00bb, conclude Rosenberg, \u00abho capito che per lei ero solo una cavia e giuro che a tutte quelle smancerie avrei preferito un sacco di botte\u00bb.\nL'archiviazione per insufficienza di prove.\nEva Justin fu sottoposta a indagine penale nel 1964, ma le incriminazioni che la riguardavano furono giudicate \"insufficienti per rinviarla a giudizio\". \u00abSi diceva che Eva Justin aveva - evidentemente in maniera inconsapevole - desunto le sue argomentazioni dal dottor Ritter, ma senza convinzione profonda. E si aggiungeva che, comunque, dopo tanti anni, i testimoni zingari non potevano essere sicuri che la donna che li aveva personalmente seviziati e torturati nei lager fosse proprio lei\u00bb.\nLa Justin continu\u00f2 quindi a lavorare come psicologa nel dipartimento dei servizi sociali del Comune di Francoforte, di nuovo insieme a Ritter, fino a poco prima della sua morte, avvenuta nel 1966 ad Offenbach am Main a causa di un tumore.\nInfluenza nel dopoguerra.\nLe teorie razziste di Ritter e Justin continuarono a esercitare un'influenza negativa fino al dopoguerra inoltrato. Un collaboratore di Ritter, Hermann Arnold, pubblic\u00f2 negli anni '50 e '60 alcune monografie sugli \"zingari\" le quali \u00abriportano intere citazioni letterali delle teorizzazioni di Robert Ritter e Eva Justin\u00bb, e negli anni '70 pubblic\u00f2 ancora articoli sull'argomento \u00absu giornali di chiaro stampo neonazista\u00bb. Ciononostante \u00abArnold fu a lungo considerato uno dei massimi esperti del tema a livello internazionale\u00bb e il suo approccio divenne quello standard in Europa occidentale, anche in ambito pedagogico, ove prevalse l'idea che i popoli roman\u00ed costituissero \u00abun gruppo con cultura assente e degradata oltre che caratterizzato da incapacit\u00e0 razionale, elemento che era fatto equivalere ad una capacit\u00e0 intellettiva ferma allo stadio infantile\u00bb. Secondo Luca Bravi, anche in Italia il non \u00abaver conosciuto, riconosciuto, punito e decostruito le premesse razziste elaborate da Eva Justin fino alle teorizzazioni di Hermann Arnold, ha permesso di conservare un contesto pedagogico inficiato dagli stessi stereotipi condivisi\u00bb."}
{"id": "4713532", "revid": "287204", "url": "https://it.wikipedia.org/wiki?curid=4713532", "title": "Identikit (album)", "text": ""}
{"id": "4713533", "revid": "1718925", "url": "https://it.wikipedia.org/wiki?curid=4713533", "title": "Motocannoniera convertibile", "text": "Le motoconvertibili sono state delle unit\u00e0 litoranee d'attacco veloci della Marina Militare italiana che hanno prestato servizio tra la fine degli anni cinquanta e l'inizio degli anni ottanta. Si trattava di unit\u00e0 versatili da impiegare, mediante una rapida conversione dell'armamento, in funzione di quattro versioni: cannoniera, cannoniera/silurante e posamine. L'armamento poteva includere cannoni da 40/70 mm e/o tubi lanciasiluri in diverse configurazioni, che potevano essere modificate, passando da una configurazione all'altra, con poche ore di preavviso.\nLa prima di questo tipo di unit\u00e0 fu la , costruita nel cantiere di Monfalcone, il cui armamento non poteva definirsi completamente convertibile, in quanto la diversa predisposizione operativa non contemplava il momentaneo sbarco di armi ed attrezzature, fattore che si rifletteva negativamente in fase d'impiego, sul dislocamento e con l'ingombro del ponte. La configurazione motocannoniera e motosilurante non contemplava l'imbarco di mine da fondo, mentre nella configurazione motocannoniera e posamine non venivano imbarcati i siluri.\nLe prime unit\u00e0 veramente convertibili di nuova progettazione furono quelle della classe Lampo cui seguirono quelle della classe Freccia che imbarcando tramogge scaricabombe antisommergibile potevano svolgere anche compiti di vedetta antisommergibile.\nVennero anche riconfigurate come motoconvertibili le motosiluranti CRDA, note con la sigla per essere state realizzate dalla CRDA, i Cantieri Riuniti dell'Adriatico negli stabilimenti di Monfalcone usate come mezzi d'assalto dalla Regia Marina durante la seconda guerra mondiale e derivate delle schnellboote tedesche del tipo L\u00fcrssen. Le unit\u00e0 superstiti entrarono a far parte della Marina Militare e alcune di queste vennero riammodernate e riallestite come motoconvertibili, l'ultima delle quali posta in disarmo nel 1979.\nLe motoconvertibili vennero sostituite dagli aliscafi lanciamissili della Classe Nibbio.\nArmamento.\nL'armamento poteva includere cannoni da 40/70 mm e/o tubi lanciasiluri da 533 mm in diverse configurazioni, che potevano essere modificate, passando da una configurazione all'altra, con poche ore di preavviso in relazione al tipo di missione che poteva essere affidato a queste unit\u00e0:"}
{"id": "4713540", "revid": "1573940", "url": "https://it.wikipedia.org/wiki?curid=4713540", "title": "Calcariidae", "text": "I Calcariidae sono una famiglia di uccelli dell'ordine Passeriformes.\nDescrizione.\nSi tratta di uccelli di piccole dimensioni (13,5-19 cm), dall'aspetto robusto e massiccio, muniti di testa squadrata con corto becco robusto e conico, ali appuntite, coda dalla punta lievemente forcuta e forti zampe: il piumaggio varia dopo ciascuna muta, coi due sessi dalla colorazione simile, mimetica e dominata dal bruno e dal grigio, all'infuori della stagione riproduttiva, mentre durante quest'ultimo compare un marcato dimorfismo sessuale, con maschi pi\u00f9 colorati (soprattutto su testa e petto) o quasi completamente bianchi (nel genere \"Plectrophenax\").\nDistribuzione e habitat.\nLa famiglia ha distribuzione olartica: la maggior parte delle specie vive in Nordamerica, ma due (lo zigolo di Lapponia e lo zigolo delle nevi) sono diffuse anche in Eurasia: le varie specie della famiglia (tranne una, lo zigolo di McKay, che \u00e8 stanziale) sono migratrici, che in autunno scendono verso sud per svernare, salvo poi ritornare a nord in primavera per la riproduzione.\nBiologia.\nLa famiglia comprende uccelletti diurni e socievoli, che all'infuori della stagione riproduttiva vivono in grandi stormi, anche misti con altre specie affini, compiendo spostamenti continui fra le aree prative e la tundra alla ricerca di cibo, che consiste in semi e granaglie, ma anche di insetti ed in genere di qualunque cosa commestibile venga reperita, data anche l'ostilit\u00e0 di molti ambienti frequentati dai membri della famiglia.\nI calcaridi sono uccelli monogami, nei quali \u00e8 la sola femmina ad occuparsi della costruzione del nido (che avviene generalmente al suolo), della cova e della cura dei nidiacei.\nTassonomia.\nLa famiglia comprende tre generi, per un totale di sei specie:\nFamiglia Calcariidae\nLa storia tassonomica della famiglia \u00e8 molto recente: questi uccelli, infatti, erano tutti ascritti agli Emberizidae fino al 2008, quando venne evidenziata una certa distanza fra il clade che poi sarebbe diventato la famiglia Calcaridae ed il resto degli Emberizidae, e per contro una maggiore affinit\u00e0 di questi uccelli con le famiglie dei Parulidae, i Thraupidae ed i Cardinalidae, rispetto ai quali rappresentano un clade molto basale. Tali risultati portarono questi uccelli ad essere accorpati prima in una propria sottofamiglia (Calcarini, sempre in seno agli emberizidi) e poi, nel 2010, in una famiglia a s\u00e9 stante.\nLe varie specie di calcaridi hanno cominciato a divergere dall'ultimo antenato comune fra i 4,2 ed i 6,2 milioni di anni fa, all'inizio del Pliocene, col diffondersi delle praterie erbose nell'emisfero boreale. Nell'ambito della famiglia, il genere \"Calcarius\" risulta basale rispetto al clade \"Rhynchophanes\"-\"Plectrophenax\"."}
{"id": "4713548", "revid": "729019", "url": "https://it.wikipedia.org/wiki?curid=4713548", "title": "1 Dywizja Pancerna", "text": "La 1\u00aa Divisione corazzata (in polacco 1 Dywizja Pancerna) era una formazione corazzata costituita nel 1942 in Gran Bretagna durante la seconda guerra mondiale dal Governo in esilio della Polonia per partecipare alla guerra contro la Germania nazista che aveva occupato la Polonia nel 1939.\nLa divisione, equipaggiata inizialmente con materiale britannico e poi rinforzata in parte con armi e mezzi forniti dagli americani, era costituita da soldati polacchi sfuggiti all'invasione tedesca, provenienti principalmente dalla famosa \"10 Brygada Kawalerii Pancernej\" (\"10\u00aa Brigata di cavalleria corazzata\") che aveva combattuto con distinzione in Polonia nel 1939 e in Francia nel 1940 sotto la guida del generale Stanis\u0142aw Maczek.\nFortemente motivata, conosciuta dal nemico tedesco e soprannominata la \"divisione Nera\" per le giubbe e i baschi neri indossati dagli equipaggi dei carri armati, la \"1 Dywizja Pancerna\" rientr\u00f2 in combattimento, comandata ancora dal generale Maczek, nel 1944 partecipando alla battaglia di Normandia e distinguendosi soprattutto nei drammatici combattimenti della sacca di Falaise dove i polacchi svolsero un ruolo decisivo nella chiusura dell'accerchiamento delle truppe tedesche.\nDopo questa vittoria la 1\u00aa Divisione corazzata polacca continu\u00f2 a combattere in Europa nord-occidentale contribuendo alla liberazione dei Paesi Bassi e terminando la guerra nel porto tedesco di Wilhelmshaven. Nel 1947 la divisione venne sciolta e i soldati polacchi in grande maggioranza decisero di rimanere in Occidente e di non aderire al nuovo Stato polacco comunista organizzato su iniziativa di Stalin nella madrepatria.\nLe tradizioni della \"1 Dywizja Pancerna\" sono conservate attualmente nella \"10 Brygada Kawalerii Pancernej\" (\"10\u00aa Brigata di cavalleria corazzata\") che fa parte della \"11 Dywizja Kawalerii Pancernej\" (\"11\u00aa Divisione di cavalleria corazzata\") dell'esercito polacco.\nLe origini.\nLa 10\u00aa Brigata di cavalleria motorizzata.\nNel febbraio 1937 l'esercito polacco costitu\u00ec una brigata motorizzata sperimentale ispirata dalle concezioni tecnico-tattiche francesi della cosiddetta \"Division l\u00e9gere m\u00e9canis\u00e8e\", la \"10 Brygada Kawalerii Pancernej\". La nuova formazione venne addestrata nel terreno di manovra di Kielce e nella Scuola d'addestramento delle unit\u00e0 corazzate; nei progetti dello stato maggiore polacco, questa unit\u00e0 doveva svolgere funzioni di riserva d'emergenza, di forza di copertura, da impegnare per chiudere varchi nel fronte e per attaccare le forze meccanizzate nemiche. Le prime esercitazioni nel 1939 furono considerate deludenti e furono quindi introdotte innovazioni nella struttura dell'unit\u00e0; il comandante della 10\u00aa Brigata di cavalleria motorizzata era il generale Stanis\u0142aw Maczek e il capo di stato maggiore il maggiore Franciszek Skibi\u0144ski.\nDurante la campagna di Polonia, la brigata venne assegnata all'Armata di Cracovia ed entr\u00f2 in battaglia equipaggiata solo di carri armati leggeri, piccoli cingolati e senza alcuna batteria di artiglieria campale. Durante i primi giorni della campagna la brigata fronteggi\u00f2 un corpo d'armata tedesco e in seguito copr\u00ec il fianco sinistro delle forze polacche; l'unit\u00e0 del generale Maszek dimostr\u00f2 combattivit\u00e0 e risolutezza affrontando alcune Panzer-Division tedesche, ottenendo qualche successo e rallentando l'avanzata tedesca. Dopo aspri scontri, la brigata dovette battere in ritirata il 5 settembre 1939 sotto gli attacchi della 2. Panzer-Division e della 3\u00aa Divisione da montagna, e raggiunse Leopoli cercando di coprire la ritirata di altre unit\u00e0 polacche verso il confine con la Romania. Il 19 settembre il generale Maczek ricevette l'ordine di attraversare il confine ungherese dove i suoi uomini furono internati; la brigata aveva perso circa la met\u00e0 dei suoi effettivi ma aveva mantenuto la sua coesione. I tedeschi riconobbero le capacit\u00e0 di questa formazione che soprannominarono \"Die Schwarze Brigade\" \u2013 \"la brigata nera\", a causa delle giubbe nere indossate dalle truppe meccanizzate polacche.\nMolti soldati polacchi sfuggiti alla cattura si trasferirono in Francia per continuare a combattere contro la Germania; il generale W\u0142adys\u0142aw Sikorski, contemporaneamente responsabile militare e capo del governo polacco in esilio, era determinato a organizzare nuove forze con cui partecipare alla lotta sul fronte occidentale. Il generale Maczek e i suoi veterani della brigata motorizzata cercarono di ricostituire la loro unit\u00e0 ma inizialmente lamentarono lo scarso interesse francese e la mancanza di armi ed equipaggiamenti. La situazione cambi\u00f2 dopo l'inizio del Fall Gelb, il generale Maczek fu sollecitato a entrare in azione con i suoi uomini al pi\u00f9 presto; venne fornito nuovo materiale e venne ricostituita ufficialmente la \"10 Brygada Kawalerii Pancernej\". Il 6 giugno la brigata disponeva di un battaglione carri, due squadroni di cavalleria motorizzata, una batteria anticarro e una batteria antiaerea.\nLa \"10 Brygada Kawalerii Pancernej\" venne aggregata a un'armata francese vicino a Reims ma le forze polacche erano troppo deboli e nonostante il loro elevato morale e spirito combattivo, poterono solo coprire la ritirata degli alleati. Dopo alcuni successi locali, la situazione generale divenne catastrofica; i panzer tedeschi superarono la resistenza a Saulieu e Semur-en-Auxois; il 18 giugno 1940 il generale Maczek decise di distruggere l'equipaggiamento pesante e ripiegare a piedi con i suoi uomini. Alla fine del mese, dopo aver attraversato il territorio francese da est a ovest, il generale e molti soldati polacchi riuscirono a imbarcarsi per la Gran Bretagna dove avrebbero potuto continuare la guerra e costituire finalmente una moderna unit\u00e0 meccanizzata.\nCostituzione della 1 Dywizja Pancerna.\nDopo la disfatta della Francia il governo polacco in esilio del generale Sikorski fu autorizzato dal Gabinetto di Guerra britannico a costituire unit\u00e0 militari polacche disponibili per combattere all'ovest sotto il controllo operativo dell'alto comando britannico. Una di queste grandi unit\u00e0 fu la divisione corazzata affidata al generale Maczek formata con personale polacco fuggito dalla Polonia, ma anche proveniente dagli Stati Uniti, dal Canada, dall'Argentina, dal Brasile, dall'Australia, dal Belgio e dalla Francia.\nLa \"1 Dywizja Pancerna\" venne ufficialmente costituita il 26 febbraio 1942, inquadrata nel I corpo d'armata polacco; nel primo periodo la formazione venne schierata in Scozia e le venne assegnata la responsabilit\u00e0 della difesa di circa 200 chilometri di coste britanniche. In questo periodo di preparazione e organizzazione la divisione polacca partecip\u00f2 a intense sessioni di addestramento insieme con la 4th Armoured Division canadese, la formazione insieme alla quale avrebbe combattuto per gran parte della campagna del 1944-45. La stretta collaborazione con la divisione canadese aiut\u00f2 anche a migliorare la comunicazione con gli alleati anglosassoni, dato che la maggioranza dei soldati polacchi nel 1940, 1941 e 1942 non parlava inglese.\nLa Divisione corazzata polacca, comandata dal generale Maczek, venne organizzata secondo lo schema seguito dal British Army con una brigata corazzata, una brigata di fanteria motorizzata, una potente artiglieria e servizi ausiliari di assistenza, del genio, delle trasmissioni e della sussistenza. Nel 1944, alla vigilia della sua entrata in azione, era formata da pi\u00f9 di 13\u00a0000 uomini; la divisione manteneva orgogliosamente le tradizioni della Polonia, la sua insegna era costituita da un elmo alato, in ricordo degli ussari polacchi che erano stati temibili combattenti per tre secoli contro i cosacchi e i turchi. Inoltre gli ufficiali polacchi della \"Dywizja Pancerna\" adottarono spalline nere in riferimento alla denominazione di \"brigata nera\" della 10\u00aa Brigata di cavalleria motorizzata del 1939-1940.\nVideogiochi.\nUna rappresentazione videoludica della 1 Dywizja Pancerna \u00e8 presente in ."}
{"id": "4713550", "revid": "767487", "url": "https://it.wikipedia.org/wiki?curid=4713550", "title": "Two Laughs", "text": "Two Laughs \u00e8 un cortometraggio muto del 1917 diretto da Wallace Beery e da Roy Clements, prodotto dalla Essanay di Chicago.\nProduzione.\nIl film fu prodotto dalla Essanay Film Manufacturing Company (come Black Cat Comedies). Venne girato a Niles. Gilbert M. 'Broncho Billy' Anderson, fondatore della casa di produzione Essanay (che aveva la sua sede a Chicago), aveva individuato nella cittadina californiana di Niles il luogo ideale per trasferirvi una sede distaccata della casa madre. Niles divent\u00f2, cos\u00ec, il set di numerosi film prodotti dalla Essanay.\nDistribuzione.\nDistribuito dalla General Film Company, il film - un cortometraggio di due bobine - usc\u00ec nelle sale cinematografiche USA il 21 luglio 1917."}
{"id": "4713551", "revid": "690118", "url": "https://it.wikipedia.org/wiki?curid=4713551", "title": "Schneider 105 mm Mle. 1903", "text": ""}
{"id": "4713554", "revid": "415140", "url": "https://it.wikipedia.org/wiki?curid=4713554", "title": "1\u00aa Divisione corazzata (Polonia)", "text": ""}
{"id": "4713555", "revid": "767487", "url": "https://it.wikipedia.org/wiki?curid=4713555", "title": "Sydney Football Club 2013-2014", "text": "Questa voce raccoglie le informazioni riguardanti il Sydney Football Club nelle competizioni ufficiali della stagione 2013-2014.\nStagione.\nNella stagione 2013-2014 Del Piero viene nominato nuovo capitano della squadra. Dal 2 al 22 agosto 2013 il Sydney svolge il ritiro pre-campionato in Italia, a Jesolo, dove colleziona 3 vittorie 1 pareggio e 2 sconfitte. In Australia poi si sono svolte le ultime partite pre-campionato dove gli Sky Blues hanno perso tutte e 5 le partite.\nIl Sydney comincia il campionato l'11 ottobre 2013 contro il Newcastle Jets vincendo 2-0 grazie ai gol di Del Piero e di Joel Chianese. Il Sydney perde le 3 partite successive rispettivamente con il Brisbane Roar, Western Sydney e Perth Glory. Nelle successive 4 partite di A-League il Sydney stabilisce il proprio record di sempre di partite vinte di fila, vincendole tutte e 4 rispettivamente contro il Melbourne Victory 3-2, contro il Melbourne Heart 2-0, contro il Wellington Phoenix 2-1 e contro il Newcastle Jets 2-0. La striscia di 4 vittorie di fila si ferma alla 9\u00aa giornata di campionato, dove gli Sky Blues perdono di misura in casa del Central Coast Mariners.\nOrganigramma societario.\nArea direttiva\nArea comunicazione\nArea marketing\nArea tecnica\nArea sanitaria\nRosa.\n\"Rosa aggiornata all'11 ottobre 2013.\"\nStatistiche.\n\"Statistiche aggiornate al 21 ottobre 2013.\""}
{"id": "4713557", "revid": "1543377", "url": "https://it.wikipedia.org/wiki?curid=4713557", "title": "Vera Kistiakowsky", "text": "\u00c8 stata professoressa al dipartimento di fisica del Massachusetts Institute of Technology. Oltre che scienziata di spicco, \u00e8 nota anche per il suo attivismo contro la proliferazione nucleare.\nBiografia.\nGiovent\u00f9 e studi.\nVera Kistiakowsky nacque da George Kistiakowsky, fisico di origini ucraine che aveva preso parte al Progetto Manhattan, e da Hildegard Moebius, figlia di un pastore luterano che aveva sostenuto le unit\u00e0 mediche in prima linea durante la prima guerra mondiale. \nConsegu\u00ec la laurea in chimica presso il Mount Holyoke College nel 1948 e un dottorato di ricerca in chimica presso l'Universit\u00e0 della California, Berkeley nel 1952. Spos\u00f2 il suo compagno di studi Gerhard Fischer nel 1951, da cui ebbe due figli.\nCarriera.\nKistiakowsky avvi\u00f2 la sua carriera nel campo della chimica nucleare, per poi passare alla fisica nucleare, quindi alla fisica delle particelle e infine all'astrofisica. Ottenne una borsa di studio post-dottorato lavorando nel campo della fisica nucleare sperimentale con Luis \u00c1lvarez. Lavor\u00f2 alla Columbia University dal 1954 al 1959, prima come ricercatrice in chimica, assistendo un chimico nucleare, poi come ricercatrice associata nel dipartimento di fisica assistendo Wu Jianxiong. Fu docente alla Brandeis University, e nel 1963 si trasfer\u00ec al MIT, dove lavor\u00f2 al Laboratory for Nuclear Science fino al 1969 e al Dipartimento di Fisica fino al 1971.\nNel 1972 divenne la prima donna nominata professore di fisica al MIT.\nAltre attivit\u00e0.\nNel 1969 co-fond\u00f2 il gruppo Women in Science and Engineering (WISE), un precursore della sede di Boston dell'Association for Women in Science (AWIS). Fu presidente e membro di numerosi comitati e gruppi del MIT relativi all'emancipazione femminile nel mondo accademico. Nel 1971 fond\u00f2 l'American Physical Society (APS) Committee on the Status of Women in Physics, ottenendo una sovvenzione della Sloan Foundation di 10.000 dollari per stilare un questionario sulle condizioni di lavoro delle donne. Il comitato inoltre si propose di pubblicare un elenco di fisiche di sesso femminile, \"per contrastare le affermazioni secondo cui non vi fossero donne qualificate da assumere\". Il documento del comitato convinse l'APS a istituire il Comitato sullo status delle donne in fisica nel 1972.\nAltri comitati in cui fu coinvolta includono la Conferenza del Consiglio nazionale delle ricerche sulle donne nella scienza e nell'ingegneria e l'Associazione per le donne nella scienza.\nInterpret\u00f2 s\u00e9 stessa nel film documentario \"\" di Vivienne Verdon-Roe, dedicato alle figure femminili del XX secolo, vincitore di un premio Oscar, nell'edizione 1987, per il miglior cortometraggio documentario."}
{"id": "4713561", "revid": "729019", "url": "https://it.wikipedia.org/wiki?curid=4713561", "title": "201\u00aa Divisione costiera", "text": "La 201\u00aa Divisione Costiera fu una grande unit\u00e0 di fanteria del Regio Esercito italiano durante la seconda guerra mondiale.\nStoria.\nLa divisione venne costituita il 1\u00ba novembre 1942 per scioglimento della I Brigata costiera, con personale tratto dalla brigata stessa e dai richiamati delle classi anziane. I compiti principali della divisione erano, come quelli della brigata, la prevenzione e la repressione delle azioni di sabotaggio su vie di comunicazione, impianti e strutture portuali, da parte di infiltrati via mare o dalla frontiera francese. Il settore di competenza della divisione, inquadrata nel XV Corpo della 4\u00aa Armata, si estendeva per 300\u00a0km da Mentone a Levanto. In questo vitale settore ricadeva anche il Comando Difesa del Porto di Genova, che aveva alle sue dipendenze il 102\u00ba Reggimento fanteria costiero, vari reparti della GaF, artiglierie ed altre unit\u00e0 minori.\nNel novembre del 1942, su disposizione del Comando Difesa Territoriale di Genova la divisione perse i VI Gruppo da 105/28 ma venne potenziata ricevendo due gruppi di artiglieria da posizione costiera (P.C.) da 105/15, la 160\u00aa e 161\u00aa Batteria da 105/15 ed il comando del CXXXII Gruppo artiglieria P.C., il CXXXV Gruppo artiglieria P.C. con la 166\u00aa e la 167\u00aa Batteria da 105/15.\nDal 15 novembre venne aggregato il 7\u00ba ed il 1\u00ba dicembre il 1\u00ba Raggruppamento artiglieria d'armata. Operando su una zona di confine, le competenze si sovrapponevano in parte con quelle della Guardia alla Frontiera. In tal senso, nel gennaio 1943, su disposizione del Comando di Artiglieria del XV Corpo d'armata, da cui la \"201\u00aa\" dipendeva, il settore costiero di Mentone (che si estendeva da Ponte San Luigi a Ponte Mala) ritorn\u00f2 di competenza del Comando GaF del XV Corpo d'armata: dall'8 gennaio quindi la 50\u00aa Batteria da 75/27 di Capo Mortola, la 951\u00aa Batteria da 7,5 cm FK 243(h) di Balzi Rossi, la 602\u00aa Batteria da 100/17 e la batteria obici da 100/17 del LVII Gruppo GaF di Cap-d'Ail.\nNegli stessi giorni la divisione riceveva invece tre batterie da 75/13 del 117\u00ba Reggimento artiglieria divisionale della 105\u00aa Divisione fanteria \"Rovigo\".\nTra gennaio e febbraio la divisione fu impegnata nell'apprestamento di postazioni difensive delle coste. Le mutate condizioni strategiche richiesero operazioni di fortificazione sull'isola Gallinara. Infatti, se fino ad allora il dispositivo era modellato sull'esigenza di controllare e contenere l'incursione dal mare di piccole unit\u00e0 di sabotatori, con il volgere al peggio della guerra il dispositivo doveva essere rimodellato in modo da far fronte ad operazioni di sbarco alleate pi\u00f9 in grande stile. L'isola della Gallinara si presentava come un naturale caposaldo avanzato che in caso di sbarco avrebbe permesso di battere alle spalle il nemico sulla spiaggia. Venne quindi distaccato sull'isola un presidio di due plotoni mitraglieri ed uno fucilieri che avrebbero protetto due batterie: una da 105/27 sul lato settentrionale dell'isola, che avrebbe battuto la piana di Albenga e lo specchio di mare antistante il tratto tra Loano ed il delta del Genta; una sezione da 75/27 era invece appostata sul lato meridionale, a copertura della costa tra la villa Ramella (Loano) ed il promontorio di Capo Mele.\nL'attivit\u00e0 di presidio e fortificazione prosegu\u00ec fino al settembre 1943, quando in conseguenza dell'armistizio di Cassibile la \"201\u00aa Divisione costiera\" si sciolse."}
{"id": "4713566", "revid": "110157", "url": "https://it.wikipedia.org/wiki?curid=4713566", "title": "Campionati mondiali di tiro a volo 2001", "text": "I campionati mondiali di tiro 2001 furono la ventinovesima edizione dei campionati mondiali di questo sport e si disputarono a Il Cairo."}
{"id": "4713567", "revid": "125495920", "url": "https://it.wikipedia.org/wiki?curid=4713567", "title": "Augusto Galletti", "text": "Carriera.\nCalciatore.\nGalletti ha militato nell' negli stessi anni del fratello Carlo Galletti. Nella stagione del 1905 ha giocato nelle eliminatorie regionali contro il , venendo eliminato con i suoi al terzo spareggio.\nAllenatore.\nHa fatto parte delle commissioni tecniche alla guida della nazionale di calcio dell'Italia in quattro occasioni, dal 1921 al 1924.\nArbitro.\nAl termine della sua esperienza agonistica, si iscrive all'A.I.A., sostenendo l'esame di abilitazione il 12 dicembre 1914 e poi abilitato prima della fine di dicembre.\nDivenendone in breve tempo uno degli arbitri pi\u00f9 conosciuti e preparati della sezione genovese. Arbitr\u00f2 quattro incontri nella Prima Divisione 1925-1926.\nDal 1928, prendendo il posto di Romildo Terzolo, fu alla presidenza della sezione genovese A.I.A., carica che mantenne sino al 1933, quando venne sostituito da Carlo Garbieri."}
{"id": "4713568", "revid": "1305772", "url": "https://it.wikipedia.org/wiki?curid=4713568", "title": "Teoria dei campi (disambigua)", "text": ""}
{"id": "4713569", "revid": "729019", "url": "https://it.wikipedia.org/wiki?curid=4713569", "title": "Michail Tarielovi\u010d Loris-Melikov", "text": "Biografia.\nFamiglia e giovent\u00f9.\nMichail Loris-Melikov proveniva da una famiglia nobile armena, che dal XIV secolo erano principi di Lori; erano provenienti dalla dinastia monarchica armena dei Bagratidi, dal ramo dei principi Zacharian, capi ereditari delle armate georgiane nei secoli XII e XIII. Nella nobilt\u00e0 russa la famiglia dei Loris-Melikovs (tradotto dal georgiano \"i principi di Lori\") fu ammessa nel 1832. Michail nacque a Tiflis il 1\u00ba gennaio 1826, era figlio del principe Zohrab Melikov e della principessa Ekaterina Achverdova.\nMichail studi\u00f2 a San Pietroburgo prima all'Istituto Lazarev di lingue orientali, poi all'Istituto per cadetti della Guardia. Nel 1843, finiti gli studi si un\u00ec a un reggimento di ussari; nel 1847 fu inviato nel Caucaso dove rimase per pi\u00f9 di vent'anni, qui si fece la reputazione di un ufficiale di cavalleria distinto ed amministratore capace. Nel 1861 fu messo a capo del Daghestan del sud e venne nominato sindaco di Derbent. Poi nel 1863 fu messo capo della regione di Tersk. Nel 1875 divenne generale di cavalleria.\nLa guerra russo-turca.\nLoris-Melikov durante la guerra russo-turca (1877-1878) era comandante delle azioni militari nel Caucaso. Dopo aver preso la fortezza di Ardahan, fu respinto da Ahmed Pasha Muhtar a Zevin, ma successivamente lo sconfisse a l'Agiaria, prese d'assalto Kars, e pose sotto assedio Erzerum. Per i successi ottenuti fu ricompensato con il titolo di conte, inoltre fu decorato coll'Ordine di San Giorgio di 2\u00aa classe per la vittoria in Agiaria (27 ottobre 1877).\nLa carriera amministrativa e la morte.\nNel 1879 Loris-Melikov divenne temporaneamente governatore generale della regione del Basso Volga per combattere un'epidemia di peste. I suoi provvedimenti furono talmente efficaci che fu trasferito nelle province della Russia centrale (Astrachan', Saratov, Samara e Kiev), in qualit\u00e0 di governatore generale con poteri illimitati, per combattere i rivoluzionari che con l'uso del terrorismo erano riusciti ad assassinare il governatore di Kharkov.\nIl successo ottenuto lo port\u00f2 alla nomina di capo della Commissione suprema amministrativa creata a San Pietroburgo dopo l'attentato nel Palazzo d'Inverno del 17 febbraio 1880, che aveva come bersaglio lo zar Alessandro II (1855-1881). Come nel Caucaso mostr\u00f2 una decisa preferenza per l'impiego di metodi legali, piuttosto che misure straordinarie, anche dopo l'attentato alla sua vita. Credeva che la politica migliore fosse eliminare le cause del malcontento popolare, per cui consigli\u00f2 allo zar un grande schema di riforme amministrative ed economiche. Alessandro II che cominciava a perdere la fede nell'efficacia della repressione poliziesca finora impiegata, accett\u00f2 il suggerimento, per questo quando la Commissione suprema fu sciolta nell'agosto 1880, nomin\u00f2 Loris-Melikov ministro dell'Interno con poteri eccezionali (6 agosto).\nSi inizi\u00f2 subito a lavorare sulle riforme, ma non furono mai applicate, visto che il giorno (13 marzo 1881) in cui Alessandro II firm\u00f2 un ukaz per la creazione di diverse commissioni, composte da funzionari e privati eminenti, per preparare le riforme in vari rami dell'amministrazione, fu assassinato da militanti di Narodnaja volja, e il suo successore, Alessandro III (1881-1894), subito adott\u00f2 una politica fortemente anti-riformista. Quando dopo pochi mesi il nuovo zar inizi\u00f2 a disfare alcune delle riforme di Alessandro II, il conte Loris-Melikov si dimise e si ritir\u00f2 a vita privata a Nizza in Francia, dove mor\u00ec il 22 dicembre 1888, fu poi sepolto a Tiflis nella cattedrale di San Giorgio."}
{"id": "4713570", "revid": "162719", "url": "https://it.wikipedia.org/wiki?curid=4713570", "title": "Classe Sparviero (aliscafo)", "text": ""}
{"id": "4713572", "revid": "27723", "url": "https://it.wikipedia.org/wiki?curid=4713572", "title": "Stazione di Colorno", "text": "La stazione di Colorno \u00e8 una stazione ferroviaria posta sulla linea Brescia-Parma a servizio dell'omonimo comune.\nStoria.\nL'impianto fu attivato il 2 giugno 1884 assieme alla tratta Parma-Colorno di 15,141\u00a0km di cui costituiva il capolinea provvisorio settentrionale; il 1\u00ba dicembre 1886 fu la volta della Colorno-Mezzani Rondani di 4,570 km, comprendente il ponte sul torrente Parma, che consent\u00ec alla stazione di diventare passante.\nL'impianto fu affidato alla Rete Adriatica con esercizio svolto a cura della Societ\u00e0 Meridionale, che svolse tale funzione fino al 1905, anno in cui la stazione pass\u00f2 alle neocostituite Ferrovie dello Stato.\nDurante la Seconda guerra mondiale, il 20 marzo 1945, bombardieri anglo-americani attaccarono Colorno e nel raid aereo vennero colpite la ferrovia e i depositi di carburante nascosti nel parco della Reggia causando tre giovani vittime.\nNel 2000, all'esercizio FS subentr\u00f2 la societ\u00e0 Rete Ferroviaria Italiana. Sotto tale gestione l'intera linea fu dotata del sistema d'esercizio con Dirigente Centrale Operativo; il relativo apparato ACEI di stazione fu attivato il 14 dicembre 2008.\nStrutture ed impianti.\nLa stazione \u00e8 dotata di fabbricato viaggiatori, a due piani, il primo dei quali a livello del piano del ferro, e di un magazzino merci. Il suo piazzale \u00e8 formato da due binari passanti e da uno tronco; quest'ultimo \u00e8 a servizio del dismesso scalo merci.\nMovimento.\nLa stazione di Colorno \u00e8 servita dai treni regionali della relazione Brescia-Parma, eserciti da Trenord e cadenzati a frequenza oraria nell'ambito del contratto di servizio stipulato con la Regione Lombardia.\nA novembre 2018, la stazione risultava frequentata da un traffico giornaliero medio di circa 519 persone (288 saliti + 231 discesi).\nServizi.\nLa stazione \u00e8 classificata da RFI nella categoria \"bronze\".\nLa stazione dispone di:\nInterscambi.\nPresso la stazione \u00e8 presenta una fermata delle autolinee TEP"}
{"id": "4713573", "revid": "228587", "url": "https://it.wikipedia.org/wiki?curid=4713573", "title": "1\u00aa Divisione corazzata", "text": ""}
{"id": "4713578", "revid": "933429", "url": "https://it.wikipedia.org/wiki?curid=4713578", "title": "Virtus Sanremo", "text": ""}
{"id": "4713580", "revid": "61986261", "url": "https://it.wikipedia.org/wiki?curid=4713580", "title": "Elettrotreno DB 429", "text": ""}
{"id": "4713581", "revid": "767487", "url": "https://it.wikipedia.org/wiki?curid=4713581", "title": "Where Is My Mother?", "text": "Where Is My Mother? \u00e8 un cortometraggio muto del 1917 diretto da Lawrence C. Windom\nFu il sesto in una serie di 12 corti prodotti dalla Essanay di Chicago, dal titolo \"Do Children Count?\", con protagonista l'attrice bambina Mary McAllister..\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla K-E-S-E Service, il film - un cortometraggio di due bobine - usc\u00ec nelle sale cinematografiche statunitensi l'11 luglio 1917."}
{"id": "4713582", "revid": "61986281", "url": "https://it.wikipedia.org/wiki?curid=4713582", "title": "Autotreno DB 646", "text": ""}
{"id": "4713588", "revid": "162719", "url": "https://it.wikipedia.org/wiki?curid=4713588", "title": "Motoconvertibile", "text": ""}
{"id": "4713590", "revid": "162719", "url": "https://it.wikipedia.org/wiki?curid=4713590", "title": "Patrol Boat", "text": ""}
{"id": "4713597", "revid": "599013", "url": "https://it.wikipedia.org/wiki?curid=4713597", "title": "Helmut Thaler", "text": "Biografia.\nGareggi\u00f2 per la nazionale austriaca sia nel singolo che nel doppio, ottenendo tutti i suoi pi\u00f9 importanti risultati nella specialit\u00e0 biposto inizialmente insieme a Herbert Thaler e dal 1961 in coppia con Reinhold Senn.\nPrese parte a due edizioni dei Giochi olimpici invernali: ad vinse la medaglia d'argento nel doppio ed a colse la quattordicesima piazza nel singolo.\nPrese parte altres\u00ec a nove edizioni dei campionati mondiali, ottenendo come migliore risultato la medaglia d'argento a Garmisch-Partenkirchen 1960 nel doppio, mentre nel singolo il suo risultato pi\u00f9 importante fu il settimo posto ad Imst 1963. Nelle rassegne continentali vinse la medaglia d'argento nel doppio a Sch\u00f6nau am K\u00f6nigssee 1967.\nSi ritir\u00f2 dalle competizioni dopo i campionati europei sulla pista di casa di Imst 1971."}
{"id": "4713599", "revid": "122246", "url": "https://it.wikipedia.org/wiki?curid=4713599", "title": "Stefano Patriarca", "text": "Carriera.\nClub.\nLa carriera di Stefano Patriarca inizia a livello giovanile nella squadra della sua citt\u00e0, la Pallavolo Agnone con la quale fa il suo debutto da professionista in Serie A2 nel finale della stagione 2002-03. Passa poi al settore giovanile della di Macerata, collezionando qualche presenza anche con la prima squadra in Serie A1 nei campionati 2005-06 e 2006-07. Nella stagione 2007-08 passa ai nella serie cadetta, mentre nelle due annate successive gioca sempre nella medesima serie, ma per la .\nRitorna nella massima serie nel campionato 2010-11 con la di Castellana Grotte, ma la stagione si chiude con la retrocessione del club, cos\u00ec nel campionato successivo passa alla . Dopo un'annata con la , nella quale raggiunge la finale di Coppa CEV, torna a giocare nella Lube nella stagione 2013-14, terminando il campionato caon la conquista dello scudetto.\nNella stagione 2014-15 si accasa alla , mentre in quella successiva \u00e8 al , sempre in Superlega. Ritorna nel campionato cadetto per l'annata 2016-17 quando \u00e8 ingaggiato dall', con cui vince la Coppa Italia di categoria 2016-17, per poi vestire la maglia della di Castellana Grotte a partire dalla stagione 2017-18, ancora in serie cadetta: durante la militanza nella squadra pugliese affianca al ruolo di centrale anche quello di opposto. Nella stagione 2020-21 resta nella stessa citt\u00e0 pugliese spostandosi per\u00f2 alla , per poi accordarsi, per l'annata 2021-22, con l', sempre in Serie A2.\nNazionale.\nNel 2011 viene convocato per la prima volta nella nazionale italiana, debuttando in World League."}
{"id": "4713600", "revid": "363629", "url": "https://it.wikipedia.org/wiki?curid=4713600", "title": "\u00de\u00f3r/KA", "text": "Il \u00de\u00f3r/KA , o in caratteri latini Th\u00f3r/KA, \u00e8 una squadra di calcio femminile islandese, gestita congiuntamente dalle societ\u00e0 polisportive \u00cd\u00fer\u00f3ttaf\u00e9lagi\u00f0 \u00de\u00f3r, nota anche come \"\u00de\u00f3r Akureyri\" o semplicemente \"\u00de\u00f3r\" o \"Thor\", e Knattspyrnuf\u00e9lag Akureyrar (KA), entrambe con sede a Akureyri, e iscritta alla \u00darvalsdeild kvenna, massimo livello del campionato islandese di calcio femminile, in rappresentanza del centro abitato dell'Islanda settentrionale.\nStoria.\nLa squadra \u00e8 nata nel 1999 come \u00de\u00f3r/KA dalla fusione delle due principali formazioni femminili cittadine, ovvero le sezioni di calcio femminile delle polisportive \u00cd\u00fer\u00f3ttaf\u00e9lagi\u00f0 \u00de\u00f3r e Knattspyrnuf\u00e9lag Akureyrar, e la squadra porta sulla maglia entrambi i gagliardetti delle societ\u00e0 fondatrici. La squadra venne iscritta in \u00darvalsdeild kvenna, massima serie del campionato islandese di calcio femminile nella stagione 2000, terminando al settimo e penultimo posto in classifica. Nel 2001 alla collaborazione si aggiunse anche la polisportiva Knattspyrnuf\u00e9lag Siglufjar\u00f0ar (KS) con sede a Siglufjar\u00f0ar, piccolo villaggio costiero ed ex capoluogo comunale, ora parte della municipalit\u00e0 di Fjallabygg\u00f0, cos\u00ec che la squadra si iscrisse in \u00darvalsdeild kvenna come \u00de\u00f3r/KA/KS. Questa collaborazione termin\u00f2 con la stagione 2005, e per l'avvio del campionato 2006 la squadra torn\u00f2 alla denominazione \u00de\u00f3r/KA.\nGrazie al secondo posto conquistato al termine della stagione 2010, il \u00de\u00f3r/KA venne ammesso all'edizione 2011-2012 della UEFA Women's Champions League, venendo subito eliminato ai sedicesimi di finale dalle tedesche del Turbine Potsdam, subendo due pesanti sconfitte. Nel 2012 il \u00de\u00f3r/KA vinse il campionato islandese per la prima volta nella sua storia con un vantaggio di sette punti sulle seconde classificate e . Nel 2013 vinse anche la Supercoppa d'Islanda. Torn\u00f2 a disputare la UEFA Women's Champions League nell'edizione 2013-2014, venendo nuovamente eliminato nei sedicesimi di finale, questa volta dalle russe dello Zorkij Krasnogorsk.\nPrima dell'avvio della stagione 2017 la polisportiva Knattspyrnuf\u00e9lag Akureyrar pavent\u00f2 la possibilit\u00e0 di cessare la collaborazione con la polisportiva \u00cd\u00fer\u00f3ttaf\u00e9lagi\u00f0 \u00de\u00f3r, per poi tornare sui propri passi e rinnovare l'accordo di collaborazione almeno fino alla fine della stagione 2019. Al termine della stessa stagione 2017 il \u00de\u00f3r/KA vinse il campionato islandese per la seconda volta nella sua storia. Nel 2018 vinse anche la sua seconda Supercoppa, battendo l' per 3-0.\nOrganico.\nRosa 2018.\nRosa, ruoli e numeri di maglia aggiornati all'8 agosto 2018 da siti \"UEFA.com\" e \"KS\u00cd.is\""}
{"id": "4713602", "revid": "61986585", "url": "https://it.wikipedia.org/wiki?curid=4713602", "title": "Yochanan", "text": ""}
{"id": "4713603", "revid": "293377", "url": "https://it.wikipedia.org/wiki?curid=4713603", "title": "Reinhold Senn", "text": "Biografia.\nGareggi\u00f2 per la nazionale austriaca sia nel singolo che nel doppio, ottenendo importanti risultati in entrambe le specialit\u00e0. Nel doppio fece coppia inizialmente con Josef Feistmantl e dal 1961 con Helmut Thaler.\nPrese parte ad una edizione dei Giochi olimpici invernali, ad , occasione in cui vinse la medaglia d'argento nel doppio e si classific\u00f2 in ventunesima piazza nel singolo.\nPrese parte altres\u00ec a sette edizioni dei campionati mondiali, ottenendo come migliore risultato la medaglia di bronzo a Girenbad 1961 nel singolo, mentre nel doppio il suo risultato pi\u00f9 importante fu il quarto posto in quella stessa edizione iridata. Nelle rassegne continentali vinse la medaglia d'argento nel doppio a Sch\u00f6nau am K\u00f6nigssee 1967.\nSi ritir\u00f2 dalle competizioni dopo i campionati mondiali di Sch\u00f6nau am K\u00f6nigssee 1969."}
{"id": "4713606", "revid": "104458", "url": "https://it.wikipedia.org/wiki?curid=4713606", "title": "Teja Gregorin", "text": "Biografia.\nCarriera nello sci di fondo.\nNata a Ihan di Dom\u017eale, inizi\u00f2 praticando lo sci di fondo: prese parte a tre edizioni dei Mondiali juniores, ai Mondiali di Lahti 2001 (33\u00aa nella sprint il miglior piazzamento) e a un'edizione dei Giochi olimpici invernali, (34\u00aa nella sprint, 41\u00aa nell'inseguimento, 9\u00aa nella staffetta).\nIn Coppa del Mondo esord\u00ec il 12 gennaio 2000 a Nov\u00e9 M\u011bsto na Morav\u011b (55\u00aa) e ottenne il miglior piazzamento il 27 novembre 2001 a Kuopio (12\u00aa).\nCarriera nel biathlon.\nDal 2002 si dedica al biathlon; in Coppa del Mondo ha esordito il 4 dicembre 2003 a Kontiolahti (52\u00aa) e ha ottenuto il primo podio il 6 gennaio 2005 a Oberhof (3\u00aa).\nNella sua carriera da biatleta ha preso parte ad altre tre edizioni dei Giochi olimpici invernali, (14\u00aa nella sprint, 16\u00aa nell'inseguimento, 19\u00aa nella partenza in linea, 18\u00aa nell'individuale, 6\u00aa nella staffetta), (9\u00aa nella sprint, 9\u00aa nell'inseguimento, 5\u00aa nella partenza in linea, 36\u00aa nell'individuale, 8\u00aa nella staffetta) e (15\u00aa nella sprint, 11\u00aa nell'individuale, 3\u00aa nell'inseguimento, 4\u00aa nella partenza in linea), e a dieci dei Campionati mondiali, vincendo due medaglie.\nIl 18 dicembre 2017 il Comitato Olimpico Internazionale ha accertato una violazione delle normative antidoping da parte della Gregorin in occasione delle Olimpiadi di Vancouver, annullando conseguentemente i risultati ottenuti."}
{"id": "4713607", "revid": "104458", "url": "https://it.wikipedia.org/wiki?curid=4713607", "title": "Dijana Grudi\u010dek", "text": ""}
{"id": "4713609", "revid": "709565", "url": "https://it.wikipedia.org/wiki?curid=4713609", "title": "Scanner (Marvel Comics)", "text": "Scanner, il cui vero nome \u00e8 Sarah Ryall, \u00e8 un personaggio fittizio dei fumetti della Marvel Comics creato da Scott Lobdell e John Romita Jr..\nBiografia.\nLa sua vita precedente alla sua affiliazione agli Accoliti \u00e8 sconosciuta. Come membro degli Accoliti, Scanner fungeva prevalentemente da esploratore grazie al suo potere mutante di proiettare la sua forma astrale con cui percorrere grandi distanze. Ha spesso dimostrato di non avere grande fiducia in s\u00e9 stessa e suoi compagni l'hanno spesso considerata debole. Durante la caduta della stazione spaziale Avalon, Scanner, grazie all'aiuto di Ciclope, si salv\u00f2 insieme con i compagni di squadra Unuscione, Frenzy e i Kleinstocks. Dopo lo schianto nell'entroterra australiano, grazie ai suoi poteri, riusc\u00ec ad individuare il vecchio rifugio degli X-Men in cui dare riparo al suo gruppo. Ha lavorato a fianco dei Accoliti in molte delle loro altre missioni. Scanner \u00e8 stato uno dei pochi mutanti a sopravvivere all'attacco delle Sentinelle di Cassandra Nova su Genosha. Le sue attivit\u00e0 da allora sono sconosciute. Recentemente, tuttavia, \u00e8 stato rivelato che \u00e8 una dei mutanti depotenziati a seguito dell'M-Day.\nPoteri e abilit\u00e0.\nScanner originariamente possedeva la capacit\u00e0 di proiettare una forma astrale composta di energia bio elettrica. In questa forma era intangibile e immune alla maggior parte degli attacchi fisici. Era anche in grado di viaggiare alla velocit\u00e0 della luce attraverso la superficie del pianeta. Inoltre ha dimostrato di essere in grado di perturbare l'equilibrio bio-elettrico di un individuo.\nAltri media.\nTelevisione.\nScanner appare nell'episodio \"Saluti da Genosha\" della serie animata \"Wolverine e gli X-Men\" come una dei tanti Accoliti di Magneto."}
{"id": "4713611", "revid": "536103", "url": "https://it.wikipedia.org/wiki?curid=4713611", "title": "Il riscatto di Ettore", "text": ""}
{"id": "4713612", "revid": "536103", "url": "https://it.wikipedia.org/wiki?curid=4713612", "title": "Hectoris lustra", "text": ""}
{"id": "4713619", "revid": "486946", "url": "https://it.wikipedia.org/wiki?curid=4713619", "title": "Mikhail Tarielovich Loris-Melikov", "text": ""}
{"id": "4713620", "revid": "599013", "url": "https://it.wikipedia.org/wiki?curid=4713620", "title": "Michail Tari\u0117lovi\u010d Loris-Melikov", "text": ""}
{"id": "4713621", "revid": "287204", "url": "https://it.wikipedia.org/wiki?curid=4713621", "title": "Dijana Ravnikar", "text": "Biografia.\nCarriera nello sci di fondo.\nInizi\u00f2 praticando lo sci di fondo: prese parte a due edizioni dei Mondiali juniores e ai Mondiali di Ramsau am Dachstein 1999 (39\u00aa nella 30\u00a0km il miglior piazzamento).\nCarriera nel biathlon.\nDal 2000 si dedic\u00f2 al biathlon; in Coppa del Mondo esord\u00ec il 30 novembre 2000 a Hochfilzen/Anterselva (97\u00aa) ed ottenne il primo ed unico podio il 6 gennaio 2005 ad Oberhof (3\u00aa).\nNella sua carriera da biatleta prese parte a tre edizioni dei Giochi olimpici invernali: a (57\u00aa nell'individuale, 6\u00aa nella staffetta), a (55\u00aa nella sprint, non concluse l'inseguimento, 30\u00aa nell'individuale, 6\u00aa nella staffetta) ed a (37\u00aa nella sprint, 39\u00aa nell'inseguimento, 35\u00aa nell'individuale, 8\u00aa nella staffetta), ed a nove dei campionati mondiali (4\u00aa nella staffetta ad Anterselva 2007 il suo miglior piazzamento).\nIl 18 dicembre 2017 il Comitato Olimpico Internazionale ha accertato una violazione delle normative antidoping da parte di Teja Gregorin in occasione delle Olimpiadi di Vancouver, annullando i risultati ottenuti dalla sciatrice, e conseguentemente revocando anche il piazzamento raggiunto nella staffetta dalla squadra slovena."}
{"id": "4713622", "revid": "104458", "url": "https://it.wikipedia.org/wiki?curid=4713622", "title": "Dijana Grudi\u010dek-Ravnikar", "text": ""}
{"id": "4713623", "revid": "104458", "url": "https://it.wikipedia.org/wiki?curid=4713623", "title": "Dijana Grudicek-Ravnikar", "text": ""}
{"id": "4713624", "revid": "104458", "url": "https://it.wikipedia.org/wiki?curid=4713624", "title": "Dijana Grudicek", "text": ""}
{"id": "4713625", "revid": "1310927", "url": "https://it.wikipedia.org/wiki?curid=4713625", "title": "Alekse\u00fd \u015e\u00e7etk\u00efn", "text": "Caratteristiche tecniche.\n\u00c8 un centravanti.\nCarriera.\nClub.\nIl 7 maggio del 2010, a 18 anni, esordisce nella massima divisione kazaka con la maglia del Zhetysu contro l'Ordabasy (0-0), subentrando nella ripresa a Ruslan Mukhamedzhanov. Il 22 giugno realizza le sue prime reti contro l'Akzhayik (0-2), squadra contro la quale firma una doppietta. Termine la sua prima stagione da professionista con 22 presenze e 7 reti in campionato.\nIl 24 aprile 2011 sigla la sua prima rete stagionale ai danni dell'Irtysh (1-1), concludendo la sua seconda annata con 22 incontri e 5 gol nel torneo kazako. Nonostante le 26 presenze registrate nel 2012, \u0160\u010detkin firma un solo centro, il 5 agosto, contro l'Akzhayik (2-2). Nel luglio del 2012 fa il suo esordio anche in campo internazionale giocando due partite di Europa League contro il Lech Pozna\u0144. Va a segno anche nel 2013, contro il Vostok (1-1).\nNel giugno del 2013 si trasferisce all'Atyrau, debuttando contro il Vostok (2-0), e giocando l'incontro da titolare. Il 13 luglio segna la prima rete con la nuova maglia nella sfida contro la sua ex squadra, il Zhetysu (1-1).\nNazionale.\nIl 3 giugno 2011 viene convocato con l'Under-21 kazaka per la partita contro i pari et\u00e0 della Romania (0-0), giocata partendo dalla panchina e valida per le qualificazioni all'europeo Under-21 2013.\nIl 22 gennaio 2012 realizza la sua prima rete con l'Under-21 nella partita amichevole contro l'Estonia (3-1).\nIl 14 agosto 2013 viene promosso nella Nazionale maggiore esordendo in un'amichevole contro la Georgia (1-0). In seguito gioca alcuni incontri validi per le qualificazioni al mondiale 2014."}
{"id": "4713626", "revid": "104458", "url": "https://it.wikipedia.org/wiki?curid=4713626", "title": "Anne-Laure Mignerey", "text": ""}
{"id": "4713628", "revid": "767487", "url": "https://it.wikipedia.org/wiki?curid=4713628", "title": "A Place in the Sun (film 1917)", "text": "A Place in the Sun \u00e8 un cortometraggio muto del 1917 diretto da Lawrence C. Windom.\nFu il quinto in una serie di 12 corti prodotti dalla Essanay di Chicago, dal titolo \"Do Children Count?\", con protagonista l'attrice bambina Mary McAllister.\nProduzione.\nIl film fu prodotto dalla Essanay Film Manufacturing Company.\nDistribuzione.\nDistribuito dalla K-E-S-E Service, il film - un cortometraggio di due bobine - usc\u00ec nelle sale cinematografiche statunitensi il 4 luglio 1917."}
{"id": "4713629", "revid": "111319", "url": "https://it.wikipedia.org/wiki?curid=4713629", "title": "Anne-Laure Mignerey Condevaux", "text": "Biografia.\nGli inizi nello sci di fondo.\nInizi\u00f2 praticando lo sci di fondo: in Coppa del Mondo esord\u00ec il 7 dicembre 1996 a Davos (68\u00aa) e ottenne i primi punti il 10 dicembre 1998 il 10 dicembre 1998 a Milano (23\u00aa).\nPrese parte a un'edizione dei Giochi olimpici invernali, (64\u00aa nella 5\u00a0km, 11\u00aa nella staffetta) e ai Mondiali di Trondheim 1997 (37\u00aa nella 15\u00a0km il miglior piazzamento). Partecip\u00f2 anche ad alcune granfondo, gareggiando in Marathon Cup e vincendo la Transjurassienne nel 2004.\nIl passaggio al biathlon.\nDal 2003 si \u00e8 dedica prevalentemente al biathlon; in Coppa del Mondo esord\u00ec il 20 gennaio 2005 ad Anterselva (22\u00aa) e ottenne l'unico podio il 13 febbraio successivo a Torino Cesana San Sicario (2\u00aa).\nPrese parte a un'edizione dei Campionati mondiali, Hochfilzen/Chanty-Mansijsk 2005 (4\u00aa nella staffetta il miglior piazzamento).\nIl ritorno allo sci di fondo.\nNella stagione 2006-2007, l'ultima prima del ritiro, torn\u00f2 al fondo, gareggiando in Marathon Cup ma ottenendo anche il suo miglior piazzamento in Coppa del Mondo: 12\u00aa a La Clusaz il 7 dicembre 2006."}
{"id": "4713631", "revid": "104458", "url": "https://it.wikipedia.org/wiki?curid=4713631", "title": "Anne-Laure Mignerey-Condevaux", "text": ""}
{"id": "4713632", "revid": "104458", "url": "https://it.wikipedia.org/wiki?curid=4713632", "title": "Anne-Laure Condevaux", "text": ""}
{"id": "4713633", "revid": "28406", "url": "https://it.wikipedia.org/wiki?curid=4713633", "title": "Nichilisti", "text": ""}
{"id": "4713635", "revid": "111319", "url": "https://it.wikipedia.org/wiki?curid=4713635", "title": "Kong Yingchao", "text": "Biografia.\nIn Coppa del Mondo esord\u00ec il 25 febbraio 1999 a Lake Placid (55\u00aa) e ottenne il primo podio il 17 febbraio 2005 a Pokljuka (2\u00aa).\nIn carriera prese parte a tre edizioni dei Giochi olimpici invernali, (56\u00aa nella sprint, 44\u00aa nell'individuale, 13\u00aa nella staffetta), (24\u00aa nella sprint, 17\u00aa nell'inseguimento, 23\u00aa nella partenza in linea, 25\u00aa nell'individuale, 9\u00aa nella staffetta) e (61\u00aa nella sprint, 58\u00aa nell'individuale, 9\u00aa nella staffetta), e a sette dei Campionati mondiali (6\u00aa nella partenza in linea a Hochfilzen/Chanty-Mansijsk 2005 il miglior piazzamento)."}
{"id": "4713636", "revid": "104458", "url": "https://it.wikipedia.org/wiki?curid=4713636", "title": "Yingchao Kong", "text": ""}
{"id": "4713640", "revid": "1870773", "url": "https://it.wikipedia.org/wiki?curid=4713640", "title": "West Africa Time", "text": "Il West Africa Time, abbreviato con l'acronimo WAT, \u00e8 il nome pi\u00f9 comune con cui \u00e8 chiamato il fuso orario dell'Africa centro-occidentale, e in inverno corrisponde in tutto a quello che in Europa \u00e8 il CET, trovandosi a UTC+1.\nIl nome scelto per questo fuso riflette una visione sudafricana della geografia, ma \u00e8 in generale disorientante, dato che il suo territorio non comprende quella che invece \u00e8 generalmente considerata l'Africa occidentale, che \u00e8 invece ancora pi\u00f9 ad ovest.\nUtilizzo.\nUna caratteristica del WAT dovuta alla collocazione tropicale o equatoriale degli stati interessati \u00e8, a differenza del CET, di essere utilizzato durante tutto il corso dell'anno. Ad onor del vero vanno sottolineati tuttavia i casi dell'Algeria e del Marocco che usano questo fuso pur essendo attraversati o addirittura oltrepassati dal meridiano di Greenwich: per questi paesi dunque, si pu\u00f2 parlare di un uso permanente dell'ora legale.\nSono dunque 15 le nazioni che usano perennemente il WAS:\nper un totale che supera i 207 milioni di persone corrispondente agli abitanti dei suddetti paesi."}
{"id": "4713643", "revid": "125471853", "url": "https://it.wikipedia.org/wiki?curid=4713643", "title": "Arno Kompatscher", "text": "Biografia.\nArno Kompatscher nasce da Walter Kompatscher e Elisabeth Rott. Dopo aver conseguito la maturit\u00e0 nel 1990 presso il liceo scientifico in lingua tedesca di Bolzano, ha assolto il servizio di leva militare arruolandosi negli Alpini: viene posto di stanza a Codroipo, Brunico, Bolzano e Merano. Tra il 1991 e il 1997 studia Giurisprudenza presso l'Universit\u00e0 di Innsbruck e l'Universit\u00e0 degli Studi di Padova, lavorando nel frattempo come lattoniere e fabbro nell'azienda di famiglia.\nDopo la laurea, insegna diritto ed economia in alcuni istituti superiori di Bolzano e nel 1998 \u00e8 nominato capo dell'ufficio legale e dei contratti del comune di Castelrotto, carica che ricopre fino al 2004, quando diviene presidente del consiglio di amministrazione e amministratore delegato della societ\u00e0 \"Cabinovia Siusi - Alpe di Siusi s.p.a.\", incarichi che mantiene fino al 2013.\nFrattanto entra a far parte della S\u00fcdtiroler Volkspartei (SVP). Dal 2000 al 2005 \u00e8 vicesindaco di Fi\u00e8 allo Sciliar e membro del consiglio della Comunit\u00e0 comprensoriale Salto-Sciliar. Nel 2005 \u00e8 eletto sindaco del comune natale, carica a cui viene riconfermato nel 2010. Nel 2011 diviene presidente del Consorzio dei comuni dell'Alto Adige e del relativo Consiglio dei comuni, mentre nel 2012 \u00e8 nominato responsabile del comitato per le politiche comunali della SVP.\nNel 2013 si candida alle primarie indette dal suo partito per scegliere il nuovo esponente da presentare come capolista (e candidato presidente \"de facto\", in quanto tale elezione spetta poi al consiglio provinciale) alle elezioni provinciali e ripartire le posizioni in lista dei candidati consiglieri. Oltre a lui si sono presentati l'ex \"Obmann\" della SVP Elmar Pichler Rolle e l'\"Obmann\" in carica Richard Theiner (quest'ultimo poi ritiratosi anzitempo dalla corsa per dissidi sulla gestione della campagna elettorale).\nKompatscher vince largamente la tornata, con l'82,8% dei consensi, contro il 17,16% di Pichler Rolle. A seguito delle elezioni provinciali, il 9 gennaio 2014 viene eletto presidente della provincia autonoma di Bolzano dal consiglio provinciale. \nVita privata.\nDal 9 settembre 1995 Kompatscher \u00e8 sposato con Nadja Ahlbrecht. Insieme hanno sette figli, nati tra il 1993 e il 2016.\nVicende giudiziarie.\n\u00c8 stato indagato assieme ad altri cinque componenti dell'ex Giunta provinciale e due funzionari per abuso d\u2019ufficio e turbata libert\u00e0 del procedimento di scelta del contraente. L'indagine riguardava una gara per la concessione del trasporto pubblico extraurbano provinciale, annullata nel 2018. In seguito all'annullamento una delle societ\u00e0 partecipanti ha presentato un esposto in procura contro la Provincia. Nel dicembre 2020, alla conclusione delle indagini la Procura della Repubblica ha chiesto per la sua posizione il non luogo a procedere ed \u00e8 stato completamente prosciolto."}
{"id": "4713647", "revid": "767487", "url": "https://it.wikipedia.org/wiki?curid=4713647", "title": "Into No Man's Land", "text": "Into No Man's Land \u00e8 un film muto del 1928 diretto da Alexis Thurn-Taxis.\nIl film si basa su \"You're in the Army Now\", una storia breve scritta da Bennett Southard e da Elsie Werner, che firma anche la sceneggiatura.\nTrama.\nThomas Blaisdell nasconde alla figlia Florence di avere una doppia vita: sotto il nome di Western Evans, infatti, \u00e8 a capo di una banda di truffatori e ladri. La ragazza incontra Clayton Taggart, un giovane avvocato che sta investigando sulla sparizione di alcuni gioielli che lui sospetta siano stati rubati dalla banda di Blaisdell. Nella banda si giunge a una resa dei conti, provocata dall'avidit\u00e0: Blaisdell uccide uno dei suoi complici, chiamato \"il duca\" e deve fuggire dal paese, andando a rifugiarsi in Francia. Arruolato nell'esercito, qualche tempo dopo, l'ex rapinatore rivede Taggart. In prima linea, i due sono fianco a fianco in una trincea. Blaisdell vorrebbe approfittarne per uccidere l'uomo che lo perseguita, ma si ferma quando sente Taggart, gravemente ferito, sospirare il nome di Florence.\nFinita la guerra, Taggart e Florence si sposano, mentre Blaisdell sembra sparire nel nulla. L'uomo, creduto morto, \u00e8 invece diventato un vagabondo. Un giorno, per\u00f2, riappare, ma Florence, quando lo vede, non lo riconosce. A Blaisdell, stremato dall'emozione, cede il cuore e muore davanti alla figlia e a Taggart. Quest'ultimo, che invece lo ha riconosciuto, riesce a scambiare con il morente un ultimo sorriso di intesa.\nProduzione.\nIl film fu prodotto dall'Excellent Pictures.\nDistribuzione.\nIl film usc\u00ec nelle sale cinematografiche statunitensi il 15 giugno 1928 con il titolo originale \"Into No Man's Land\" mentre nel Regno Unito venne ribattezzato come \"The Secret Lie\"."}
{"id": "4713648", "revid": "1543377", "url": "https://it.wikipedia.org/wiki?curid=4713648", "title": "Western European Summer Time", "text": "Il Western European Summer Time, abbreviato come WEST, \u00e8 il fuso orario artificiale adottato in estate dalla gran parte dei paesi che usano il GMT applicando l'ora legale.\nSettato quindi a UTC+1, durante il periodo di sua vigenza equivale a quello che in Africa \u00e8 il West Africa Time. In Inghilterra \u00e8 largamente conosciuto col pi\u00f9 patriottico nome di British Summer Time (BST).\nUtilizzo.\nIl WEST \u00e8 in uso nei seguenti paesi:\nL'unica eccezione tra i paesi che non passano al WEST \u00e8 data dall'Islanda, ed \u00e8 motivata dal semplice fatto che per la remota isola atlantica l'adozione del GMT \u00e8 gi\u00e0 di per s\u00e9 un'iniziativa artificiale, non corrispondente alla longitudine del luogo, ed equivale all'uso dell'ora legale per tutto l'anno rispetto a quello che dovrebbe essere il suo fuso naturale, ossia l'UTC-1."}
{"id": "4713649", "revid": "767487", "url": "https://it.wikipedia.org/wiki?curid=4713649", "title": "Otto N\u00fcckel", "text": "Con Frans Masereel e Lynd Ward, \u00e8 considerato uno dei pionieri del romanzo grafico senza parole.\nBiografia.\nNato a Colonia da una famiglia di notabili, riceve dal padre un'educazione classica che lo destina alla carriera di medico, ma l'influenza del nonno, uomo di teatro, lo aiuta a sviluppare la sua sensibilit\u00e0 artistica e cambia il corso della sua vita.\nNel 1910 si stabilisce a Monaco e diventa allievo di Leopold Durm, lavorando bene sia come pittore che come xilografo. Ammira l'opera di Kubin, da cui mutua una grande libert\u00e0 grafica. Smobilitato dopo la prima guerra mondiale, si stabilisce a Aibling, nell'atelier di Leibl dove soggiorna fino al 1923 e comincia a dipingere opere con venature espressioniste. Riconoscibili dalle tinte di grigio e di verde, le sue prime prove preannunciano gi\u00e0 il suo stile futuro. Fin dal 1924 le sue qualit\u00e0 plastiche e tematiche lo avvicinano allo \"scetticismo psicologico\" di un Dix o di un Grosz, il suo senso critico e lo stile pittorico alla Nuova Secessione di Monaco.\nComincia una carriera di illustratore per autori come il poeta Alexander Moritz Frey, E.T.A. Hoffmann o Thomas Mann, e ottiene un certo riscontro critico. Comincia anche una lunga collaborazione col giornale satirico \"Simplizissimus\", affiancata dai lavori per la rivista \"J\u00fcgend\". Abbandona la xilografia e si dedica all'incisione su metallo (pi\u00f9 particolarmente su piombo), che gli permette di approfondire il centro del suo interesse: il valore del bianco e del nero. Le sue immagini, nette e incisive, sono animate da un senso ineguagliato del contrasto. Nel 1930, ispirandosi a Schutzmann e a Kramer, sviluppa una tecnica che diverr\u00e0 il suo marchio di fabbrica, riconoscibile tra mille.\nCos\u00ec nasce \"Destin\", racconto nero e realista, senza parole, dove l'immagine assume spesso un aspetto onirico e inquietante, distinguendosi da altre opere espressioniste per le sue arguzie umoristiche e il gusto spiccato per una satira dolce-amara.\nMeno cinico, pur rimanendo tanto caustico, a cavallo tra realismo e fantastico, il suo \"realismo magico\" \u00e8 tuttavia caduto bruscamente nell'oblio. Il pubblico gli ha preferito Masereel o Dix, ma l'opera lasciata da Otto N\u00fcckel \u00e8 piena di finezza e di modernit\u00e0."}
{"id": "4713650", "revid": "287204", "url": "https://it.wikipedia.org/wiki?curid=4713650", "title": "Ariano Ferrarese", "text": "Ariano Ferrarese (\"Arian Frar\u00e9s\" in dialetto ferrarese, spesso abbreviato in \"Arianin\") \u00e8 una frazione di Mesola di abitanti della provincia di Ferrara in Emilia-Romagna.\nGeografia fisica.\nTerritorio.\nLa frazione di Ariano Ferrarese dista 12,76 chilometri dal medesimo comune di Mesola cui essa appartiene. Del comune di Mesola fanno parte anche le frazioni di Alberazzo (4,26\u00a0km), Bosco Mesola (4,82\u00a0km), Fondo (2,72\u00a0km), Italba (8,51\u00a0km), Massenzatica (6,32\u00a0km), Monticelli (4,60\u00a0km), Ponte Trapella (7,23\u00a0km), Ribaldesa (3,37\u00a0km), Santa Giustina (4,72\u00a0km), Zeffo Rovere (3,63\u00a0km).\nLa frazione di Ariano Ferrarese sorge a 2 metri sul livello del mare.\nClima.\nLa stazione meteorologica pi\u00f9 vicina \u00e8 quella di Codigoro.\nIn base alla media trentennale di riferimento 1961-1990, la temperatura media del mese pi\u00f9 freddo, gennaio, si attesta a +2,1\u00a0\u00b0C; quella del mese pi\u00f9 caldo, luglio, \u00e8 di +23,5\u00a0\u00b0C."}
{"id": "4713663", "revid": "287204", "url": "https://it.wikipedia.org/wiki?curid=4713663", "title": "Coppa J.League 2013", "text": "La , denominata Coppa Yamazaki Nabisco per ragioni di sponsorizzazione, \u00e8 stata la ventunesima edizione del torneo calcistico organizzato dalla J.League.\nFormato.\nIl regolamento, reso noto il 18 dicembre 2012 tramite un comunicato pubblicato sul sito ufficiale della J.League, \u00e8 lo stesso delle stagioni precedenti con una prima fase a gironi a cui prendono parte tutte le squadre della J.League Division 1, ad eccezione dei quattro club qualificatisi in AFC Champions League al termine della J.League Division 1 2012. Le prime e le seconde classificate dei gironi hanno accesso alla fase ad eliminazione diretta, a cui prendono parte anche le quattro squadre qualificate per la competizione continentale.\nRisultati.\nFase a gruppi.\nIl sorteggio per la definizione della fase a gironi si \u00e8 svolto il 1\u00ba febbraio 2013.\nFase a eliminazione diretta.\nIl tabellone \u00e8 stato definito il 30 maggio 2013, tramite un sorteggio trasmesso in diretta dal programma \"SPORT!\" in onda su NHK."}
{"id": "4713665", "revid": "1913206", "url": "https://it.wikipedia.org/wiki?curid=4713665", "title": "Frans Masereel", "text": "Conosciuto soprattutto per le sue xilografie, \u00e8 considerato, con Otto N\u00fcckel e Lynd Ward, uno dei pionieri del romanzo grafico senza parole.\nHa completato pi\u00f9 di 20 romanzi grafici senza parole nella sua carriera e le sue xilografie hanno influenzato il lavoro di molti artisti successivi, come Clifford Harper ed Eric Drooker. \nC'\u00e8 un Centro Frans Masereel nel villaggio di Kasterlee in Belgio.\nBiografia.\n\u00c8 nato nella Blankenberge belga il 31 luglio 1889. Si \u00e8 trasferito a Gand nel 1896, dove ha iniziato a studiare presso l'\u00c9cole des Beaux-Arts nella classe di Jean Delvin, all'et\u00e0 di 18 anni. Nel 1909 si rec\u00f2 in viaggio per l'Inghilterra e la Germania, dove si ispir\u00f2 per creare le sue prime acqueforti e xilografie. Nel 1911 si \u00e8 stabilito a Parigi per quattro anni e poi in Svizzera, dove ha lavorato come illustratore per giornali e riviste dando un fondamentale contributo, grazie alle sue opere, alla corrente pacifista e anti militarista che si era sviluppata grazie alla straordinaria figura di Romain Rolland.\nLe sue xilografie, principalmente di contenuto sociale e di forma espressionista, lo rendono noto a livello internazionale.\nIn ogni caso la sua opera \u00e8 indipendente dalla politica partitica. \u00abNelle mie opere non ci sono combinazioni. C'\u00e8, credo, una grande sincerit\u00e0. Molto diretta e di conseguenza niente affatto politica. Al contrario \u00e8 umana. Il messaggio non \u00e8 il mio punto di partenza. Ho delle idee da esprimere che possono per\u00f2 diventarlo. (...)\u00bb \nHa creato le illustrazioni per opere famose della letteratura mondiale, di Thomas Mann, \u00c9mile Zola e Stefan Zweig. Nel 1921 \u00e8 tornato a Parigi dove ha dipinto scene di strada, i celebri dipinti Montmartre. Ha vissuto per un periodo a Berlino, dove ha stretto una buona amicizia con George Grosz. Dopo il 1925 ha vissuto vicino a Boulogne-sur-Mer, dove ha dipinto prevalentemente le zone costiere, viste sul porto e ritratti di marinai e pescatori. \nNel 1940 \u00e8 fuggito da Parigi e ha vissuto in diverse citt\u00e0 della Francia meridionale.\nDopo il 1946 ha lavorato per diversi anni come insegnante presso la Hochschule der K\u00fcnste Bildenden Saar a Saarbr\u00fccken. Nel 1949 si stabil\u00ec a Nizza.\nHa progettato le decorazioni e i costumi per molte produzioni teatrali ed \u00e8 stato premiato in numerose mostre, divenne anche membro di diverse accademie.\nFrans Masereel mor\u00ec ad Avignone nel 1972 e fu sepolto a Gent."}
{"id": "4713690", "revid": "486946", "url": "https://it.wikipedia.org/wiki?curid=4713690", "title": "Birkhat", "text": ""}
{"id": "4713694", "revid": "1305772", "url": "https://it.wikipedia.org/wiki?curid=4713694", "title": "Luigi Antonini", "text": " Fu editore di giornali e leader del movimento operaio negli Stati Uniti.\nLe origini irpine.\nLuigi Antonini nacque a Vallata in provincia di Avellino nel 1883. Il padre Pietro Valerio Antonini (nato a Gaggiano, Milano nel 1848) era un maestro milanese arrivato per insegnare nella scuola del paese; a Milano aveva studiato al conservatorio con Giuseppe Verdi e aveva suonato l'organo nel suo duomo. La famiglia Antonini aveva solide tradizioni liberali e risorgimentali, contando tra i suoi membri il generale Giacomo Antonini che aveva combattuto con Napoleone e quindi con i Savoia. La madre Maria Francesca Netta (nata a Vallata nel 1853) apparteneva invece alla piccola nobilt\u00e0 irpina.\nAlla morte prematura della consorte nel 1892, Pietro Valerio torn\u00f2 con i sette figli nel Nord Italia. Luigi frequent\u00f2 le scuole di Tortona in Piemonte e tra il 1902 e il 1906 prest\u00f2 servizio come fante nell'esercito italiano.\nL'arrivo negli Stati Uniti.\nNel 1908 Luigi Antonini e il fratello Paolo si trasferirono a New York. Come tanti italiani, Luigi inizi\u00f2 la sua vita americana adattandosi alle varie offerte di lavoro. Lavor\u00f2 in un tabacchificio, poi in una ditta di pianoforti, infine in una fabbrica di camicie a Manhattan. Il contatto con il duro lavoro quotidiano trasform\u00f2 presto Luigi in un attivo difensore dei diritti dei lavoratori, in un'epoca in cui il sindacato, gi\u00e0 affermatosi in Europa, era ancora ai suoi primordi negli Stati Uniti.\nLuigi Antonini leg\u00f2 per la prima volta il suo nome al sindacato durante lo sciopero degli operai tessili del 1913 come membro della Ladies Garment Workers Union (ILGWU), un'organizzazione sindacale fondata nel 1900 a New York. La sua oratoria e la sua passione lo trasformarono in poco tempo nel paladino dei lavoratori italiani e in un rappresentante autorevole del sindacato tessile. Grazie al suo attivismo l'anno successivo nel 1914 fu eletto nel consiglio esecutivo del ILGWU.\nAntonini comprese ben presto l'importanza che la stampa poteva avere nella lotta sindacale. Nel 1916 divenne il redattore del periodico in lingua italiana \"L'Operaia\", che promosse la sindacalizzazione delle operaie italiane, aumentando in modo significativo la loro adesione al ILGWU. Fond\u00f2 anche l'edizione italiana del periodico del ILGWU, \"Giustizia\".\nTra le due guerre.\nNel 1919 i lavoratori italiani costituirono una sezione autonoma all'interno dell'ILGWU, cui si diede il nome di \"Local 89\" (il numero 89 era un riferimento all'anno della rivoluzione francese). Il peso di \"Local 89\", con i suoi 25.000 membri su un totale di 45.000 aderenti dell'ILGWU, divenne cos\u00ec rilevante che Antonini fu nominato nel 1925 vicepresidente (e dal 1936 Primo vicepresidente) dello stesso ILGWU, una carica che egli mantenne per i successivi 30 anni fino al 1967.\nAntonini divenne sempre pi\u00f9 un portavoce dell'intera comunit\u00e0 italo-americana su questioni che andavano al di l\u00e0 delle rivendicazioni sindacali, affrontando pi\u00f9 ampie questioni politiche. La \"Voce della Locale 89\", un programma radiofonico di musica e politica condotto dal 1934 dallo stesso stesso Antonini, gli permise di raggiungere il grande pubblico e gli dette ampia popolarit\u00e0. Divenne anche il pulpito dal quale Antonini attacc\u00f2 il fascismo e si batt\u00e9 per la tolleranza razziale, anche se questo lo poneva in contrasto con larghi settori della stessa comunit\u00e0 italoamericana. Antonini fu un sostenitore del presidente democratico Franklin D. Roosevelt ma a New York appoggi\u00f2 l'elezione del sindaco repubblicano Fiorello La Guardia, anch'egli italo-americano, contro l\u2019\"establishment\" democratico locale, controllato da Generoso Pope il quale era schierato a favore del regime mussoliniano.\nNel 1936 Antonini fu uno dei fondatori del partito laburista americano (ALP), ed fu eletto segretario del partito nello Stato di New York. Se ne distacc\u00f2 tuttavia quando a suo giudizio esso assunse posizioni troppo massimaliste; fond\u00f2 allora con altri leader sindacali l'influente \"Liberal Party\" di New York. \"Local 89\" rimase per\u00f2 sempre al centro della sua attivit\u00e0, raggiungendo nel 1940 i 35.000 associati.\nCrebbe anche in quegli anni la rinomanza internazionale di Antonini. Nel 1935, fu chiamato a rappresentare il movimento operaio americano a Bruxelles, in Belgio. Nel 1939 partecip\u00f2 al Congresso Pan-Americano per la democrazia a Montevideo, in Uruguay.\nDurante la seconda guerra mondiale, Antonini fu risoluto nel sostegno allo sforzo bellico degli Stati Uniti e fermo nella sua condanna del fascismo. Nel dicembre 1941, pochi giorni dopo l'attacco a Pearl Harbor, fu il principale fondatore dell'\"Italia-American Labor Council\" (IALC), che sotto la sua presidenza, con oltre 300.000 lavoratori iscritti, si adoper\u00f2 ad aiutare l'America a vincere la guerra e il popolo italiano a riconquistare la loro libert\u00e0 dalla dittatura fascista. Gi\u00e0 il 31 gennaio del 1942 organizz\u00f2 il \"Freedom Rally\" al Madison Square Garden, cui parteciparono oltre 2.000 persone, per dimostrare la lealt\u00e0 degli italo-americani alla causa americana. Lo IALC aiut\u00f2 anche gli italiani d'America a non subire totalmente l'emarginazione sociale a causa della belligeranza tra le due nazioni. Grazie al suo attivismo, almeno seicentomila italo-americani furono esentati dai campi di internamento e dall'allontanamento dal lavoro e dalle loro residenze. Lo stesso IALC finanzi\u00f2 i movimenti di resistenza antifascisti e pag\u00f2 le spese per sostenere i numerosi rifugiati antifascisti dall'Italia.\nAttento alle problematiche politiche, e divenuto membro dell\u2019\"Anglo-American Trade Union Committee\", Antonini diede vita nel 1943 al \"Four Freedom Award\", creato per onorare i servizi meritori resi alla causa della libert\u00e0 nel mondo, insignendo dell'importante riconoscimento Roosevelt, Truman e il giudice di Corte Suprema Francis Biddle (primo destinatario di questo premio).\nDopo la seconda guerra mondiale.\nGi\u00e0 nel 1944 Antonini fu scelto dalla Federazione americana del lavoro (AFL) per andare nell'Italia liberata come membro del comitato sindacale anglo-americano per assistere i lavoratori italiani alla ricostruzione di libere associazioni sindacali.\nAntonini aiut\u00f2 concretamente i suoi connazionali in Italia durante i difficilissimi anni del Secondo Dopoguerra. Chiamato a perorare la causa italiana, partecip\u00f2 alla Conferenza di pace di Parigi del 1947 battendosi per un trattamento equo nelle condizioni postbelliche. Antonini spos\u00f2 anche la causa degli orfani di guerra e contribu\u00ec con il suo sostegno alla nascita e alla crescita del Roosevelt Institute, scuola per orfani voluta a Palermo in onore dello scomparso presidente statunitense.\nLa raccolta e l'invio in Italia di denaro, medicine, cibi, abiti e altri generi di prima necessit\u00e0 e conforto gli guadagnarono il rispetto di numerosi esponenti politici italiani, dai presidenti De Nicola, Einaudi e Gronchi ai presidenti del Consiglio De Gasperi, Scelba e Segni.\nGli anni cinquanta videro l'avellinese impegnato come delegato dell\u2019\"American Federation of Labor\" (di cui era divenuto presidente) alla Conferenza di Milano del 1951. Nel 1956 guid\u00f2 una delegazione di rappresentanti sindacali in Italia e in Israele. Fu in quell'occasione che lo stadio di Haifa prese il suo nome in onore delle sue battaglie per i diritti dei lavoratori.\nDecorato dalla Repubblica italiana con la Stella della solidariet\u00e0 di seconda e prima classe, insignito del titolo di commendatore e di grand'ufficiale della Repubblica, Antonini si guadagn\u00f2 anche una medaglia d'oro dalla citt\u00e0 di Trieste, il titolo di cavaliere e grand'ufficiale della Repubblica di San Marino e una medaglia d'oro dalla Regione Siciliana, oltre a ottenere la cittadinanza onoraria di Molinella. Nel 1963, In occasione del suo ottantesimo compleanno, all'esponente di spicco del movimento dei lavoratori vennero date la chiavi della citt\u00e0 di New York e per quel giorno la Seventh Avenue cambi\u00f2 il suo nome in Luigi Antonini Avenue.\nAntonini rimase attivo nel sindacato fino alla sua morte nel 1968."}
{"id": "4713696", "revid": "891358", "url": "https://it.wikipedia.org/wiki?curid=4713696", "title": "Aleksandr Piskar\u00ebv", "text": "Carriera.\nClub.\nDurante la sua carriera veste le maglie di , Spartak Mosca, Rostov, Lokomotiv Kaluga, Spartak Ryazan e Krasnaya Presnya.\nDebutta nel 1968 con il Textilschik, societ\u00e0 della sua citt\u00e0 natale, riuscendo a farsi notare nel 1970 in seconda divisione quando sigla 13 reti in 39 giornate di campionato. Nella stagione seguente passa allo Spartak Mosca, dove conquista subito una coppa nazionale. Nel 1973 si piazza al quarto posto tra i marcatori con 12 reti, realizzandone 10 nell'annata successiva. Dopo cinque anni si trasferisce al Rostov, in seconda divisione, per poi passare al Lokomotiv Kaluga e allo Spartak Ryazan (dove mantiene una media reti/partita di 0,5), ponendo fine alla carriera da calciatore nel Krasnaya Presnya di Mosca. Totalizza pi\u00f9 di 300 presenze e 112 reti con i club, 118 incontri e 33 gol nella massima divisione sovietica con la maglia dello Spartak Mosca.\nNel 1981 inizia la sua carriera da allenatore ripartendo dal Krasnaya Presnya. Tra il 1985 e il 1997 allena le Under-18 sovietica e russa conquistando due vittorie nel 1988 e nel 1990 nel campionato europeo di categoria. Ritorna ad allenare una societ\u00e0 calcistica a distanza di 16 anni, andando ai lituani del Kareda: vince la coppa nazionale nella stagione 1998-1999. Nel 2000 \u00e8 chiamato a guidare il Chimki, prima di trasferirsi alla Dinamo Minsk, al Mostransgaz Gazoprovod e all'Anzhi (che porta fino al sesto posto nel campionato di seconda divisione russa del 2003), per fare ritorno a Minsk, allenando l'MTZ-RIPO. In Bielorussia, nel 2005, vince la coppa nazionale."}
{"id": "4713697", "revid": "256896", "url": "https://it.wikipedia.org/wiki?curid=4713697", "title": "Unione Europea di Radiodiffusione", "text": ""}
{"id": "4713699", "revid": "729019", "url": "https://it.wikipedia.org/wiki?curid=4713699", "title": "Stazione di Kiry\u016b", "text": "La \u00e8 una stazione ferroviaria della citt\u00e0 di omonima, nella prefettura di Gunma gestita dalla JR East e capolinea della privata ferrovia Watarase Keikoku.\nStruttura.\nLa stazione \u00e8 realizzata su viadotto e dispone di due marciapiedi a isola con quattro binari totali. Alcuni treni provenienti da Oyama e Takasaki hanno origine o termine in questa stazione."}
{"id": "4713700", "revid": "729019", "url": "https://it.wikipedia.org/wiki?curid=4713700", "title": "Stazione di Omata", "text": "La \u00e8 una stazione ferroviaria della citt\u00e0 di Ashikaga, nella prefettura di Tochigi gestita dalla JR East.\nStruttura.\nLa stazione \u00e8 realizzata in superficie, con un marciapiede a isola e due binari passanti."}
{"id": "4713701", "revid": "729019", "url": "https://it.wikipedia.org/wiki?curid=4713701", "title": "Stazione di Yamamae", "text": "La \u00e8 una stazione ferroviaria della citt\u00e0 di Ashikaga, nella prefettura di Tochigi gestita dalla JR East.\nStruttura.\nLa stazione \u00e8 realizzata in superficie, con un marciapiede a isola e uno laterale, con tre binari passanti."}
{"id": "4713703", "revid": "729019", "url": "https://it.wikipedia.org/wiki?curid=4713703", "title": "Stazione di Ashikaga", "text": "La \u00e8 una stazione ferroviaria situata nella citt\u00e0 omonima, nella prefettura di Tochigi in Giappone, gestita dalla JR East.\nStruttura.\nLa stazione \u00e8 realizzata in superficie, con due marciapiedi laterali con due binari passanti, collegati da un sovrapassaggio. Il lato nord della stazione dispone di varchi automatici che supportano la bigliettazione elettronica SUICA."}
{"id": "4713704", "revid": "729019", "url": "https://it.wikipedia.org/wiki?curid=4713704", "title": "Stazione di Tomita", "text": "La \u00e8 una stazione ferroviaria della citt\u00e0 di Ashikaga, nella prefettura di Tochigi in Giappone, gestita dalla JR East.\nStruttura.\nLa stazione \u00e8 realizzata in superficie, con due marciapiedi laterali con due binari passanti, collegati da un sovrapassaggio, ed \u00e8 presente il supporto alla bigliettazione elettronica SUICA."}
{"id": "4713705", "revid": "47767", "url": "https://it.wikipedia.org/wiki?curid=4713705", "title": "Voce celeste", "text": "La voce celeste \u00e8 un particolare registro dell'organo.\nStruttura.\nLa voce celeste \u00e8 un registro ad anima della famiglia dei registri oscillanti, tipicamente ottocentesco e di origini francesi, presente su numerosi organi. Se la voce celeste \u00e8 costituita da un'unica fila di canne, per ottenere la caratteristica oscillazione del suono viene suonata insieme a un altro registro, quest'ultimo accordato in maniera leggermente crescente. Altre volte, invece, la voce celeste \u00e8 presente con due file di canne, una delle quali accordata crescente, e pu\u00f2 cos\u00ec essere utilizzata come registro indipendente.\nIl piccolo sfasamento fra le due frequenze non produce una stonatura, in quanto la differenza fra le frequenze \u00e8 troppo modesta, ma produce un particolare fenomeno fisico chiamato battimento, il quale genera il caratteristico effetto ondulante del suono."}
{"id": "4713706", "revid": "729019", "url": "https://it.wikipedia.org/wiki?curid=4713706", "title": "Stazione di Iwafune", "text": "La \u00e8 una stazione ferroviaria della cittadina di Iwafune, nella prefettura di Tochigi in Giappone, gestita dalla JR East. La stazione di Iwafune \u00e8 comparsa come location nel film d'animazione \"5 cm al secondo\".\nStruttura.\nLa stazione \u00e8 realizzata in superficie, con un marciapiede laterale e uno a isola con tre binari passanti, collegati da un sovrapassaggio."}
{"id": "4713707", "revid": "729019", "url": "https://it.wikipedia.org/wiki?curid=4713707", "title": "Stazione di \u014chirashita", "text": "La \u00e8 una stazione ferroviaria della cittadina di \u014chira, nella prefettura di Tochigi in Giappone, gestita dalla JR East.\nStruttura.\nLa fermata \u00e8 realizzata in superficie, con un unico marciapiede a servizio del solo binario presente in questa tratta della linea."}
{"id": "4713708", "revid": "729019", "url": "https://it.wikipedia.org/wiki?curid=4713708", "title": "Stazione di Omoigawa", "text": "La \u00e8 una stazione ferroviaria della citt\u00e0 di Oyama, nella prefettura di Tochigi in Giappone, gestita dalla JR East.\nStruttura.\nLa fermata \u00e8 realizzata in superficie, con un marciapiede a isola servente due binari passanti."}
{"id": "4713709", "revid": "767487", "url": "https://it.wikipedia.org/wiki?curid=4713709", "title": "Il dovere di un capitano", "text": "Il dovere di un capitano (\"A Captain's Duty: Somali Pirates, Navy SEALS, and Dangerous Days at Sea\") \u00e8 un saggio scritto e pubblicato il 6 aprile 2010 da Richard Phillips, ex-comandante della nave mercantile \"Maersk Alabama\", dirottata nell'aprile 2009 da un gruppo di quattro pirati somali. L'edizione \u00e8 stata poi curata dallo scrittore e giornalista Stephan Talty.\nTrama.\nRichard Phillips sapeva bene che il suo era un mestiere rischioso. L'aveva anche scritto in una e-mail alla moglie Andrea. Ma l'8 aprile 2009 cominci\u00f2 come un giorno qualunque per il comandante della Maersk Alabama, la nave portacontainer americana che trasportava cibo e materiali agricoli per conto del Programma alimentare mondiale. Un giorno qualunque fino al momento in cui, a duecento miglia dalla costa del Corno d'Africa, un manipolo di quattro pirati somali armati di AK-47 attacc\u00f2 la nave e sal\u00ec a bordo. I pirati non si aspettavano che l'equipaggio reagisse. Non avevano idea che il comandante si sarebbe offerto come ostaggio al loro posto. E non sapevano che cosa aspettarsi dall'ufficiale schietto e tenace che si ritrovarono ad avere come prigioniero: cinque giorni di pura tensione in una lancia di salvataggio destinati a concludersi con una rischiosa operazione di salvataggio da parte del DEVGRU dei Navy SEAL, il corpo speciale della Marina degli Stati Uniti. La storia straordinaria del comandante Phillips \u00e8 quella di un uomo come tanti altri che ha fatto ci\u00f2 che riteneva suo dovere, e nel farlo \u00e8 diventato un eroe.\nAdattamento cinematografico.\nDel saggio esiste un adattamento cinematografico prodotto negli Stati Uniti dalla Columbia Pictures nel 2013, dal titolo \"Captain Phillips - Attacco in mare aperto\", con Tom Hanks nel ruolo del comandante della nave."}
{"id": "4713710", "revid": "729019", "url": "https://it.wikipedia.org/wiki?curid=4713710", "title": "Stazione di Sano", "text": "La \u00e8 una stazione ferroviaria di interscambio di Sano, nella prefettura di Tochigi gestita dalla JR East e dalle Ferrovie T\u014dbu.\nStruttura.\nLa stazione ospita al suo interno i binari JR e T\u014dbu, separati gli uni dagli altri da differenti varchi di accesso. \nCiascuna delle due compagnie possiede due binari passanti con un marciapiede a isola centrale."}
{"id": "4713711", "revid": "729019", "url": "https://it.wikipedia.org/wiki?curid=4713711", "title": "Stazione di Tochigi", "text": "La \u00e8 una stazione ferroviaria di interscambio della citt\u00e0 di Tochigi, nella prefettura omonima gestita dalla JR East e dalle Ferrovie T\u014dbu.\nStruttura.\nLa stazione ospita al suo interno i binari JR e T\u014dbu, separati gli uni dagli altri da differenti varchi di accesso.\nStazione JR.\nLa stazione JR East \u00e8 dotata di due binari passanti serviti da un marciapiede centrale a isola.\nStazione T\u014dbu.\nLa stazione T\u014dbu consta di tre binari passanti con un marciapiede a isola e uno laterale."}
{"id": "4713714", "revid": "1915706", "url": "https://it.wikipedia.org/wiki?curid=4713714", "title": "Perfluoroesano", "text": "Il perfluoroesano o tetradecafluoroesano \u00e8 il fluorocarburo con formula C6F14. In condizioni normali \u00e8 un liquido incolore e inodore. \u00c8 un derivato dell'esano in cui tutti gli atomi di idrogeno sono stati sostituiti da atomi di fluoro. Questa sostituzione influenza profondamente le propriet\u00e0 fisiche e chimiche del composto, consentendo alcune applicazioni molto interessanti in svariati campi come l'elettronica, la chimica e la medicina. A differenza dei tipici idrocarburi, lo scheletro degli atomi di carbonio ha una struttura a elica. \u00c8 uno dei composti commercializzati dalla 3M nella linea Fluorinert come fluido isolante per il raffreddamento di circuiti elettronici, in virt\u00f9 dei bassi valori delle temperature di ebollizione e di fusione.\nPropriet\u00e0.\nCome tutti i fluorocarburi, il perfluoroesano \u00e8 molto stabile sia termicamente che chimicamente. \u00c8 un liquido incolore, non infiammabile, inerte, non corrosivo, insolubile e non miscibile con l'acqua e con la maggior parte dei solventi. Inoltre, grazie alla sua elevata stabilit\u00e0 chimica e biologica, e grazie al basso tempo di residenza nel corpo, \u00e8 considerato praticamente non tossico. Il perfluoroesano non assorbe a lunghezza d'onda maggiore di 290\u00a0nm, e quindi non \u00e8 fotolizzato dalla radiazione solare. Ha un Ozone Depletion Potential pari a zero (non danneggia lo strato di ozono) anche se il suo tempo medio di permanenza nell'atmosfera \u00e8 di 3200 anni. \u00c8 tuttavia un potente gas serra, con un Global Warming Potential pari a 9300.\nApplicazioni.\nLe principali applicazioni del perfluoroesano sono:\nInoltre sono stati fatti studi per possibili applicazioni del perfluoroesano in questi campi:"}
{"id": "4713717", "revid": "287204", "url": "https://it.wikipedia.org/wiki?curid=4713717", "title": "Muhammad ibn Ali al-Taqi al-Jawad", "text": "Figlio di \u02bfAl\u012b al-Ri\u1e0d\u0101, Ab\u016b Ja\u02bffar Mu\u1e25ammad ibn \u02bfAl\u012b ibn M\u016bs\u0101 ricevette dai suoi seguaci i \"laqab\" di al-Taq\u012b (\"Pietoso\") e di al-Jaw\u0101d (\"Generoso\") e fu tra gli Imam duodecimani quello che mor\u00ec in pi\u00f9 giovane et\u00e0.\nGiovent\u00f9.\nSua madre Khayzur\u0101n, nota anche col soprannome di Sab\u012bka, era una discendente di Marya al-Qibtiyya.\n\u1e24ak\u012bma, sorella di \u02bfAl\u012b al-Ri\u1e0d\u0101, si dice che abbia detto che, nella notte in cui nacque al-Taq\u012b, suo fratello le avesse chiesto di essere presente accanto alla cognata partoriente. Secondo un \"\u1e25ad\u012bth\", al-Taq\u012b, appena nato guard\u00f2 il cielo e testimoni\u00f2 la sua fede col \"taw\u1e25\u012bd\", attestando la profezia (\"nubuwwa\") di Maometto e la \"Wal\u0101ya\" dell'Imam \u02bfAl\u012b b. Ab\u012b \u1e6c\u0101lib.\nPrima maturit\u00e0.\nAssunse la dignit\u00e0 di Imam all'et\u00e0 di otto anni."}
{"id": "4713718", "revid": "11959", "url": "https://it.wikipedia.org/wiki?curid=4713718", "title": "Muhammad al-Taqi", "text": ""}
{"id": "4713719", "revid": "354397", "url": "https://it.wikipedia.org/wiki?curid=4713719", "title": "Tetradecafluoroesano", "text": ""}
{"id": "4713721", "revid": "287204", "url": "https://it.wikipedia.org/wiki?curid=4713721", "title": "C6F14", "text": ""}
{"id": "4713723", "revid": "11959", "url": "https://it.wikipedia.org/wiki?curid=4713723", "title": "Muhammad al-Jawad", "text": ""}
{"id": "4713724", "revid": "282094", "url": "https://it.wikipedia.org/wiki?curid=4713724", "title": "Michail Tarielovich Loris-Melikov", "text": ""}
{"id": "4713727", "revid": "729019", "url": "https://it.wikipedia.org/wiki?curid=4713727", "title": "Stazione di Fujishiro", "text": "La \u00e8 una stazione ferroviaria di Toride, citt\u00e0 della prefettura di Ibaraki e servita dalla linea J\u014dban della JR East. A partire da questa stazione inizia l'area regionale della linea, in quanto il servizio metropolitano di Tokyo ad alta frequenza termina alla stazione di Toride.\nStruttura.\nLa stazione \u00e8 dotata di due banchine laterali con due binari passanti."}
{"id": "4713728", "revid": "729019", "url": "https://it.wikipedia.org/wiki?curid=4713728", "title": "Stazione di Tsuchiura", "text": "La \u00e8 una stazione ferroviaria di Tsuchiura, citt\u00e0 della prefettura di Ibaraki e servita dalla linea J\u014dban della JR East.\nStruttura.\nLa stazione \u00e8 dotata di un marciapiede laterale e uno a isola con un totale di tre binari passanti."}
{"id": "4713730", "revid": "1605525", "url": "https://it.wikipedia.org/wiki?curid=4713730", "title": "Argento vivo (romanzo)", "text": "Argento vivo \u00e8 un romanzo giallo di Marco Malvaldi del 2013 pubblicato da Sellerio. All'epoca della sua uscita il libro \u00e8 stato in testa alle classifica di vendita in Italia.\nTrama.\nLa trama intreccia le vicissitudini di diverse coppie che, consapevolmente o meno, si intrecciano in un delicato gioco di incastro, innescato al furto di un computer:"}
{"id": "4713734", "revid": "599013", "url": "https://it.wikipedia.org/wiki?curid=4713734", "title": "Cristoforo Bignamini", "text": "Carriera.\nNella prima partita della storia della Cremonese Bignamini ne \u00e8 stato il primo centravanti, il 7 dicembre 1913 a Varese nella sconfitta per (5-1); gioca anche la gara di ritorno l'8 febbraio 1914, realizzando una doppietta nel 6-1 con cui la Cremonese ha battuto i varesotti. Nelle due stagioni giocate a Cremona ha disputato 10 partite e realizzato 5 reti."}
{"id": "4713735", "revid": "729019", "url": "https://it.wikipedia.org/wiki?curid=4713735", "title": "Stazione di Nishi-Tachikawa", "text": "La \u00e8 una stazione ferroviaria all'interno dell'area metropolitana di Tokyo situata nella citt\u00e0 di Tachikawa lungo la linea \u014cme.\nStruttura.\nLa stazione \u00e8 costituita da un marciapiede a isola con due binari passanti in superficie. Il fabbricato viaggiatori si trova sopra il piano del ferro, ed \u00e8 collegato alle banchine da scale fisse, mobili e ascensori."}
{"id": "4713739", "revid": "44876", "url": "https://it.wikipedia.org/wiki?curid=4713739", "title": "Seregno Foot-Ball Club 1950-1951", "text": "Questa voce raccoglie le informazioni riguardanti il Seregno Foot-Ball Club nelle competizioni ufficiali della stagione 1950-1951."}
{"id": "4713740", "revid": "31789", "url": "https://it.wikipedia.org/wiki?curid=4713740", "title": "Poggio di Ancona", "text": ""}
{"id": "4713741", "revid": "287204", "url": "https://it.wikipedia.org/wiki?curid=4713741", "title": "Dunfermline Reign", "text": "Il Dunfermline Reign Basketball Club \u00e8 una societ\u00e0 di pallacanestro, fondata nel 1986 ad Dunfermline. La squadra gioca presso la Queen Anne High School di Dunfermline. Oltre a partecipare alla Scottish Men's National League con la formazione senior, il Reign \u00e8 molto attiva nell'ambito del basket giovanile e femminile."}
{"id": "4713742", "revid": "164044", "url": "https://it.wikipedia.org/wiki?curid=4713742", "title": "Simen Kind Mikalsen", "text": "Carriera.\nClub.\nKind Mikalsen \u00e8 stato aggregato alla prima squadra dell'Ullensaker/Kisa a partire dal campionato 2010. Nella stagione seguente, ha contribuito alla promozione del club nella 1. divisjon.\nHa esordito in questa divisione il 9 aprile 2012, schierato titolare nella vittoria per 2-0 sul Notodden. Il 14 ottobre ha realizzato la prima rete, nella vittoria per 5-2 sul B\u00e6rum. A fine stagione, la squadra si \u00e8 guadagnata un posto per le qualificazioni all'Eliteserien, ma \u00e8 stata sconfitta dal Sandnes Ulf, che ha conservato il suo posto nella massima divisione locale. L'anno seguente, l'Ullensaker/Kisa ha raggiunto la salvezza.\nIl 23 novembre 2013, il Lillestr\u00f8m ha annunciato sul proprio sito internet l'ingaggio di Kind Mikalsen, che si \u00e8 legato al nuovo club con un contratto triennale, valido dal 1\u00ba gennaio 2014. Ha esordito nell'Eliteserien in data 19 maggio, sostituendo Stian Ringstad nel pareggio per 2-2 sul campo del V\u00e5lerenga. Il 15 marzo 2016 ha rinnovato il contratto che lo legava al Lillestr\u00f8m, siglando un nuovo accordo fino al 2018.\nIl 3 aprile 2018 ha prolungato ulteriormente il contratto che lo legava al club, fino al 31 dicembre 2021. Il 13 dicembre 2021 \u00e8 stato reso noto che il contratto del calciatore, in scadenza alla fine del mese, non sarebbe stato rinnovato.\nIl 26 dicembre 2021 \u00e8 stato ufficializzato quindi il suo approdo al R\u00e5de, a cui si \u00e8 legato con un accordo biennale.\nNazionale.\nKind Mikalsen ha debuttato nella in data 14 agosto 2013: fu schierato titolare nell'amichevole vinta per 0-2 contro la . Il 15 ottobre \u00e8 stato impiegato nell'incontro con , perso per 1-3 e valido per le qualificazioni al campionato europeo di categoria del 2015.\nStatistiche.\nPresenze e reti nei club.\n\"Statistiche aggiornate al 9 gennaio 2022.\""}
{"id": "4713744", "revid": "61988219", "url": "https://it.wikipedia.org/wiki?curid=4713744", "title": "Terapia medica", "text": ""}
{"id": "4713746", "revid": "767487", "url": "https://it.wikipedia.org/wiki?curid=4713746", "title": "Unione Sportiva Cremonese 1954-1955", "text": "Questa pagina raccoglie le informazioni riguardanti l'Unione Sportiva Cremonese nelle competizioni ufficiali della stagione 1954-1955.\nStagione.\nNella stagione 1954-1955 la Cremonese ha disputato il campionato di Serie C, piazzandosi al quarto posto con l'Empoli, alle spalle di Bari, Livorno e Catanzaro. Le prime due sono state promosse in Serie B. Ritrovata la Serie C dopo due stagioni in purgatorio. Giacomo Losi passa alla Roma, arrivano l'ala Silvano Trevisani e la punta Adriano Rossi che realizzer\u00e0 16 reti in campionato, vincendo la classifica marcatori della Serie C in coppia con Luigi Bretti del Bari. Il presidente Arturo Soncini conferma l'allenatore Ercole Bodini per la quarta stagione consecutiva sulla panchina cremonese."}
{"id": "4713748", "revid": "339392", "url": "https://it.wikipedia.org/wiki?curid=4713748", "title": "Ferrovia Breglio-Nizza", "text": ""}
{"id": "4713754", "revid": "767487", "url": "https://it.wikipedia.org/wiki?curid=4713754", "title": "Unione Sportiva Cremonese 1955-1956", "text": "Questa pagina raccoglie le informazioni riguardanti l'Unione Sportiva Cremonese nelle competizioni ufficiali della stagione 1955-1956.\nStagione.\nNella stagione 1955-1956 la Cremonese ha disputato il campionato di Serie C. Si \u00e8 piazzata al quarto posto, dietro Sambenedettese, Venezia e Carbosarda. Dopo quattro stagioni in grigiorosso Ercole Bodini va ad allenare i cugini del Piacenza, il presidente Arturo Soncini chiama a sostituirlo il tecnico ungherese G\u00e9za Boldizs\u00e1r. La squadra viene rivoluzionata, se ne vanno dopo un buonissimo campionato i due Rossi, Guerrino alla Juventus, Adriano all'Inter, Lojodice passa al Monza. Dal Siracusa arriva il terzino Giuseppe Della Frera e tre nuovi attaccanti, Mario Castellazzi che realizzer\u00e0 9 reti, Giovanni Sperotto autore di 12 reti, ma l'ingaggio pi\u00f9 importante si riveler\u00e0 il ventitreenne Giancarlo Magnavacca dal Milan, lascer\u00e0 il segno con 21 centri. Si mette sempre pi\u00f9 in evidenza anche il centrocampista Franco Zaglio prodotto del vivaio grigiorosso, per lui 32 partite e 4 reti. Discreto il campionato disputato dalla Cremonese, quarta in classifica con 39 punti, a cinque punti dalla coppia Sambenedettese e Venezia che salgono in Serie B."}
{"id": "4713757", "revid": "110157", "url": "https://it.wikipedia.org/wiki?curid=4713757", "title": "Stirling Knights", "text": "Il Stirling Knights Basketball Club \u00e8 una societ\u00e0 di pallacanestro, fondata nel 2009 ad Stirling.\nLa squadra gioca presso il \"The Peak Sports Village\" di Stirling. Oltre a partecipare alla Scottish Men's National League con la formazione senior, \u00e8 molto attiva nell'ambito del basket giovanile e femminile. Per tali scopi la societ\u00e0 ha utilizzato fondi della National Lottery per sviluppare nuove opportunit\u00e0 in tal senso."}
{"id": "4713759", "revid": "6923", "url": "https://it.wikipedia.org/wiki?curid=4713759", "title": "Senato dell'impero romano", "text": "Il Senato dell'Impero Romano era un'istituzione politica nell'antico Impero Romano. Dopo la fine della Repubblica romana, l'equilibrio costituzionale del potere fu spostato dal Senato all'imperatore. Cominciando con il primo imperatore, Augusto, l'imperatore e il Senato avevano teoricamente gli stessi poteri. In pratica, tuttavia, l'autorit\u00e0 del Senato imperiale era trascurabile, poich\u00e9 l'imperatore deteneva il vero potere dello Stato. Come tale, l'appartenenza al Senato divenne ricercata da persone che volevano ottenere prestigio e aumentare il loro status sociale, piuttosto che l'autorit\u00e0 in s\u00e9. Durante il governo dei primi imperatori, i poteri legislativi, giudiziari ed elettorali furono trasferiti dalle assemblee al Senato. Tuttavia, dal momento che l'imperatore aveva il controllo assoluto sul Senato, questo funse da veicolo attraverso il quale l'imperatore esercitava i suoi poteri autocratici.\nStoria.\nRiforme di Augusto.\nIl primo imperatore, Augusto, trov\u00f2 un Senato in cui il numero di membri era stato aumentato a 900 dal suo predecessore, il dittatore Giulio Cesare. Augusto cerc\u00f2 di ridurre le dimensioni del Senato e lo fece attraverso tre revisioni alla lista dei senatori. Completate queste revisioni, il Senato fu ridotto a 600 membri, ma dopo questa modifica le dimensioni del Senato non furono pi\u00f9 drasticamente alterate. Per ridurre il numero di membri del Senato, Augusto espulse i senatori che erano di nascita plebea, e poi modific\u00f2 le regole che specificavano come un individuo potesse diventare un senatore. Secondo le riforme di Augusto, un senatore doveva essere un cittadino di nascita libera e con reddito di almeno 1 000 000 di sesterzi.\nNomine.\nNell'Impero, come anche durante la tarda repubblica, un individuo avrebbe potuto diventare senatore venendo eletto Questore (un magistrato con compiti finanziari). Durante l'Impero, tuttavia, si poteva arrivare alla Questura solo tramite elezioni effettuate tra cittadini di rango senatorio, e per essere di quel rango, un individuo doveva essere figlio di un senatore. Se un individuo non era di rango senatorio c'erano due modi per diventare senatore. Il primo stabiliva che l'imperatore dovesse dare il permesso per candidarsi alla Questura, mentre il secondo diceva che l'imperatore avrebbe potuto emanare un decreto per portare l'individuo al Senato (la \"adlectio\").\nA partire dal 9 a.C. un elenco ufficiale dei senatori (l\"'album senatorium\") fu mantenuto e rivisto ogni anno. Gli individui venivano aggiunti alla lista se avevano i requisiti per l'ingresso nel Senato, e ne venivano rimossi se non erano pi\u00f9 in possesso di quelli. L'elenco nominava ogni senatore per ordine di rango. L'imperatore era sempre superiore di grado rispetto a tutti i suoi colleghi senatori, ed era seguito dai consoli (i magistrati di grado pi\u00f9 elevato) ed ex consoli, poi dai Pretori (il secondo grado di importanza in magistratura) e gli ex pretori, e cos\u00ec via. La permanenza in carica di un senatore eletto venne determinata in base al rango, mentre i senatori che erano stati eletti ad una carica non avevano necessariamente il rango pi\u00f9 alto dei senatori nominati alla stessa carica dall'imperatore. Nell'impero il potere che l'Imperatore aveva sul Senato era assoluto, il che \u00e8 dovuto, in parte, al fatto che l'Imperatore rimaneva in carica tutta la vita.\nFunzionamento.\nDurante le riunioni del senato l'imperatore si sedeva tra i due Consoli e di solito agiva come il presidente della riunione. I Senatori della prima et\u00e0 imperiale potevano porre domande estranee o esigere che fosse compiuta una determinata azione da parte del Senato. I Senatori di rango pi\u00f9 alto parlavano prima di quelli di rango basso, anche se l'imperatore poteva parlare in qualsiasi momento. Oltre all'imperatore, anche i consoli ed i pretori avrebbero potuto presiedere il Senato.\nIl Senato ordinariamente si riuniva nella Curia Iulia, di solito alle calende (il primo giorno del mese) ed alle Idi (intorno al quindicesimo giorno del mese), sebbene gli incontri programmati si verificassero pi\u00f9 frequentemente nei mesi di settembre ed ottobre. Altri incontri si svolgevano su un piano \"ad hoc\". Sotto Augusto, il \"quorum\" venne fissato a 400 senatori, anche se alla fine l'eccessivo assenteismo costrinse il Senato a ridurre il numero di senatori necessari, e, su alcune questioni, di revocare le regole del quorum del tutto. La maggior parte dei disegni di legge che venivano presentate prima al Senato erano esposti dall'imperatore, che di solito nominava una commissione per redigere ogni disegno di legge prima di presentarlo. Poich\u00e9 nessun senatore avrebbe potuto candidarsi alle elezioni per un ufficio di magistratura senza l'approvazione dell'imperatore, i senatori di solito non votavano contro le leggi presentate dall'imperatore. Se un senatore disapprovava un disegno di legge, di solito mostrava il suo disaccordo non partecipando alla riunione del Senato nel giorno in cui il disegno di legge veniva votato. Ogni imperatore sceglieva un Questore per compilare gli atti del Senato in un documento (l\"'acta senatus\"), che comprendeva proposte di legge, documenti ufficiali e una sintesi dei discorsi che erano stati compiuti al Senato. Il documento veniva archiviato, mentre alcune parti di esso venivano pubblicate in un documento chiamato \"Acta diurna\", cio\u00e8 \"faccende quotidiane\", che veniva poi distribuito al popolo.\nPoteri.\nStato originale.\nAnche se le assemblee romane continuarono a radunarsi anche dopo la fondazione dell'Impero, i loro poteri furono trasferiti al Senato, e cos\u00ec i decreti senatoriali (\"senatus consulta\") acquisirono pienamente il potere di legge. I poteri legislativi del Senato Imperiale erano principalmente di natura finanziaria e amministrativa, anche se il Senato mantenne un certo potere sulle province. Il Senato poteva anche regolare feste e culti religiosi, concedere onori speciali, fare in modo che un individuo (di solito l'imperatore) non avesse responsabilit\u00e0 legale, gestire i templi e giochi pubblici ed emanare leggi fiscali (ma solo con il tacito consenso dell'imperatore). Tuttavia, non aveva alcuna reale autorit\u00e0 n\u00e9 sulla religione di Stato n\u00e9 sui terreni pubblici.\nAbbiamo gi\u00e0 visto che nel corso della prima et\u00e0 imperiale romana tutti i poteri giudiziari che erano detenuti dalle assemblee romane furono trasferiti anche al Senato. Ad esempio, il Senato ora aveva la giurisdizione dei processi penali. In questo caso, presieduti da un Console, i senatori costituivano la giuria ed il verdetto veniva pronunciato sotto forma di decreto, e, mentre un verdetto non poteva essere oggetto di ricorso, l'imperatore poteva perdonare un individuo condannato per un veto. Ogni provincia sotto la giurisdizione del Senato aveva il suo tribunale, e, su proposta di un Console, le decisioni di questi tribunali provinciali potevano essere oggetti di ricorso al Senato.\nIn teoria il Senato eleggeva il nuovo imperatore, mentre in unione con le assemblee popolari gli conferiva il potere di comando (\"imperium\"). Dopo che un imperatore era morto o aveva abdicato, il Senato spesso lo divinizzava, anche se a volte avrebbe dovuto essere emanato un decreto (\"damnatio memoriae\"), che avrebbe tentato di cancellare ogni traccia di quello che aveva fatto l'imperatore della vita di Roma, come se non fosse mai esistito. L'imperatore Tiberio trasfer\u00ec tutti poteri elettorali dalle assemblee al Senato, e, mentre teoricamente il Senato eleggeva i nuovi magistrati, era sempre necessaria l'approvazione dell'imperatore prima della formalizzazione dell'elezione. Nonostante questo, per\u00f2, la questione delle elezioni rimase fortemente contestata e vigorosamente combattuta.\nEvoluzione nel tempo.\nDiocleziano.\nIntorno al 300 d.C. l'imperatore Diocleziano eman\u00f2 una serie di riforme costituzionali. In una riforma Diocleziano affermava il diritto dell'imperatore di assumere il potere anche senza il consenso del Senato, privando cos\u00ec questo del suo status di ultimo depositario del potere supremo. Le riforme di Diocleziano posero fine a qualunque illusione che era rimasta sui poteri autonomi legislativi, giudiziari o elettorali del Senato. Questo, tuttavia, mantenne i suoi poteri legislativi sui giochi pubblici a Roma, oltre all'ordine senatorio. Il Senato inoltre conserv\u00f2 il potere di indagare sui casi di tradimento e quello di eleggere alcuni magistrati, ma solo con il permesso dell'imperatore. Negli ultimi anni dell'Impero, il Senato tent\u00f2 pi\u00f9 volte di nominare un proprio imperatore, come ad esempio nel caso di Eugenio, che fu poi sconfitto dalle forze fedeli a Teodosio I. Il Senato rimase l'ultimo baluardo della tradizionale religione romana di fronte alla diffusione del cristianesimo, e pi\u00f9 volte tent\u00f2 di facilitare il ritorno dell'Altare della Vittoria (rimosso precedentemente da Costanzo II) alla curia.\nInvasioni barbariche e riforme bizantine.\nDopo la caduta dell'Impero Romano d'Occidente il Senato continu\u00f2 a riunirsi sotto il capo barbaro Odoacre e poi sotto Teodorico il Grande, fondatore del Regno degli Ostrogoti. L'autorit\u00e0 del Senato fu aumentata notevolmente dai capi barbari che cercavano di proteggerlo. Questo periodo fu caratterizzato dal sorgere di importanti famiglie senatoriali romane come gli Anici, mentre il capo del Senato, il \"princeps senatus\", spesso era il fedele servitore del capo barbaro. \u00c8 noto che il Senato install\u00f2 Laurenzio come antipapa nel 498, nonostante il fatto che sia il re Teodorico sia l'imperatore Anastasio preferissero Papa Simmaco.\nLa coesistenza pacifica di romani e barbari all'interno del Senato continu\u00f2 fino all'avvento del capo ostrogoto Teodato, che inizi\u00f2 una rivolta contro l'imperatore Giustiniano I e cattur\u00f2 i senatori come ostaggi. Diversi senatori furono giustiziati nel 552 come vendetta per la morte del re ostrogoto Totila. Dopo Roma venne riconquistata dall'Impero bizantino ed il Senato venne ricostituito, ma l'istituzione (come anche Roma stessa) era stata indebolita dalla lunga guerra tra Bizantini e Ostrogoti. Molti senatori erano stati uccisi e molti di coloro che erano fuggiti in Oriente scelsero di rimanere l\u00ec grazie ad una legislazione favorevole proposta dall'imperatore Giustiniano, che tuttavia abol\u00ec quasi tutti gli uffici senatoriali in Italia.\nDeclino.\nL'importanza del Senato romano cos\u00ec declin\u00f2 rapidamente. Nel 578 e nel 580, il Senato mand\u00f2 dei messaggeri a Costantinopoli che portarono 3.000 libbre d'oro come omaggio al nuovo imperatore Tiberio II Costantino insieme ad una richiesta di aiuto contro i Longobardi che avevano invaso l'Italia dieci anni prima. Papa Gregorio I, in un sermone del 593 (Senatus deest, or.18), si lamentava della scomparsa quasi totale dell'ordine senatorio e del declino della prestigiosa istituzione. Non \u00e8 chiaramente noto quando il Senato romano scomparve in occidente, ma si sa dal registro gregoriano che il Senato ordin\u00f2 delle nuove statue dell'imperatore Foca e dell'imperatrice Leonzia nel 603. L'istituzione deve essere scomparsa nel 630, quando la Curia fu trasformata in chiesa da papa Onorio I. Il Senato continu\u00f2 ad esistere a Costantinopoli, capitale dell'Impero romano d'Oriente, fino a che scomparve nella met\u00e0 del XIV secolo."}
{"id": "4713761", "revid": "599013", "url": "https://it.wikipedia.org/wiki?curid=4713761", "title": "Mats M\u00f8ller D\u00e6hli", "text": "Biografia.\nM\u00f8ller D\u00e6hli nacque ad Oslo: figlio di Metter M\u00f8ller, fotografa per \"Dagbladet\", e Truls D\u00e6hli, giornalista sportivo per \"Verdens Gang\".\nCaratteristiche tecniche.\nP\u00e5l Berg, suo allenatore allo , lo descrisse come \"un talento eccezionale, con una tecnica superiore\".\nCarriera.\nClub.\nGiovanili.\nFin dalla giovane et\u00e0, M\u00f8ller D\u00e6hli gioc\u00f2 per il . Quando questa squadra dichiar\u00f2 il fallimento nel 2010, si trasfer\u00ec allo Stab\u00e6k. Gioc\u00f2 per la squadra riserve del club, prima di tornare al Lyn. M\u00f8ller D\u00e6hli fu scoperto all'et\u00e0 di 12 anni da John Vik, che raccomand\u00f2 al di ingaggiarlo. Il giocatore si allen\u00f2 quindi con i \"Red Devils\" in qualche occasione, per poi firmare un contratto a novembre 2010 e aggregarsi alle formazioni giovanili a febbraio 2011.\nManchester United.\nM\u00f8ller D\u00e6hli firm\u00f2 il suo primo contratto professionistico al compimento del 17\u00ba compleanno ed effettu\u00f2 il suo debutto in squadra nello stesso mese, in occasione di una sfida contro il . Le prestazioni nella formazione Under-18 di Paul McGuinness gli hanno permesso di essere promosso nella squadra riserve nel mese di luglio 2012. Il 22 luglio realizz\u00f2 il gol della vittoria contro il Longford, su assist del connazionale Joshua King.\nMolde.\nIl 3 luglio 2013, firm\u00f2 un contratto di due anni e mezzo con il , che sarebbe stato valido a partire dal 15 luglio, data di riapertura della finestra di trasferimento. Esord\u00ec nell'Eliteserien il 3 agosto, sostituendo Daniel Chima nella vittoria per 2-0 sul Brann. Il suo allenatore, Ole Gunnar Solskj\u00e6r, elogi\u00f2 la sua prestazione nella semifinale di Coppa di Norvegia 2013, vinta contro il : dichiar\u00f2 infatti che, in quel momento, M\u00f8ller D\u00e6hli sarebbe stato titolare nel Manchester United, comparando la sua situazione a quella del coetaneo Adnan Januzaj. Ebbe un ottimo impatto sulla stagione del Molde, tanto che nelle prima 8 partite disputate nel campionato norvegese, la sua percentuale di passaggi completati raggiunse il 91,88%.\nCardiff City.\nL'11 gennaio 2014, il del neo-tecnico Ole Gunnar Solskj\u00e6r annunci\u00f2 l'ingaggio di M\u00f8ller D\u00e6hli, che raggiunse cos\u00ec il suo ex allenatore nella Premier League. Esord\u00ec in squadra il 25 gennaio 2014, nel terzo turno dell'edizione stagionale della FA Cup: sostitu\u00ec Joe Mason nella vittoria per 0-1 sul campo del . Il 28 gennaio arriv\u00f2 invece il momento del debutto nella Premier League, stavolta subentrando a Craig Noone nella sconfitta per 2-0 contro il Manchester United. Il 29 marzo realizz\u00f2 la prima rete nella massima divisione inglese, nel pareggio per 3-3 contro il West Bromwich Albion. A fine stagione, la sua squadre retrocesse nella Championship.\nFriburgo.\nIl 22 dicembre 2014, il comunic\u00f2 sul proprio sito l'ingaggio di M\u00f8ller D\u00e6hli, che si leg\u00f2 al nuovo club con un contratto valido a partire dal 1\u00ba gennaio 2015.\nNazionale.\nM\u00f8ller D\u00e6hli gioc\u00f2 per la in un torneo in cui la sua squadra era contrapposta ai pari et\u00e0 della , della Francia e dell', in cui fu nominato miglior giocatore della manifestazione. Precedentemente, aveva debuttato il 21 settembre 2010, nella sconfitta per 3-0 contro la . Per via delle sue prestazioni nelle Nazionali giovanili, fu elogiato dagli ex calciatori Hallvar Thoresen e Nils Johan Semb, mentre Ole Gunnar Solskj\u00e6r lo nomin\u00f2 come uno dei pi\u00f9 grandi talenti del calcio europeo.\nAd agosto 2012, M\u00f8ller D\u00e6hli si prese una pausa dalla Nazionale, poich\u00e9 promosso nella squadra riserve del Manchester United: infatti, avrebbe continuato a giocare anche nella formazione Under-18 del club inglese, per cui decise cos\u00ec per ridurre il numero di incontri. Il mese seguente, ebbe un incontro con il commissario tecnico della , Per Joar Hansen, che gli disse che l'avrebbe presto voluto nella sua squadra. Dopo la qualificazione al campionato europeo di categoria del 2013, il successore di Hansen, Tor Ole Skullerud, dichiar\u00f2 di valutare la convocazione di M\u00f8ller D\u00e6hli per la manifestazione.\nDopo la sua pausa, M\u00f8ller D\u00e6hli fu convocato dalla , che avrebbe giocato tre incontri a La Manga del Mar Menor, a febbraio 2013. Fu squalificato per l'ultimo di questi match, poich\u00e9 rimedi\u00f2 due cartellini gialli in altrettante partite precedenti: fu cos\u00ec aggregato alla formazione Under-21, che anch'essa si trovava a La Manga. Il 30 settembre 2013, il suo nome fu incluso tra i convocati per le sfide contro e , valide per le qualificazioni al campionato europeo di categoria del 2015. Il 15 ottobre, fu titolare nella sconfitta per 1-3 contro la formazione israeliana.\nIl 5 novembre 2013, fu convocato da Per-Mathias H\u00f8gmo in Nazionale maggiore, in vista delle sfide amichevoli contro e . Il 15 novembre successivo, subentr\u00f2 a Per Ciljan Skjelbred nella sconfitta per 2-1 contro la formazione danese.\nIl 18 novembre 2020, a causa di molte assenze dovute a COVID-19, indossa per la prima volta la fascia di capitano della sua nazionale nel pareggio per 1-1 contro l' in Nations League.\nStatistiche.\nPresenze e reti nei club.\n\"Statistiche aggiornate al 26 marzo 2018.\""}
{"id": "4713763", "revid": "1573940", "url": "https://it.wikipedia.org/wiki?curid=4713763", "title": "Glasgow Storm", "text": "Il Glasgow Storm Basketball Club \u00e8 una societ\u00e0 britannica di pallacanestro fondata nel 2001 a Glasgow, in Scozia.\nLa squadra gioca presso il \"Scotstoun Leisure Centre\" di Glasgow. Oltre a partecipare alla Scottish Men's National League con la formazione senior, gareggia anche nella \"Strathclyde League Basketball Association\". Ha entrambe le squadre maschili e femminili a vari livelli giovanili."}
{"id": "4713770", "revid": "547034", "url": "https://it.wikipedia.org/wiki?curid=4713770", "title": "Davide Imperiale", "text": "Biografia.\nNacque nel 1540 da Andrea e Perinetta Spinola di San Luca. Nel 1565 sposa Aurelia de Marini Castagna da cui ha 5 figli.\nDavide Imperiale partecip\u00f2 alla battaglia di Lepanto del 7 ottobre 1571 contro l'Impero Ottomano come \"capitano di galere\". Quando una nave turca minacciava di speronare la galea \"Capitana\" al cui comando era Marcantonio Colonna, ammiraglio della flotta pontificia e comandante in seconda dell'intera flotta cristiana, sacrific\u00f2 eroicamente la propria nave, schiantandosi contro la nave turca per proteggere la nave del Colonna.\nCome ricompensa per il suo comportamento eroico, ottenne nel 1572 da Filippo II, re di Spagna, il vasto feudo di Oria in Terra d'Otranto tolto a Filippo Spinola, che comprendeva anche Casalnuovo (Manduria).\nNel 1575, compr\u00f2 per 140\u00a0000 ducati il feudo di Francavilla Fontana divenendone \"signore\" dando origine al ramo \"Imperiali di Francavilla\". \nDavide Imperiale mor\u00ec a Genova nel 1612, probabilmente avvelenato."}
{"id": "4713774", "revid": "124879207", "url": "https://it.wikipedia.org/wiki?curid=4713774", "title": "Hygrophorus hypothejus", "text": "Hygrophorus hypothejus \u00e8 un fungo appartenente alla famiglia Hygrophoraceae.\nDescrizione.\nIl cappello ha mediamente un diametro di 25-60 mm, dapprima emisferico con un umbone ottuso pi\u00f9 o meno rilevato, indi convesso e poi appianato infine depresso, a margine liscio o a maturit\u00e0 un po' costoluto, involuto, indi disteso, superficie glutinosa, liscia, cuticola spessa, separabile, colore bruno, bruno-oliva scuro e fino bruno.nerastro al centro in giovent\u00f9. A maturit\u00e0 gialloo-bruno, bruno-olivastro, verso il margine pi\u00f9 chiaro.\nLe lamelle sono decorrenti, rade, con brevi lamellule, abbastanza spesse, larghe, anche arcuate, di colore biancastro poi un po' giallognole, focate e anche anastomosate.\nIl gambo da 45.75 x 5-10 mm, cilindrico, regolare, slanciato, anche incurvato, attenuato verso il basso, dove pu\u00f2 essere appressato ad altri esemplari, in giovent\u00f9 porta un velo parziale, glutinoso che rimane sul gambo dopo l'apertura del cappello, superficie asciutta, leggermente pruinosa e anche finemente striata, giallognola in prossimit\u00e0 delle lamelle, in basso porta uno strato di glutine, abbondante fino alla porzione centrale, pi\u00f9 in basso porta poco glutine, corteccia rugosetta, colore biancastro, indi giallognolo come le lamelle, interno fibroso, poi si svuota.\nLa carne \u00e8 scarsa, solo al centro del cappello \u00e8 pi\u00f9 spessa, un po' fibrosa nel gambo, di colore biancastro, poi giallo chiaro, odore lieve, fungino, sapore insignificante.\n\u00c8 commestibile ma \u00e8 necessario asportare la cuticola a causa del glutine da cui \u00e8 ricoperta.\nHabitat in zone erbose e umide, sotto conifera, in particolare sotto Pinus, in pianura, collina, montagna, in autunno-inverno.\nSpore 7-8,5 x 4,5-5 millesimi di millimetri, ellittiche o un po' allungate.\nEpicute con numerose ife strette diametro 1.2-5 millesimi di millimetro, rialzate, lunghe fino a 200 millesimi di millimetro, inglobate in uno spesso strato gelatinoso, ramificate con numerosi giunti a fibbia."}
{"id": "4713778", "revid": "767487", "url": "https://it.wikipedia.org/wiki?curid=4713778", "title": "Dif Juz", "text": "I Dif Juz sono stati un gruppo musicale strumentale inglese post-punk, formatosi a Londra nel 1980 e attivo fino al 1986. Il nome Dif Juz si pronuncia come il termine inglese \"Diffuse\".\nStoria.\nIl gruppo nasce per iniziativa dei fratelli Alan (Duran Duran) e Dave Curtis, ai quali si aggiungono il bassista Gary Bromley e il sassofonista e batterista Richie Thomas. Il nome iniziale del gruppo fu London Pride. Con questo nome suonavano punk e tengono dei concerti a supporto di The Birthday Party e Jah Wooble.\nI primi pezzi vengono incisi nel 1981 e sono \"Huremics\" e \"Vibrating Air\". Nel 1983 viene pubblicato l'EP \"Who Says So\". Nel 1985 viene pubblicato l'LP \"Extractions\" (4AD). In questo album, che ha raggiunto un ottimo successo in Inghilterra, collabora Elizabeth Fraser dei Cocteau Twins (in \"Love Insane\") e anche il chitarrista dello stesso gruppo, Robin Guthrie, \u00e8 coproduttore.\nNel 1985 il gruppo intraprende un tour con i Cocteau Twins. L'anno seguente viene pubblicato \"Out of the Trees\", un mini-CD che contiene i primi due EP con versioni alternative e diverso missaggio.\nDopo di ci\u00f2 il gruppo si scioglie e i diversi componenti intraprendono strade differenti: Dave Curtis entra nei The Wolfgang Press e collabora con This Mortal Coil e altre band. Richie Thomas lavora con The Jesus and Mary Chain, Butterfly Child, Moose, Cocteau Twins e April March.\nNel 1999 una canzone dei Dif Juz viene inserita nella compilation \"Soundpool\"."}
{"id": "4713786", "revid": "869733", "url": "https://it.wikipedia.org/wiki?curid=4713786", "title": "Episodi speciali di Power Rangers Megaforce", "text": "Gli episodi speciali di \"Power Rangers Megaforce\" sono stati trasmessi sul canale statunitense Nickelodeon il 19 ottobre 2013 ed il 7 dicembre 2013\nIl Mostro di Halloween.\nTrama.\nIn questo speciale di Halloween, i Rangers incontrano un medium la cui sfera di cristallo curiosamente mostra loro delle precedenti battaglie. Il chiaroveggente si rivela essere un mutante chiamato Glytcher che tenta di causare malfunzionamenti in tutti i dispositivi elettronici della citt\u00e0. Con l'aiuto di Emma, i Rangers dovranno trovare una soluzione per sconfiggerlo e salvare Halloween.\nBuon Natale Da Robo Knight.\nTrama.\nRobo Knight apprende il vero significato del Natale da un gruppo di bambini, quando viene scambiato per un regalo natalizio e messo in una cassa diretta in Africa."}
{"id": "4713787", "revid": "486946", "url": "https://it.wikipedia.org/wiki?curid=4713787", "title": "Misericordia di Dio (ebraismo)", "text": ""}
{"id": "4713789", "revid": "339392", "url": "https://it.wikipedia.org/wiki?curid=4713789", "title": "Giustizia di Dio (ebraismo)", "text": ""}
{"id": "4713790", "revid": "767487", "url": "https://it.wikipedia.org/wiki?curid=4713790", "title": "Viandante, se giungi a Spa...", "text": "Viandante, se giungi a Spa... (\"Wanderer, kommst du nach Spa\u2026\") \u00e8 un racconto breve dell'autore tedesco Heinrich B\u00f6ll.\nIl racconto narra la storia di un soldato della seconda guerra mondiale gravemente ferito, trasportato in barella nel suo vecchio liceo, che aveva lasciato solo tre mesi prima e che serve ora da infermeria militare. Gradualmente il soldato si rende conto di dove si trova, ma tenta di negarlo a s\u00e9 stesso nel corso di un lungo monologo interiore nonostante gli ritornino in mente via via vari particolari del vecchio liceo. Alla fine del racconto, nella sala da disegno dove deve essere operato, il giovane trova una prova inequivocabile che si tratti proprio della sua vecchia scuola: riconosce la propria grafia in un pezzo di frase scritto sulla lavagna (\"Viandante, se giungi a Spa...\").\nIl racconto \u00e8 stato pubblicato per la prima volta nel 1950 come racconto di testa dell'omonima raccolta, apparsa presso l'editore Friedrich Middelhauve. Oggi \"Viandante, se giungi a Spa...\" \u00e8 considerato uno dei racconti pi\u00f9 noti di B\u00f6ll, oltre che della cosiddetta \"Letteratura delle macerie\".\nTrama.\nAll'inizio del racconto il narratore si trova in auto e viene trasportato attraverso una citt\u00e0 in fiamme non identificata. Cos\u00ec come la tratta gi\u00e0 percorsa, nemmeno la durata del viaggio \u00e8 chiara. Il protagonista viene portato in un lazzaretto provvisorio situato all'interno di una scuola. Il percorso attraverso i corridoi e le scalinate viene descritto in maniera estremamente accurata dal narratore, che viene trasportato su una barella e a cui ogni cosa appare incredibilmente familiare, bench\u00e9 rifiuti di riconoscere la scuola come la sua e attribuisca tutto alla febbre e ai dolori che lo attanagliano. L'io narrante arriva addirittura a formulare l'ipotesi che forse tutte le scuole sono costruite e arredate allo stesso modo, cosicch\u00e9 non sarebbe sorprendente che gli sembri di riconoscere ogni quadro e ogni insegna sulle porte delle aule.\nNell'aula in cui attende il medico chiede a un commilitone dove si trovi: cos\u00ec scopre di essere davvero a Bendorf, sua citt\u00e0 natale, ma non \u00e8 ancora certo di trovarsi proprio nel liceo intitolato a Federico il Grande che ha frequentato per 8 anni. Questa domanda \u00e8 affiancata da un'altra circa l'entit\u00e0 delle ferite riportate. La risposta ad entrambe le domande giunge quasi contemporaneamente: su una lavagna \u00e8 ancora leggibile, nella sua grafia e scritto in caratteri eccessivamente grandi (cosa che aveva provocato la rabbia dell'insegnante di disegno), la citazione incompleta \"Viandante se giungi a Spa...\" (in tedesco \"Wanderer, kommst du nach Spa\u2026\") Subito dopo aver verificato l'effettivo luogo della sua degenza arriva la scoperta della propria condizione: ha perso entrambe le braccia e gli rimane una sola gamba. Il pompiere che si \u00e8 occupato di lui fino all'arrivo del medico \u00e8 il vecchio custode della sua scuola, con il quale durante la ricreazione era solito bere latte, e con\nsi conclude la narrazione.\nIl protagonista, da poco uscito dalla guerra, non solo \u00e8 tornato nei luoghi della sua infanzia, ma si ritrova nella condizione di un impotente lattante (\u00e8 lui stesso a paragonare il suo riflesso sulla superficie di una lampadina ad un embrione). Si rende conto che sta per morire, ma senza saperne il perch\u00e9. Anche se il racconto \u00e8 scritto al passato, come se venisse narrato a posteriori, non \u00e8 dato sapere se la figura narrante \u00e8 sopravvissuta alle ferite.\nTitolo.\nIl titolo \u00e8 ripreso direttamente dalla traduzione ad opera di Schiller di un distico del poeta greco Simonide scritto per commemorare la battaglia delle Termopili:\nQuesti versi, nell'originale in greco antico, sono incisi su una lapide commemorativa per gli Spartani caduti durante la difesa delle Termopili contro i Persiani (nel 480 a.C.). La frase esalta originariamente la morte per la patria nel corso di una guerra difensiva.\nLa scelta di un simile motto nella lezione di disegno del protagonista non \u00e8 scelta casualmente come esercizio di scrittura, ha al contrario la funzione di preparare i giovani uomini alla morte in guerra. Non solo la citazione, ma anche l'arredamento complessivo della scuola testimoniano che lo scopo educativo del liceo in questione non era pi\u00f9 meramente \"umanistico\". Accanto a dipinti decorativi raffiguranti fregi del Partenone e dello Spinario il ferito riconosce un quadro raffigurante la vita coloniale in Togo, mentre tra i ritratti dei filosofi dell'antichit\u00e0 fanno capolino anche esempi dell'ideologia nazionalsocialista della razza.\nIl titolo si riferisce anche alla citt\u00e0 belga di Spa, in cui alla fine della prima guerra mondiale si trovava il quartier generale tedesco e in cui l'imperatore Guglielmo II fu costretto ad abdicare. In tal modo il titolo richiama anche l'attenzione sulle vittime della precedente guerra e sulla ripetizione degli avvenimenti di guerra."}
{"id": "4713792", "revid": "1543377", "url": "https://it.wikipedia.org/wiki?curid=4713792", "title": "Irlanda ai Giochi della XIX Olimpiade", "text": "L'Irlanda partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di 31 atleti impegnati in 7 discipline per un totale di 32 competizioni. Portabandiera fu il pugile Jim McCourt, gi\u00e0 medaglia di bronzo a . Fu la nona partecipazione dell'Irlanda ai Giochi estivi. Non fu conquistata nessuna medaglia."}
{"id": "4713796", "revid": "1793900", "url": "https://it.wikipedia.org/wiki?curid=4713796", "title": "Tavoletta di biccherna del camarlengo Ranieri Pagliaresi", "text": "La tavoletta di biccherna del camarlengo Ranieri Pagliaresi \u00e8 un dipinto a tempera su tavola (35,4x24,4 cm) di Dietisalvi di Speme, datato al 1270 e conservato nell'Archivio di Stato di Siena (inv. n. 4). \nStoria.\nTra le pi\u00f9 antiche tavolette di biccherna pervenutaci, riporta l'iscrizione che la riferisce al semestre gennaio/giugno 1270 (1269 sull'iscrizione, secondo il computo ab incarnatione):\nTraduzione: \"Libro del camarlengo del comune di Siena Ranieri Pagliaresi al tempo del conte Guido Novello, potest\u00e0 e capitano generale della citt\u00e0 di Siena, nei primi sei mesi della sua reggenza, anno domini 1269\".\nLa tavoletta rilegava la copertina del registro della Biccherna, ed \u00e8 di propriet\u00e0 del Comune di Siena fin dalla sua realizzazione, finendo poi, con le altre tavolette, all'Archivio di Stato, nonostante la diaspora che riguard\u00f2 alcune di esse avviata nel Settecento. Questa tavoletta fa infatti parte del gruppo che l'abate Luigi De Angelis raccolse nella biblioteca cittadina, prima di venire trasferite all'Accademia di belle arti nel 1816 e poi all'archivio appena dopo la sua fondazione nel 1858. \nRiferita all'inizio a Vigoroso da Siena (De Angelis, 1816), fu poi ascritta da Romagnoli (1835) a Dietisalvi di Speme grazie alla notizia di un pagamento di dieci soldi registrato nel Libro del Camarlengo. L'opera fu considerata dagli studiosi di storia dell'arte per\u00f2 solo dal 1982, nel tentativo di chiarire la personalit\u00e0 dell'artista che la dipinse. Fu solo con Luciano Bellosi comunque (1991), che Dietisalvi di Speme ebbe il rilievo di caposcuola della pittura a Siena prima di Duccio, riferendogli molte opere gi\u00e0 assegnate a Guido da Siena, proprio grazie al confronto con alcune opere certe come questa tavoletta.\nDescrizione e stile.\nLe prime tavolette di biccherna hanno un'impostazione simile. Nel registro superiore si trova l'iscrizione e la rappresentazione del camarlengo nel suo ufficio finanziario, in questo caso seduto a un banco mentre prende alcune monete reggendo un sacchetto con l'altra mano. Nella parte inferiore, qui assente, si trovano solitamente una serie di stemmi. \nIl camarlengo \u00e8 ritratto di profilo, davanti a una casupola con arco che allude evidentemente al suo ufficio. L'artista, pur nella stilizzazione ancora medievale, dimostra qui un'attenzione ai dettagli e al dato naturale, come nella resa della cuffia tesa del Camarlengo, nell'orecchio sinistro che vi compare al di sotto, nel mantello foderato di pelliccia con spacchi laterali per le braccia, nelle maniche ampie fino al gomito ma strette al polso, chiuse da una fila di bottoncini. Il tratto pittorico appare morbido, pi\u00f9 fluido di quello di opere come la \"Madonna del Voto\" (che infatti viene riferita a qualche anno prima, il 1267 circa), riscontrabile ad esempio anche in opere come le parti esterne del reliquiario del Beato Gallerani nella Pinacoteca nazionale di Siena (inv. 5), dimostrando l'emancipazione graduale dalle influenze di Coppo di Marcovaldo, per ispirarsi piuttosto al pisano Gilio di Pietro."}
{"id": "4713803", "revid": "465169", "url": "https://it.wikipedia.org/wiki?curid=4713803", "title": "Singel (Amsterdam)", "text": "Il Singel (anticamente: Cingel, letteralmente \"cintura\", \"fossa\") \u2013 da non confondere con il Singelgracht \u2013 \u00e8 un canale (\"gracht\") e via (su due lati) di Amsterdam, che \"taglia\" in due la parte settentrionale della citt\u00e0: scavato tra il 1428 e il 1450, \u00e8 il pi\u00f9 antico e il pi\u00f9 interno della cosiddetta \"cerchia dei canali\" (\"Grachtengordel\"), a cui - per via della sua \"curva\" - conferisce la caratteristica forma a ferro di cavallo. Fino al XV secolo, segnava i confini della citt\u00e0.\nDescrizione.\nIl Singel delimita il confine orientale e meridionale della Nieuwe Zijde (\"parte nuova\"), il confine meridionale della Oude Zijde (\"parte vecchia\"), il confine orientale della \"Cerchia dei Canali centrale\" e il confine settentrionale della \"Cerchia dei Canali est\" o \"Cerchia dei Canali sud\"). Si trova tra l'Herengracht (\"Canale dei Signori\") e Spuistraat.\nScorre dall'IJ fino a Muntplein (la piazza con la celebre Muntoren, la \"torre della zecca\"), dove si getta nell'Amstel e precisamente nel tratto chiamato \"Binnen Amstel\" (\"Amstel interno\"). \u00c8 collegato al Singelgracht tramite il Brouwersgracht (\"Canale dei birrai\").\nMolti edifici, specie nella sua parte iniziale, erano in origine dei magazzini adibiti allo stoccaggio delle merci.\nQuasi tutti gli edifici con frontone del canale risalgono al periodo compreso tra il 1600 e il 1650.\nStoria.\nChiamato in origine \"Stedegracht\" (\"canale cittadino\") , fu realizzato a partire dal 1428 nell'ambito di un progetto di ampliamento della citt\u00e0, la cui superficie pass\u00f2 da 41 a 79 ettari.\nInizialmente era stato concepito come via artificiale per il commercio ed il trasporto delle merci e solo in seguito divenne zona residenziale.\nNel 1481, furono erette sul lato interno del canale le mura cittadine.\nIl canale perse la sua funzione difensiva nel 1586, quando la citt\u00e0 di Amsterdam - per difendersi dagli Spagnoli - costru\u00ec un terrapieno in corrispondenza dello Herengracht.\nDa allora, si iniziarono a costruire cos\u00ec lungo il Singel anche delle abitazioni.\nAd inizio 2013, si discusse sull'eventualit\u00e0 di ribattezzare il Singel con il nome \"Koningsgracht\" (\"Canale della regina\") in onore di Beatrice dei Paesi Bassi dopo la sua abdicazione, ma la proposta fu rigettata."}
{"id": "4713804", "revid": "599013", "url": "https://it.wikipedia.org/wiki?curid=4713804", "title": "Singel", "text": ""}
{"id": "4713807", "revid": "123752261", "url": "https://it.wikipedia.org/wiki?curid=4713807", "title": "Don Beddoe", "text": "Ha recitato in oltre 180 film dal 1937 al 1984 ed \u00e8 apparso in oltre cento produzioni televisive dal 1950 al 1984. \u00c8 stato accreditato anche con i nomi Donald T. Beddoe e Donald Beddoe.\nBiografia.\nDon Beddoe nacque a Pittsburgh, in Pennsylvania, il 1\u00ba luglio 1903. Cominci\u00f2 la sua carriera di attore in teatro a Broadway dopo una breve parentesi da giornalista a Cincinnati.\nRecit\u00f2 nel 1937, non accreditato, nel film \"The 13th Man\" e in televisione nell'episodio \"The Wrong Man\" della serie televisiva \"Il cavaliere solitario\", andato in onda il 3 agosto 1950, nel ruolo di Jess Latham. Dopo questi esordi, intraprese poi una fruttuosa carriera cinematografica e televisiva, partecipando, spesso come interprete secondario, a centinaia tra film ed episodi di serie televisive dagli anni 50 fino al 1984, anno del suo ritiro dalle scene. Interpret\u00f2, tra gli altri, il ruolo di Mr. Thatcher in tre episodi della serie televisiva \"La tata e il professore\" dal 1970 al 1971.\nLa sua ultima apparizione sul piccolo schermo avvenne nell'episodio \"Another Song for Christmas\" della serie televisiva \"Autostop per il cielo\", andato in onda il 19 dicembre 1984, che lo vede nel ruolo di Kris, mentre per il grande schermo l'ultima interpretazione risale al film \"Nickel Mountain\" del 1984 in cui interpreta Doc Cathey.\nMor\u00ec a Laguna Hills, in California, il 19 gennaio 1991."}
{"id": "4713816", "revid": "125446064", "url": "https://it.wikipedia.org/wiki?curid=4713816", "title": "1re division blind\u00e9e", "text": "La 1\u00aa Divisione corazzata (in francese 1re division blind\u00e9e, 1re DB) era una formazione corazzata costituita nel maggio 1943 nel Nord Africa francese durante la seconda guerra mondiale secondo il programma di costituzione e potenziamento di un nuovo esercito francese, formato dall'unione della vecchia Armata d'Africa e delle Forze francesi libere, per combattere accanto agli Alleati contro la Germania nazista.\nLa divisione, comandata dal generale Jean Touzet du Vigier, uno dei maggiori esperti francesi di guerra con mezzi corazzati, ed equipaggiata con il moderno materiale fornito dagli Stati Uniti, entr\u00f2 in combattimento nell'agosto 1944 partecipando all'operazione Dragoon, lo sbarco in Provenza. Inquadrata nella 1\u00aa Armata francese del generale Jean de Lattre de Tassigny, consegu\u00ec una serie di brillanti vittorie nel settore meridionale del fronte occidentale, contribuendo alla liberazione dell'Alsazia e della Lorena e partecipando all'invasione della Germania meridionale.\nDopo la guerra rimase in servizio attivo nell'Arm\u00e9e de terre fino al 1999 quando, nel quadro del processo di ristrutturazione dell'esercito francese, \u00e8 stata trasformata in 1re brigade m\u00e9canis\u00e9e.\nStoria.\nCostituzione e organizzazione.\nNel 1943, dopo lo sbarco anglo-americano nel Nord Africa, un nuovo esercito francese aveva iniziato a formarsi nel territorio africano secondo gli accordi conclusi tra i dirigenti statunitensi e il generale Henri Giraud; esso prevedeva in origine la costituzione di undici divisioni modernamente armate, otto divisioni di fanteria motorizzata e tre divisioni corazzate (\"division blind\u00e9e\"). Queste unit\u00e0 sarebbero state equipaggiate con materiale di provenienza statunitense. Finalmente, dopo molte complicazioni organizzative e accese discussioni tra francesi e statunitensi per i ritardi nelle consegne di materiale, le tre divisioni corazzate, tra cui la 2e division blind\u00e9e strettamente legata al generale Charles de Gaulle, iniziarono ad essere costituite.\nLa 1re division blind\u00e9e discendeva direttamente dalla \"Brigade L\u00e9g\u00e8re M\u00e9canique\" (BLM) che aveva combattuto in Tunisia nel 1942-43. Il 28 gennaio 1943, il comandante di questa brigata, il generale Jean Touzet du Vigier, prese il comando, dopo aver ceduto la guida della BLM al generale Brossin de Saint-Didier, della nuova formazione corazzata. Il generale install\u00f2 il suo posto di comando a Mascara dove si trovava il \"Centre d'Organisation des Unit\u00e9s blind\u00e9es\", la struttura direttiva incaricata di costituire le nuove unit\u00e0.\nIn origine la 1re division blind\u00e9e comprendeva un reggimento da ricognizione, il \"3e chasseurs d'Afrique\" di Costantina, due reggimenti di carri, 1\u00b0 e 5\u00b0 di Orano e Maison Carr\u00e9e e un altro reggimento di \"chasseurs d'Afrique\", il 9\u00b0, che avrebbe costituito l'unit\u00e0 cacciacarri (\"tank-destroyers\"). Si aggiungevano a queste quattro formazioni, un reggimento motorizzato, il 2\u00b0 zuavi di Orano, il 68\u00ba reggimento d'artiglieria di Tunisi, l'88\u00ba battaglione del genio, appena creato a Port-Lyautey. Nel corso del mese di maggio 1943 la divisione fu raggiunta da reparti di trasmissioni e dei servizi; quindi venne costituito il \"2e r\u00e9giment de cuirassiers-chars\", il cui numero ricordava al generale du Vigier il vecchio reggimento che egli aveva comandato nel 1940. Touzet du Vigier venne promosso generale di divisione il 25 agosto 1943 e tutte le forze a sua disposizione furono concentrate a Mascara.\nLa 1re division blind\u00e9e era stata ufficialmente costituita fin dal 1\u00ba maggio 1943 e si sarebbe articolata, secondo i metodi statunitensi, in tre raggruppamenti tattici, denominati secondo le norme statunitensi \"Combat Command\"; fu sotto questa forma che la 1re DB, come le altre due divisioni corazzate francesi, sarebbe stata impegnata nel corso della campagna del 1944-1945.\nPrima del definitivo inserimento della divisione all'interno della 1\u00aa Armata francese del generale Jean de Lattre de Tassigny, in un primo tempo denominata \"Arm\u00e9e B\", costituita per prendere parte allo sbarco in Provenza, la 1re division blind\u00e9e sostitu\u00ec il \"2e r\u00e9giment de zouaves\" con tre battaglioni indipendenti del 1\u00ba, 2\u00ba e 3\u00ba reggimento zouavi che costituirono una \"demi-brigade\". Alla fine del mese di luglio 1944 ebbero inizio i primi imbarchi a Mers-el-K\u00e9bir; i convogli salparono tra il 10 e l'11 agosto. Era previsto che il corpo di spedizione alleato sbarcasse tra Saint-Tropez e Saint-Rapha\u00ebl; all'alba del 15 agosto la grande flotta si raggrupp\u00f2 a nord-ovest della Corsica e si diresse verso nord. Con l'operazione Dragoon ebbe quindi inizio l'impegno diretto della divisione corazzata comandata dal generale Touzet du Vigier. La 1re DB che sbarc\u00f2 in Provenza nell'agosto 1944 era composta dal 73% di soldati europei e dal 27% di soldati indigeni delle colonie africane francesi.\nLa 1re DB scelse il motto \"Nomine et Virtute Prima\", \"la prima sia per il nome che per il valore\", e adott\u00f2, su indicazione del generale Touzet du Vigier, l'insegna della Croce di Saint-Louis, in riferimento al luogo di costituzione della grande unit\u00e0, la Tunisia, dove il re di Francia Luigi IX era morto nel 1270.\nLe operazioni condotte dalla 1re division blind\u00e9e durante la seconda guerra mondiale possono essere suddivise in tre fasi distinte:\nDalla Provenza ai Vosgi.\nLa 1re division blind\u00e9e venne assegnata in rinforzo del 6\u00ba corpo d'armata statunitense del generale Lucian K. Truscott fin dalla prima fase degli sbarchi dell'operazione Dragoon; in un primo tempo intervenne soprattutto il \"Combat Combat 1\" del colonnello Charles Aim\u00e9 Sudre quindi, dopo la costituzione delle prime teste di ponte sulle spiagge, l'intera divisione al comando del generale du Vigier partecip\u00f2 alla presa di Tolone e Marsiglia e alla liberazione della Provenza. In seguito la forza blindata attravers\u00f2 con dei mezzi improvvisati il fiume Rodano, si raggrupp\u00f2, dopo quindici giorni dallo sbarco, sulla riva occidentale del fiume e inizi\u00f2, alle dipendenze del 2\u00ba corpo d'armata francese del generale Joseph de Monsabert, una brillante avanzata di oltre 600 chilometri fino ai piedi dei Vosgi, caratterizzata da una serie di combattimenti vittoriosi e dalla liberazione di Saint-\u00c9tienne, Lione, Chalon-sur-Sa\u00f4ne, Chagny, Beaune, Digione e Langres.\nDopo questa fase di guerra di movimento, ebbero inizio per la 1re division blind\u00e9e le difficolt\u00e0 della lenta e complessa penetrazione attraverso le vallate dei Vosgi, resa particolarmente sofferta dal fango, dalla pioggia e dalla neve. Dopo quarantacinque giorni di faticose manovre in direzione di Le Thillot, la divisione giunse alle porte dell'Alsazia il 18 ottobre 1944.\nAl termine di questo primo periodo di operazioni la 1re DB venne citata per la prima volta nell'ordine del giorno dell'esercito.\nI combattimenti in Alsazia.\nNel corso della seconda fase delle operazioni la 1re division blind\u00e9e raggiunse nuovi successi: fu la prima unit\u00e0 alleata a penetrare in Alsazia e soprattutto la prima a raggiungere il Reno.\nL'offensiva dell'armata del generale de Lattre ebbe inizio dall'alta valle del Doubs il 14 novembre e riusc\u00ec a disgregare le difese tedesche attraverso il varco di Belfort. La 1re DB del generale du Vigier, operando inquadrata nel 1\u00ba corpo d'armata del generale Antoine B\u00e9thouart, si infiltr\u00f2 lungo la frontiera svizzera e arriv\u00f2 il 18 novembre a Delle attraversando subito, su un ponte presidiato da combattenti della Resistenza, il fiume Allaine. Il giorno seguente, il \"Combat Command 3\" del colonnello Caidairou, elemento di punta della 1re division blind\u00e9e, entr\u00f2 in Alsazia; i carri francesi percorsero quasi cento chilometri in due giorni e dispersero una serie di deboli reparti tedeschi; alle ore 17.00 occuparono Jettingen a quindici chilometri dal Reno. Alle ore 18.30 il plotone di carri del tenente Jean de Loisy raggiunse per primo il grande fiume a Rosenau, dopo una rapida avanzata finale attraverso le cittadine di Helfrantzkirch, Kappelen e Bartenheim. Il reparto corazzato francese apparteneva al 4\u00ba squadrone del \"2e chasseurs d'Afrique\"; il tenente Loisy sarebbe rimasto ucciso pochi giorni dopo, il 23 novembre, all'interno del suo carro armato colpito dal colpo di un panzerfaust tedesco durante l'attacco alla caserma Lefebvre a Mulhouse.\nIl 20 novembre i mezzi corazzati del gruppo del colonnello Caidairou sfruttarono la vittoria ed entrarono a Huningue e quindi, avanzando verso nord, raggiunsero e liberarono Mulhouse. Dopo il brillante successo tuttavia la 1re division blind\u00e9e il 21 novembre venne contrattaccata sul fianco da forze di riserva tedesche e in un primo momento rimase isolata nella sua testa di ponte sul Reno; il generale B\u00e9thouart fece intervenire le altre divisioni del suo corpo d'armata e alla fine i tedeschi furono a loro volta sconfitti e tagliati fuori sul confine svizzero; la 1re DB del generale du Vigier pot\u00e9 riaprire le sue comunicazioni e riprendere l'offensiva. Tuttavia, nonostante nuovi successi e il congiungimento il 28 novembre del 1\u00ba e del 2\u00ba corpo d'armata francese nella regione di Burnhaupt-le-Bas, i tedeschi riuscirono a mantenere il possesso di una ampia testa di ponte a ovest del Reno intorno a Colmar.\nPer due mesi la 1re division blind\u00e9e, al cui comando alla fine di dicembre il generale Aim\u00e9 Sudre prese il posto del generale du Vigier, dovette svolgere, in un rigido ambiente invernale con freddo intenso e neve, compiti difensivi sul Doller, a nord di Mulhouse, sul fianco meridionale della cosiddetta \"sacca di Colmar\". Dopo il fallimento dell'operazione Nordwind e la difesa di Strasburgo, il 20 gennaio 1945 finalmente la 1\u00aa Armata francese del generale de Lattre pot\u00e9 iniziare l'attacco finale sui lati settentrionale e meridionale della sacca di Colmar. Con un tempo proibitivo, in mezzo a tempeste di neve, i carri della 1e DB, schierati in appoggio alle altre divisioni del 1\u00ba corpo d'armata, non riuscirono ad ottenere successi decisivi; infine dopo tre settimane di aspri combattimenti, la 1\u00aa Armata liber\u00f2 definitivamente l'Alsazia; Colmar cadde il 2 febbraio 1945. La divisione corazzata, dopo una lenta e difficile avanzata in mezzo alla neve e attraverso i campi minati, pot\u00e9 finalmente progredire rapidamente dal 4 febbraio e il 9 febbraio 1945, dopo aver rastrellato la foresta della Hardt, raggiunse il ponte sul Reno di Chalamp\u00e9 che i tedeschi fecero in tempo a distruggere. Termin\u00f2 in questo modo la campagna di Francia della 1re DB che, iniziata il 15 agosto 1944 sulle coste della Provenza, si concluse sei mesi pi\u00f9 tardi sulle rive del Reno.\nAlla fine di questo secondo periodo di operazioni , la 1re division blind\u00e9e venne citata per la seconda volta all'ordine del giorno dell'esercito.\nL'avanzata in Germania.\nAll'inizio del terzo periodo della storia operativa della 1re DB durante la seconda guerra mondiale, il 5 aprile 1945, il \"Combat Command 2\" entr\u00f2 in Germania. Combattendo insieme alla 9e division d'infanterie coloniale, i carri armati aprirono la strada attraverso la Foresta Nera, quindi raggiunsero Baden-Baden e l'importante nodo di comunicazioni di Freudenstadt. Poco dopo, il \"Combat Command 3\" entr\u00f2 a sua volta in azione in appoggio alle truppe coloniali. Dopo aver marciato su Kehl e Offenburg, i reparti di questo gruppo si spinsero a sud, occuparono Friburgo il 21 aprile e si congiunsero con il resto della 1re division blind\u00e9e il 28 aprile a sud-ovest di Ulma. Nel frattempo il grosso della 1re DB aveva attraversato il Reno il 17 aprile e il generale Sudre, sempre al comando della divisione, aveva potuto raggruppare le sue forze intorno a Freudenstadt e, inquadrato nel 1\u00ba corpo d'armata, spingere i reparti nel cuore del territorio nemico.\nLa divisione corazzata quindi si diresse verso il Danubio passando per Rottweil e Horb am Neckar, quindi super\u00f2 il fiume il 21 aprile a M\u00fcllheim e Tuttlingen e, mentre contemporaneamente completava l'accerchiamento a Stockach delle forze tedesche ancora in combattimento nella Foresta nera, continu\u00f2 ad avanzare lungo il Danubio da Sigmaringen fino a Ulma dove si colleg\u00f2 con il \"Combat Command 3\" e con le truppe americane della 7\u00aa Armata provenienti da nord. Da questa posizione, la 1re DB cambi\u00f2 direzione alla sua avanzata e si diresse a sud lungo la riva sinistra dell'Iller, occup\u00f2 il 30 aprile Immenstadt e attravers\u00f2 la frontiera austriaca a Aach e Oberstdorf. Avendo di fronte aspri sentieri di montagna, la divisione corazzata si raggrupp\u00f2 a Biberach e lasci\u00f2 avanzare le unit\u00e0 di fanteria.\nLa 1re division blind\u00e9e, la divisione della Croce di Saint-Louis, dopo essere stata la prima unit\u00e0 alleata a raggiungere il Reno nel novembre 1944 e ad arrivare al Danubio nell'aprile 1945, concluse brillantemente la sua avanzata con una serie di successi e svolse un ruolo importante nella vittoria finale della 1\u00aa Armata francese. In particolare durante la campagna conclusiva in Germania, il \"Combat Command 2\" nella Foresta nera, il \"Combat Command 3\" nella pianura del Baden, infine l'intera 1re DB nella valle del Danubio, combatterono con efficacia e determinazione fino al 7 maggio 1945, data della resa senza condizioni della Germania.\nAl termine del terzo ed ultimo periodo delle operazioni, la 1re DB venne citata per la terza volta nell'ordine del giorno dell'esercito francese.\nDopo la guerra.\nDopo la fine delle ostilit\u00e0, la 1re division blind\u00e8e raggiunse la zona di occupazione assegnata nel Palatinato, intorno a Landau in der Pfalz dove rimase per due mesi. La divisione invi\u00f2 a Berlino il 1\u00ba luglio 1945 il primo distaccamento incaricato di rappresentare la Francia costituito da uno squadrone del \"3e chasseurs d'Afrique\" con il suo comandante, tenente colonnello Guibert, uno squadrone del \"9e chasseurs d'Afrique\", due compagnie del 1\u00e0 e 3\u00b0 zuavi, un distaccamento del traino. Dopo il miglioramento dell'organizzazione del settore francese di Berlino, si recarono nella citt\u00e0 tedesca anche lo stato maggiore della divisione e del \"Combat Command 2\". Il 5 settembre 1945 lo stato maggiore della 1re DB venne trasferito a Treviri e l'intera divisione, a effettivi ridotti per la smobilizzazione, ritorn\u00f2 in Francia dove stazion\u00f2 fino al marzo 1946 nelle zone di Bourges, Ch\u00e2tellerault, Nantes e Angoul\u00eame.\nLa 1re division blind\u00e9e venne in un primo momento disciolta il 31 marzo 1946 ma venne poi riattivata, in seguito all'inizio della guerra fredda nel 1948 e rimase in servizio nell'Arm\u00e8e de terre fino al 1999 quando, nel quadro del processo diristrutturazione dell'esercito \u00e8 stata trasformata il 1re brigade m\u00e9canis\u00e9e con sede a Ch\u00e2lons-en-Champagne."}
{"id": "4713818", "revid": "767487", "url": "https://it.wikipedia.org/wiki?curid=4713818", "title": "Rick Schmidt", "text": "Carriera.\nHa giocato dal 1972 al 1975 alla Universit\u00e0 dell'Illinois di Urbana-Champaign. Nel 1974 venne convocato dagli per i Mondiali 1974: disput\u00f2 6 partite, contribuendo alla vittoria della medaglia di bronzo.\nTerminata la carriera universitaria, venne selezionato al Draft NBA 1975 dagli Utah Jazz, al sesto giro con la 91\u00aa scelta assoluta, ma lasci\u00f2 l'attivit\u00e0 cestistica lavorando prima nel settore assicurativo, poi in quello immobiliare."}
{"id": "4713819", "revid": "767487", "url": "https://it.wikipedia.org/wiki?curid=4713819", "title": "Seefeel", "text": "I Seefeel sono un gruppo musicale inglese di post-rock e musica elettronica. Sono stati attivi dal 1992 al 1996. Nel 2007 Clifford e Peacock (due dei membri iniziali) hanno annunciato il ritorno del gruppo.\nStoria.\nPrima parte della carriera (1992-1996).\nMark Clifford inizia a contattare dei musicisti nel 1991 e nel 1992 forma i Seefeel con la cantante Sarah Peacock, il percussionista Justin Fletcher e il bassista Daren Seymour (che subentra a Mark von Hoen, amico di Clifford la cui esperienza nel gruppo dura solo pochi mesi). Dopo i primi demo, nel 1993 registrano il primo EP. Si tratta di \"More Like Space\" (Too Pure), che \u00e8 caratterizzato da un mix di diversi generi musicali, ossia dub, post-rock, noise pop e ambient.\nDopo pochi mesi i Seefeel danno alle stampe il primo album, \"Quique\" (1993). Il disco, costituito da nove pezzi, mette le radici nella scena shoegaze inglese, ma si trovano anche tracce di musica psichedelica. Il disco non \u00e8 propriamente un successo commerciale (15.000 copie), ma trova numerosi consensi dalla critica. Robin Guthrie (Cocteau Twins) contatta Clifford nel 1995 e lo invita a partecipare alla raccolta di remix \"Otherness\". Inizia cos\u00ec una solida collaborazione tra i due che confluir\u00e0 nell'esperienza degli Sneakster.\nSempre nel 1995 viene pubblicato il secondo album in studio. Si tratta di \"Succour\". Le chitarre lasciano in parte spazio alla base ritmica, il che fa accostare l'album alla musica ambient e al trip hop, molto in voga in quegli anni a Bristol. Scompare anche, quasi del tutto, la voce della Peacock.\nNel 1996 esce \"(CH-VOX)\". A quel punto la band per\u00f2 si \u00e8 gi\u00e0 sciolta. \"(CH-VOX)\" \u00e8 una raccolta di sei tracce. Il gruppo si divide e ogni membro intraprende una propria attivit\u00e0 parallela.\nPeriodo di progetti paralleli (1996-2007).\nMark Clifford, in particolare, incontra Sophie Hinkley, con cui inizia a scrivere. Si formano cos\u00ec gli Sneakster, che pubblicano l'EP \"Fifty Fifty\" nel 1999 e poi l'album \"Pseudo-Nouveau\". \nNel 2000 il duo pubblica una versione estesa del precedente album contenente due remix di Robin Guthrie (Cocteau Twins) e un inedito. L'esperienza degli Sneakster termina qui, con la Hinkley che decide di lasciare totalmente la musica.\nUn altro progetto parallelo dei Seefeel \u00e8 rappresentato dagli Scala. La band fa capo a Sarah Peacock, ma comprende anche altri musicisti dei Seefel. Questa esperienza \u00e8 limitata al biennio 1996-1998. Tuttavia in questo arco di tempo vengono distribuite numerose produzioni. Si parte con \"Beauty Nowhere\", per poi passare all'EP \"Lips &amp; Heaven\", fino agli ultimi due album, ossia \"To You in Alpha\" e \"Compass Heart\". In generale gli Scala si avvicinano al pop e al trip hop.\nSarah Peacock ha fondato poi un altro gruppo, i January, assieme a Johnny Mathers, Jonny Wood e Simon McLean (produttore di un album degli Scala). Il gruppo si dedica al pop rock incidendo gli album \"I Heard Myself in You\" (2001) e \"Motion Sickness\".\nCon il soprannome Woodespoon, Clifford pubblica un album solista. Poi forma i Disjecta, con cui richiama i toni affini ai Seefeel. Nel suo percorso con questa band pubblica \"Looking For Snags\" e \"Clean Pit &amp; Lid\". \nNel 2005 pubblica \"Running Taper\" insieme a Simon Kealoha (aka Calika), mentre nel 2007 collabora con l'ucraina Zavaloka con cui incide uno split.\nNel 2010 Clifford si concede una collaborazione con Mira Calix. Il risultato \u00e8 la pubblicazione di una raccolta di varie session eseguite dalla coppia e intitolata \"Lost Foundling\", firmata a nome Cliffordandcalix.\nRitorno sulle scene (2007-oggi).\nNel 2007 viene pubblicata una riedizione dell'album \"Quique\". Clifford e Peacock nel frattempo, iniziano a lavorare su del nuovo materiale. Dopo aver ingaggiato in formazione Kazuhisa Iida (alias E-Da, ex Boredoms) e Shigeru Ishihara (DJ Scotch Egg), rispettivamente come batterista e bassista, annunciano il loro ritorno, che avviene attraverso un concerto a Parigi nel 2009.\nNegli Church Road Studios di Brighton registrano un EP chiamato \"Faults\", che viene pubblicato nel 2010.\nNel 2011 viene pubblicato, a distanza di quindici anni dal precedente, l'album \"Seefeel\". Il disco si caratterizza di un'elettronica cruda, a cui si agganciano trip hop, dub e glitch.\nStile musicale.\nConsiderati fra i gruppi pi\u00f9 rappresentativi della scena post-rock oltremanica, i Seefeel hanno coniato uno stile che, ispirandosi a Brian Eno e ai My Bloody Valentine, fonde rock e musica d'ambiente. Si ispirano alla techno e al minimalismo e a loro \u00e8 riconosciuto il merito di aver contaminato in modo innovativo il rock con \"mutazioni wave, i vortici chitarristici dei My Bloody Valentine e degli A. R. Kane, il dub e l'elettronica\"."}
{"id": "4713822", "revid": "73843", "url": "https://it.wikipedia.org/wiki?curid=4713822", "title": "Jugoslavia ai Giochi della XIX Olimpiade", "text": "La Jugoslavia partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di 69 atleti impegnati in 11 discipline per un totale di 54 competizioni. Portabandiera fu Branislav Simi\u0107, campione olimpico uscente nella lotta greco-romana, alla sua terza Olimpiade. Il bottino della squadra, alla sua undicesima partecipazione ai Giochi estivi, fu di otto medaglie: tre d'oro, tre d'argento e due di bronzo."}
{"id": "4713824", "revid": "38120", "url": "https://it.wikipedia.org/wiki?curid=4713824", "title": "Libera nos a malo", "text": ""}
{"id": "4713826", "revid": "115418324", "url": "https://it.wikipedia.org/wiki?curid=4713826", "title": "John Kasich", "text": "Nel 2016 fu candidato alle primarie repubblicane in vista delle elezioni presidenziali; a seguito dei bassi risultati, si ritir\u00f2 dalla corsa il 4 maggio 2016.\nBiografia.\nNato e cresciuto in Pennsylvania, \u00e8 figlio di Anna Vukovich e John Kasich Sr. Tutti e quattro i nonni erano immigrati, cechi quelli paterni e croati quelli materni. Kasich si trasfer\u00ec in Ohio per frequentare il college e vi rimase anche dopo gli studi, trovando lavoro come assistente del politico Buz Lukens, un membro della legislatura statale dell'Ohio che sarebbe diventato un componente della Camera dei Rappresentanti federale. Nel 1978 anche Kasich entr\u00f2 in politica con il Partito Repubblicano, e venne eletto al Senato di stato dell'Ohio. Nel 1982 si candid\u00f2 alla Camera dei Rappresentanti e riusc\u00ec a sconfiggere di misura il deputato democratico Bob Shamansky, in carica da un solo mandato.\nKasich venne rieletto per altri otto mandati, finch\u00e9 decise di lasciare il seggio nel 2000 per candidarsi alla presidenza. Poco dopo l'annuncio, tuttavia, Kasich si ritir\u00f2 per mancanza di fondi e diede il suo sostegno a George W. Bush. Successivamente per alcuni anni si dedic\u00f2 al settore privato, lavorando per Lehman Brothers e Fox News Channel. Nel 2009 si candid\u00f2 nuovamente per una carica politica nel suo stato sfidando il governatore in carica Ted Strickland, che riusc\u00ec a sconfiggere di misura dopo molti mesi di testa a testa nei sondaggi. Nel 2020 partecipa con messaggio video alla Convention nazionale democratica che precede le elezioni presidenziali dello stesso, in cui annuncia pubblicamente il suo sostegno al candidato del partito avversario, Joe Biden.\nPrimarie del Partito Repubblicano del 2016.\nIl 21 luglio 2015 presenta ufficialmente la propria candidatura alle primarie affollate del GOP.\nKasich \u00e8 un moderato, un centrista. I sondaggi da albumina lo stimano tra 1.6% e 2.4%, 3% in agosto visto il consenso dell'establishment coalizzatosi con il frontrunner Jeb Bush. Sebbene non riesca a decollare nei sondaggi, il New York Times sceglie lui come candidato da appoggiare per i Repubblicani, e Hillary Clinton per i Democratici.\nIl 1 febbraio, il primo voto dei caucus nell'Iowa, piccolo stato agricolo ed evangelico, prende un misero 1.9% (3,474 voti), ottavo su 12 conquistando un 1 delegato appaiato a Carly Fiorina, Mike Huckabee e Chris Christie in un voto che penalizza tutti i politici di lungo corso come l'ex fronturruner Jeb Bush (6\u00aa con 2.8%). Trionfano il senatore ultraconservatore Ted Cruz (27%), il miliardario populista, frontrunner nei sondaggi, Donald Trump (24%), il senatore Tea party Marco Rubio (23%), divenuto ora beniamino dei vertici GOP al posto di JEB!.\nAlle primarie in New Hampshire del 7 febbraio, battuto palmo a palmo con lunghi comizi, ottiene un ottimo 2\u00ba posto col 15.7% (44,932 voti) dietro al vincente Donald Trump, 35% dei voti, ed elegge ben 4 delegati. La vicinanza all'Ohio di cui \u00e8 governatore gioca un ruolo, come la debacle TV nel dibattito tra candidati GOP di Marco Rubio (10.5%), sferrata dal governatore moderato Chris Christie, superato persino dal tramontante Jeb Bush (11%).\nIn Carolina del Sud, stato del Sud conservatore, il suo profilo moderato non sfonda: 5\u00aa su sei col 7.6% (56.441 voti) quasi pari con Jeb Bush (7.8%) e Ben Carson (7.2%); sul podio domina un travolgente Trump (32%) seguito a distanza da Rubio (22.5%) e Cruz (22.3%). Risultato mediocre anche nei caucus del Nevada: 5\u00ba su cinque col 3.6% (2.709 voti) alla pari con Ben Carson (4.8%) mentre dominano i soliti Trump (46%), Rubio (24%) e Cruz (21%). La sfida si restrinse a Trump, Cruz e Rubio, con Kasich quarto incomodo insieme a Carson.\nIl 1 marzo, il SuperTuesday che mette in palio 13 Stati, Kasich \u00e8 quasi sempre ultimo con un consenso sotto al 5% superato persino dall'ultraconservatore Ben Carson, alla sua prima esperienza politica. Boom nel Vermont, stato vicino all'Ohio, dove con il 30% il governatore rischia di strappare lo Stato a Donald Trump (33%) seguiti da Rubio col 19% e nell'altro stato del Mid East, Massachusetts dove col 18% arriva secondo a pari del senatore Marco Rubio, moderato Tea Party dell'establishment, mentre Trump trionfa col 49%. In tutti gli altri, a parte il 10% in Virginia contro il 6% di Carson, Kasich \u00e8 sempre ultimo: 4% in Alabama, Alaska, Arkansas, Oklahoma e Texas (contro il 10%, 11%, 6% , 6% e 4% del neurorchirugo nero che in casi riesce anche a doppiarlo dal quarto posto), il 5% del Tennessee (contro l'8% di Carson), il 6% del Minnesota (contro il 7% di Carson). Dopo questa deludente performance, sono tutti a scommettere su un ritiro imminente di Kasich e Carson considerate comparse per lasciare la nomination a Trump, Cruz e Rubio.\nIl 5 marzo, dopo il ritiro di Carson, Kasich arriva sempre ultimo (eccetto il caucus del Maine) ma miracolosamente riesce a tenere testa al candidato di tutto il partito, il moderato Marco Rubio, che nonostante un elettorato conservatore del sud lo penalizzi riesce ad avere la meglio, nonostante le vittorie se le dividano Trump e Cruz. Nel Maine Kasich col 12% supera l'8% di Rubio mentre vince Cruz col 46% contro il 33% di Trump, testa a testa col 14% contro il 16% in Kentucky vinto da Trump col 36% contro il 32% di Cruz. Buono anche l'11% in Kansas, seguito dal 17% di Rubio, dal 23% di Trump e dal 47% del vincente Cruz. In Louisiana invece ottiene un misero 6% contro l'11% di Rubio, il 38% di Cruz e il 41% di Trump.\nL'8 marzo in Michigan, stato moderato bianco vicino all'Ohio, ottiene uno straordinario 24,3% arrivando terzo e polverizzando il 9% di Rubio arrivando ad un passo dal secondo, l'ultraconservatore senatore Ted Cruz al 25% mentre Trump tocca il 37%. Vittoria su Rubio anche in Mississippi col 9% contro il 5% del senatore cubano (Trump 47%, Cruz 36%) mentre male arrivando ultimo nelle Hawaii col 11% ad un passo da solito Rubio al 13% (Trump 42%, Cruz 33%) e in Idaho col 7% mentre Rubio lo doppia al 16% (Cruz 45%, Trump 28%). Malissimo invece i caucus delle piccole isole: nelle Isole Vergini \u00e8 l'unico inclassificabile (trionfano per\u00f2 gli indipendenti col 65%) mentre nell'isola Guam non riesce ad ottenere neanche un delegato al pari di Trump e Rubio, mentre solo Ted Cruz ne prende uno (gli altri 8 vanno agli indipendenti). Quando sempre chiaro il declino di Rubio, l'ispanico riesce a trionfare con il 71% nel piccolo stato di Porto Rico, a maggioranza ispanica, seguito dal 13% di Trump, il 9% di Cruz e da un microscopico 1% di Kasich, molto debole tra le minoranze.\nIl 12 marzo ottiene uno dei risultati migliori della sua campagna elettorale: secondo col 36% nel Distretto di Columbia dove \u00e8 la capitale federale Washington DC ad un passo dal vincitore Marco Rubio al 37% mentre Trump e Cruz sono relegati al 14% e 12%. La sfiorata vittoria rafforzano la sua campagna proprio a discapito dello stesso vincitore Rubio che nonostante il voto massiccio dei funzionari di partito nella capitale non ha sfondato mentre ha sottolineato il consenso di Kasich nell'apparato di partito. Male il caucus del piccolo stato ultraconservatore del Wyoming :ultimo col 3% contro un ciclonico 71% di Cruz seguito da Rubio col 15% e dal 7% di Trump.\nIl 15 marzo, giorno delle Idi di Marzo, \u00e8 il giorno pi\u00f9 importante per la campagna elettorale di Kasich. Il governatore, nonostante l'avversit\u00e0 dei sondaggi in favore di Trump, ottiene la sua prima importante vittoria vincendo alla grande nel suo Ohio, stato da sempre in bilico, segno del consenso per il suo mandato. Kasich ottiene uno strepitoso 47% contro il 36% del temibile Donald Trump seguiti da Cruz al 13% e Rubio ad un ridicolo 2% conquistando tutti i 66 delegati in palio ed essendo l'unico candidato, oltre Trump in pi\u00f9, a vincere in uno Stato in questa tornata. La vittoria rafforza la candidatura di Kasich come alternativa moderata mente proprio nelle stesse ore affonda definitivamente il nuovo cavallo dell'establishment moderato, il giovane senatore Marco Rubio. Nelle stesse ore, Rubio prende una sonora umiliazione: nella sua Florida, di cui \u00e8 senatore federale nonch\u00e9 ex Speaker e rappresentante per anni nella camera statale, viene umiliato da un 46% di Trump contro un misero 27% di Rubio seguito dal 17% di Cruz ed il 7% di Kasich. Alcuni giorni prima il senatore cubano aveva invitato Kasich a desistere a fare campagna nel suo stato per compattare tutti i moderati contro Trump, facendo lo stesso in Ohio, ma anche sommando i voti di Rubio a quelli del governatore il risultato sarebbe stato anni luce lontano da quello del miliardario newyorkese. Rubio, dopo la debacle, annuncia il ritiro in quanto nessun presidente pu\u00f2 aspirare alla Casa Bianca se non riesce a vincere nemmeno il suo stato mentre per Kasich si apre la strada naturale per l'investitura di moderati e apparato politico e finanziario a nuovo cavallo del partito in contrasto ai populismi di Trump. Ci\u00f2 \u00e8 rafforzato anche dal buon risultato nel moderato Illinois terzo col 20% con Ben 15 delegati (seguito a breve dall'ultraconservatore Cruz al 30% e Trump al 39%) mentre Rubio si ferma esattamente alla meta col 9% mentre arranca, nonostante sia sempre in doppia cifra, in Missouri col 10% (duello al fotofinish col 41% Trump-Cruz per la coppa) beffando anche qui Rubio inchiodato al 6% cos\u00ec come in Carolina del Nord col 12% (vincitore Trump col 40% seguito a ruota da Cruz col 36%) superando anche qui l'ex enfant prodige repubblicano al 8%. Disastroso il piccolo caucus delle Isole Marianne qualche giorno dopo, dove Kasich si ferma ad un misero 2% (doppia anche qui Rubio al 1%) mentre trionfa Trump con un mastodontico 73%. Ormai \u00e8 chiaro che la sfida in campo repubblicano alla nomination \u00e8 a 3: Trump, Cruz e Kasich con i primi due a tallonarsi pi\u00f9 da vicino.\nDopo il ritiro di Rubio, la permanenza di Kasich nella competizione impedir\u00e0 a Ted Cruz (nettamente favorito nel duello) di battersi \"one on one\" contro The Donald, unificando tutte quelle forze contrarie all'ascesa del magnate, anzi auspicando di essere appoggiato lui come nuovo candidato dell'establishment essendo l'unico in grado di incarnare \"il repubblicanesimo moderato e centrista\" in quanto Cruz \u00e8 un estremista ultraconservatore peggiore persino di Trump. Tuttavia nell'apparato matura la strategia politica inversa per fermare la nomination del miliardario populista Donald Trump: concentrare tutte le forze per spingere pi\u00f9 possibile l'ultraconservatore senatore della destra evangelica Ted Cruz. L'idea, fortemente sponsorizzata dall'ex candidato repubblicano 2012 Mitt Romney ed avallata anche dal candidato repubblicano 2008, John McCain oltre l'intero apparato del partito guidato dallo Speaker della Camera, Paul Ryan, prevede di arrivare ad una \"broken\" o \"open\" Convention repubblicana dove nessuno dei candidati alle primarie raggiunge la maggioranza dei delegati necessari ad essere nominato per nominare un candidato del tutto nuovo (\u00e8 pi\u00f9 moderato) attraverso o delegati indipendentemente dal candidato con cui sono stati eletti e dal risultato delle primarie in generale \u00e8 particolare. In questo modo, l'appoggio massiccio a Cruz (Romney lo voter\u00e0 direttamente nel suo Utah), non \u00e8 determinato da affinita ideologiche e politiche anzi l'estremismo radicale di Cruz condizionato dalla destra evangelica \u00e8 pi\u00f9 odiato \u00e8 inviso all'apparato del trasformismo di Trump, ma soltanto per impedire a tycoon di ottenere la maggioranza dei delegati e quindi la nomination visto che il senatore texano, nonostante possa vincere tutte le sfide successive, non ha nessuna speranza di averla. Cos\u00ec intorno a Cruz, oltre ai candidati ideologici ultraconservatori Tea Party come gli ex candidato 2016 Rick Perry e Carly Fiorina, si schierano, per opportunismo anti-Trump, anche i candidati pi\u00f9 moderati come Lindsey Graham e Jeb Bush lontani anni luce dall'idea di Cruz soltanto per fermare la nomina di Trump ed imporre un candidato nuovo e moderato da contrapporre alla centrista Hillary Clinton possibile candidata Democratica, come Romney stesso, lo speaker della Camera ed ex candidato vicepresidente 2012 Paul Ryan o un candidato indipendente come l'ex sindaco di New York, Michael Bloomberg oppure sostenere direttamente il moderato Kasich. Tuttavia, viene chiesto allo stesso governatore un passo indietro per sostenere Cruz venendo accusati i moderati che per coerenza lo sosterranno di fare il gioco di Trump in quanto Kasich, nonostante sia il candidato di gran lunga pi\u00f9 apprezzato dell'apparato rimasto in corsa, non ha nessuna possibilit\u00e0 di ottenere la nomination mentre divide il blocco di voti e appoggi anti-tycoon. Kasich, nonostante in fondo spera nella convention aperta, decide per\u00f2 di rimanere in corsa per cercare di vincere e non perdere la centralit\u00e0 acquisita dopo la vittoria in Ohio. Una scelta che insieme al gioco machiavellico del partito a discapito della volont\u00e0 popolare non giover\u00e0.\nIl 22 marzo, tuttavia, nelle primarie in Arizona e Utah, due stati ultraconservatori, il terzo incomodo Kasich \u00e8 fortemente penalizzato. In Arizona ultimo all'11% seguito dal 46% di Trump e dal 28% di Cruz mentre in Utah dove trionfa col 69% l'ultraconservatore texano (qui sostenuto pure da Romney) Kasich si prende la soddisfazione di arrivare secondo al 17% contro 14% del magnate.\nIl 5 aprile, il voto nel conservatore Wisconsin lancia la candidatura di Ted Cruz che adesso insidia davvero la nomination di Trump. Nonostante tutti i sondaggi lo diano vincitore, grazie al l'appoggio del governatore Tea Party ed ex candidato 2016 Scott Walker oltre a tutto l'apparato compatto, vince col 48% contro il 35% di Trump mentre Kasich \u00e8 confinato ad un piccolo 14% nonostante si tratti di un elettorato di uno stato vicino all'Ohio ma tradizionalmente agricolo e conservatore. Intanto le convenzioni chiuse dei piccoli stati di Nord Dakota, Colorado e Wyoming vedono Ted Cruz come unico vincitore: nel primo 14 delegati seguito dai 13 indipendenti, 1 per Trump e 0 per Kasich cos\u00ec come a Denver Cruz ottiene 30 delegati (34 grazie ad indipendenti pronti a sostenerlo) seguito da 3 indipendenti mentre Trump e Kasich pari merito a 0 cos\u00ec come i risultati nel piccolo stato dell'ovest dove la pubblicazione dei risultato assegna 14 per Cruz, 2 indipendenti e bocche asciutte per il miliardario e il governatore.\nIl 19 aprile nelle importanti primarie dello Stato di New York, Kasich riceve un sostegno decisivo: l'ex governatore di NY ed ex candidato 2016, George Pataki decide di appoggiarlo dopo aver sostenuto Marco Rubio. Il sostegno di Pataki \u00e8 in piena coerenza con il profilo ideologico, moderato e centrista, incarnato da Kasich ma viene duramente stigmatizzato dagli altri moderati come gli ex candidati Jeb Bush e Lindsey Graham visto come un favore a Trump in quanto l'unico a poterlo fermare \u00e8 proprio l'ultraconservatore anti-apparato Cruz. Tuttavia, nonostante i sondaggi, parlino di una rincorsa tra Trump e Cruz col primo in vantaggio, l'appoggio di una personalit\u00e0 importante come Pataki, cambia lo scenario. Trump risorge con il 60% ma il moderato Kasich ottiene un onorevole 2\u00ba posto col 25% seguito molto dietro dal 15% di Cruz. La vittoria rilancia l'ascesa inarrestabile del tycoon (conquista 90 delegati su 95 in palio) dopo le battute d'arresto negli Stati piccoli agricoli ed evangelici sperando nella nomination e scongiurando la convention aperta ma soprattutto segna il declino di Cruz che nonostante fosse dato nei sondaggi ad un passo da Trump a New York, viene addirittura surclassato da Kasich (5 delegati) grazie a Pataki perdendo ogni slancio visto che non incassa nemmeno un delegato\nIl 26 aprile, nel secondo MegaTuesday, si svolgono le elezioni in importanti stati del Mid East, Connecticut, Delaware, Maryland, Pennsylvania e Rhode Island. In questi Stati a maggioranza bianca industrializzata e moderata, Kasich viene sempre sconfitto dall'ormai inarrestabile Donald Trump ma ottiene sempre (eccetto la Pennsylvania sul filo) un ottimo secondo posto in un elettorato per lui congeniale mettendo in ombra l'ultraconservatore Ted Cruz, che nonostante gli appoggi di moderati e apparati, non riesce ad imporsi su un elettorato non evangelico e agricolo dal conservatorismo radicale. Comincia cos\u00ec per il senatore texano la lenta fine. Kasich ottiene un consenso tra il 30% e il 20% andando dal 29% conseguito in Connecticut (Trump trionfa col 58%) lasciando Cruz al 12%, al 24% nel piccolo Rhode Island (Trump 63%) contro il 10% di Cruz, al 23% nel Maryland (solito Trump al 54%) con un Cruz pi\u00f9 vicino al 19% cos\u00ec come nel Delaware al 20% (Trump anche qui al 61%) con un Cruz battuto ma vicino col 16%. Solo in Pennsylvania, stato pi\u00f9 importante che gioca un ruolo pi\u00f9 politico a livello nazionale, Kasich ottiene il terzo posto col 19% superato al fotofinish da Cruz col 22% con il ciclone Trump al 57%.\nDopo il successo schiacciante nel Mid East, fu chiaro che Donald Trump non avesse pi\u00f9 avversari a poterlo fermare nemmeno per potergli impediate la nomination. Tuttavia Kasich decide di stringere un patto di non belligeranza col \"nemico\", ultraconservatore Tea Party della destra evangelica, Ted Cruz, in base al quale quest'ultimo lascer\u00e0 campo libero a Kasich negli Stati moderati evitando di fare campagna elettorale per compattare l'elettorato (Virginia Occidentale, Oregon e Washington, New Jersey); mentre il governatore dell'Ohio avrebbe evitato di fare campagna negli Stati conservatori e agricoli (Indiana, Nebraska, Montana, Sud Dakota) in modo da impedire, in extremis, a Trump di raggiungere la maggioranza dei delegati Kasich si ritira ufficialmente il giorno seguente, avendo accumulato un totale di appena 154 delegati.\nLa mossa si riveler\u00e0 un boomerang clamoroso per gli ultimi avversari rimasti del tycoon. Il 3 maggio, le primarie in Indiana, stato conservatore, dove i sondaggi danno avanti l'ultraconservatore Ted Cruz che ha investito tutto sulla campagna nello Stato (disertando maggiormente il voto precedente nei 5 Stati dell'East di pochi giorni prima) spinto da tutto l'apparato compatto, anche grazie all'accordo recente con Kasich, subisce una clamorosa sconfitta: il magnate ottiene ben il 53% che polverizza il 37% del senatore texano mentre segue a ruota Kasich con l'8% che aveva disertato di fare campagna nello stato vicino al suo Ohio per favorire Cruz. Trump conquista in un solo colpo 57 delegati e diventa quasi certo che, nonostante tutti gli sbarramenti, avr\u00e0 comunque la maggioranza per ottenere la nomination.\nDopo poche ore, Cruz annuncia il ritiro mentre Kasich (vincitore nel solo Ohio contro gli 11 Stati conquistati dal texano) chiarisce di rimanere in gara ed essere l'unico in grado di difendere il \"repubblicanesimo\" dalla sua distruzione. Tuttavia, il giorno seguente, si arrende anche lui annunciando il suo definitivo ritiro. \u00c8 l'ultimo repubblicano nel 2016 a ritirarsi dalle primarie pi\u00f9 affollate della storia americane con 17 competitor. Ora Donald Trump \u00e8 il candidato presunto 2016 dei Repubblicani a Presidente degli Stati Uniti d'America.\nNonostante, il ritiro, ottiene il terzo posto col 7% nella Virginia Occidentale e l'11% in Nebraska, stati molto conservatori, dove viene preceduto dal 9% e dal 18% dell'ultraconservatore Cruz, ritiratosi anche lui, mentre il miliardario populista Donald Trump trionfa con ciclopici 77% e 61% conquistando 32 e 36 delegati totali, che lo avvicinano alla maggioranza assoluta dei delegati.\n\u00c8 il quarto candidato in assoluto (seguito da Marco Rubio e Ted Cruz) a ritirarsi col maggior numero di Stati vinti (1, Ohio), delegati (155), mentre precede Rubio come terzo (ritiratosi per\u00f2 da mesi, il 15 marzo) per voti totali (3.802.163) e percentuale (14.1%). \u00c8 l'ultimo candidato repubblicano 2016 a ritirarsi nella pi\u00f9 numerosa primaria per entrambi gli schieramenti della storia americana con 17 candidati ed il secondo candidato ritirato in assoluto nel 2016 (dopo Bernie Sanders tra i Democratici), il secondo, dopo Ted Cruz, a ritirarsi dopo le primarie dell'Indiana. \u00c8 undicesimo dopo Ted Cruz (Indiana), Marco Rubio (Florida-SuperTuesday 1 marzo), Ben Carson (SuperTuesday 1 marzo), Jeb Bush (Carolina del Sud), Jim Gilmore, Carly Fiorina, Chris Christie (New Hampshire), Rick Santorum, Rand Paul e Mike Huckabee (Iowa) a ritirarsi dopo un voto elettorale; sedicesimo in assoluto dopo George Pataki, Lindsey Graham, Bobby Jindal, Scott Walker e Rick Perry prima del voto. Ha ricevuto un unico endorsement da un ex candidato delle primarie: l'ex governatore di New York George Pataki, che all'inizio sostenne Rubio, prima delle primarie nel suo stato.\nPosizione politica.\nIdeologicamente, John Kasich \u00e8 considerato un moderato, mantenendo idee conservatrici sui temi fiscali.\nVita privata.\nDopo il divorzio dalla prima moglie nel 1980, Kasich conobbe e spos\u00f2 la sua attuale moglie Karen Waldbillig, dalla quale ha avuto due gemelle."}
{"id": "4713828", "revid": "767487", "url": "https://it.wikipedia.org/wiki?curid=4713828", "title": "Fausto Bisantis", "text": "Il suo nome \u00e8 indissolubilmente legato a quello del ponte simbolo della citt\u00e0 di Catanzaro, capoluogo della regione Calabria, che egli volle a completamento della Strada statale 280 dei Due Mari.\nBiografia.\nConsigliere provinciale di Catanzaro e presidente dell'Istituto industriale per chimici di Crotone, \u00e8 stato deputato per due legislature e una al Senato. Fu presidente della provincia di Catanzaro dal 1948 al 1957 e sindaco di Catanzaro dal 1975 al 1978."}
{"id": "4713829", "revid": "345405", "url": "https://it.wikipedia.org/wiki?curid=4713829", "title": "'Ali b. Abi Talib", "text": ""}
{"id": "4713830", "revid": "1793900", "url": "https://it.wikipedia.org/wiki?curid=4713830", "title": "Tavoletta di biccherna del camarlengo Ildebrandino Pagliaresi", "text": "La tavoletta di biccherna del camarlengo Ildebrandino Pagliaresi \u00e8 un dipinto a tempera su tavola (36,4x24,2 cm) di Dietisalvi di Speme, datato al 1264 e conservato nell'Archivio di Stato di Siena (inv. n. 2). \nStoria.\nTra le pi\u00f9 antiche tavolette di Biccherna pervenuteci, riporta l'iscrizione che la riferisce al semestre da luglio a dicembre 1264:\nTraduzione: \"Libro del camarlengo del comune di Siena Ildebrandino Pagliaresi al tempo del signore Ugolino di Sesso, potest\u00e0 di Siena per grazia divina, negli ultimi sei mesi della sua reggenza, anno domini 1264\".\nLa tavoletta rilegava la copertina del registro della Biccherna, ed \u00e8 di propriet\u00e0 del Comune di Siena fin dalla sua realizzazione, finendo poi, con le altre tavolette, all'Archivio di Stato, nonostante la diaspora che riguard\u00f2 alcune di esse avviata nel Settecento. Questa tavoletta fa infatti parte del gruppo che l'abate Luigi De Angelis raccolse nella biblioteca cittadina, prima che venissero trasferite all'Accademia di belle arti nel 1816 e poi all'archivio appena dopo la sua fondazione nel 1858. \nSulla base di questa e dell'altra tavoletta documentata dell'artista, Luciano Bellosi nel 1991 ricostru\u00ec la personalit\u00e0 dell'artista e il suo sviluppo stilistico ponendolo tra le figure di massimo rilievo nella pittura a Siena prima di Duccio, riferendogli molte opere gi\u00e0 assegnate a Guido da Siena.\nDescrizione e stile.\nLe prime tavolette di biccherna hanno un'impostazione simile. Nel registro superiore si trova l'iscrizione e la rappresentazione del camarlengo nel suo ufficio finanziario, in questo caso seduto a un banco mentre su cui si vedono alcune monete, un sacco pieno di soldi (che si intuiscono in trasparenza) e un registro. Nella parte inferiore, qui assente, si trovano solitamente una serie di stemmi. \nIl camarlengo \u00e8 ritratto di tre quarti, davanti a una casupola con arco che allude evidentemente al suo ufficio. L'artista, pur nella stilizzazione ancora medievale, dimostra qui un'attenzione ai dettagli e al dato naturale, come nella resa dell'abbigliamento e dell'acconciatura, nell'espressione con gli occhi sgranati, nella reppresentazione del sacco legato da uno spago, nell'efficiae gesto dell'uomo che indica il registro. Il piano \u00e8 presentato con una prospettiva ribaltata, che mostra frontalmente gli oggetti appoggiati sopra di esso, con particolare evidenza per il libro. Rispetto alla tavoletta del 1270, qui lo stile \u00e8 ancora compatto, influenzato da Coppo di Marcovaldo."}
{"id": "4713832", "revid": "1573940", "url": "https://it.wikipedia.org/wiki?curid=4713832", "title": "Sempronio (nome)", "text": "Origine e diffusione.\nContinua il latino \"Sempronius\", nome di una \"gens\" romana, la \"Sempronia\"; potrebbe basarsi sul termine latino \"semper\" (\"sempre\"), con il possibile significato di \"costante\", mentre altre fonti lo riconducono a vari termini greci con significati quali \"esperto\", \"prudente\" o \"concode\"; si noti a tal riguardo che, in alcuni casi, il nome \"Sempronio\" (in latino \"Sempronius\") \u00e8 usato intercambiabilmente con Sinfronio (in latino \"Symphronius\"), nome di pi\u00f9 plausibile origine greca, forse correabile a Sinforosa.\nAl giorno d'oggi \u00e8 diventato desueto, ed \u00e8 conosciuto perlopi\u00f9 per il suo utilizzo nell'espressione comune \"Tizio, Caio e Sempronio\".\nOnomastico.\nL'onomastico si pu\u00f2 festeggiare in memoria di pi\u00f9 santi, alle date seguenti:"}
{"id": "4713836", "revid": "287204", "url": "https://it.wikipedia.org/wiki?curid=4713836", "title": "Sempronia", "text": ""}
{"id": "4713837", "revid": "47767", "url": "https://it.wikipedia.org/wiki?curid=4713837", "title": "Tizio, Caio, Sempronio", "text": ""}
{"id": "4713839", "revid": "729019", "url": "https://it.wikipedia.org/wiki?curid=4713839", "title": "Fumagalli 1891", "text": "Fumagalli 1891 \u00e8 una azienda di moda e accessori.\nStoria.\nLa storia dell'azienda ebbe inizio nel 1850, quando Tito Fumagalli avvi\u00f2 a Normale cafe la sua attivit\u00e0 in campo tessile. Solo successivamente, durante la Belle \u00c9poque, Attilio Fumagalli inizi\u00f2 a produrre cravatte in garza e vestaglie di seta. Bench\u00e9 l'azienda sia stata fondata a Milano, a partire dal 1981 la sede venne trasferita a Como, dove \u00e8 tuttora in attivit\u00e0.\nNel 1906 Fumagalli, produce una serie di cravatte ispirate all'inaugurazione del traforo del Sempione, tema dell'Esposizione universale di quell'anno, mentre durante gli anni venti avvia una produzione di cravatte in rayon, materiale fino ad allora poco impiegato per la realizzazione di cravatte e accessori maschili. Nel 1946 la rivista \"Club\" decide di dedicare al marchio una serie di copertine che contribuiscono a favorirne la visibilit\u00e0 mentre nel 1947 Alberto e Mario Fumagalli brevettano il \u201cgold twill\u201d, un mezzo attraverso cui poter ampliare le possibilit\u00e0 di stampa su tessuto senza stravolgerne le caratteristiche basiche. Negli anni sessanta l'azienda pubblica una campagna pubblicitaria che mostra una cravatta che, come un serpente, esce da un cesto di vimini nominandola \u201cCobra Fumagalli\u201d. Nel 1981 Paolo Fumagalli si associa a Guido Delli Fiori, imprenditore tessile, e nel 2006 la direzione dell'azienda viene assunta da Roberto Delli Fiori.\nNel 2011 il marchio compie 120 anni d'attivit\u00e0.\nNel 2013 l'azienda ha vestito con le sue cravatte il Royal Sporting Club Anderlecht, famoso club calcistico belga."}
{"id": "4713840", "revid": "120802798", "url": "https://it.wikipedia.org/wiki?curid=4713840", "title": "Lauryad", "text": "La Lauryad \u00e8 il veicolo spaziale utilizzato dalla protagonista del romanzo americano del 1995 \"\" di Vanna Bonta.\n\u00c8 anche il nome di un Lunar Lander che ha preso parte alla competizione Northrop Grumman X-Prize Cup Lunar Lander Challenge, sponsorizzata dalla NASA (2007-2009). Il nome \u00e8 stato dato in onore dell'astronave del romanzo di Bonta.\nLauryad \u00e8 una parola macedonia il cui significato deriva dalla combinazione dei suoni di \"lorry\" (in inglese \"mezzo di trasporto\") e \"laurel\" (in inglese \"alloro\", anche nel senso di trionfo). \"Libiverus Lauryad\" (letteralmente \"Trasporto di Verit\u00e0 e Libert\u00e0\") \u00e8 lo strumento di pilotaggio dell'astronave.\nMissione.\nLa navicella spaziale, guidata dalla protagonista Aira Flight, \u00e8 equipaggiata con strumenti di comunicazione e oggetti d'arte appartenenti a civilt\u00e0 avanzate e progressiste, ormai evolutesi oltre la fase dei conflitti. \u00c8 il mezzo di trasporto, che viaggia manipolando il tessuto spaziale, utilizzato nella missione di liberare le popolazioni interplanetarie e interdimensionali di pianeti asserviti da regimi che soffocano la libert\u00e0 e la creativit\u00e0.\nEmblema.\nLo stemma della Lauryad \u00e8 una stretta di mano al di sopra di una stella da cui germogliano due rami frondosi che circondano il tutto, e ai lati due grandi ali.\nOperazioni.\nLa Lauryad viaggia grazie ad un processo che la rende in grado di manipolare il tessuto spaziale. Il processo di \"collegamento dei nuclei\" infatti \u00e8 parte della procedura descritta come \"ricompattamento della fissione\", tramite la quale i vettori sono regolati verso una certa direzione o localit\u00e0 tracciata e poi avviene un \"scambio\" tra elettroni, neutroni e protoni di nuclei adiacenti. In tal modo le masse vengono spostate da un luogo all'altro tramite molecolarit\u00e0, fissione controllata e fusione.\nL'astronave pu\u00f2 viaggiare anche utilizzando la propulsione newtoniana, come una massa nello spazio.\nDalla finzione alla realt\u00e0.\nIn onore dell'astronave del romanzo di Vanna Bonta, lo stesso nome \u00e8 stato dato a un \"lunar lander\" che ha preso parte alla competizione Northrop Grumman X-Prize Cup Lunar Lander Challenge, sponsorizzata dalla NASA (2007-2009)."}
{"id": "4713844", "revid": "112019107", "url": "https://it.wikipedia.org/wiki?curid=4713844", "title": "Festival IMMaginario", "text": "IMMaginario \u00e8 un festival dedicato alla cultura, alla creativit\u00e0 ed all'innovazione che si svolge annualmente a Perugia, nel mese di novembre. Gli spazi che hanno ospitato le varie edizioni del festival sono il Teatro Morlacchi, il Teatro del Pavone, il Centro Camerale Galeazzo Alessi e la Rocca Paolina.\nFestival IMMaginario nasce nel 2009 dall'evoluzione bAT\u00eck Film Festival.\nStoria.\nFestival IMMaginario nasce a Perugia nel 2009 da un progetto dell'associazione Zero in Condotta con il supporto degli Assessorati alla Cultura del Comune di Perugia e della Regione Umbria, come evoluzione del bAT\u00eck Film Festival.\nLa manifestazione, pur mantenendo il suo interesse per il cinema d'autore italiano e internazionale, concentra la sua attenzione sulle trasformazioni che la rivoluzione digitale sta apportando al sistema dei media. E lo fa attraverso incontri e laboratori che mettono a confronto i protagonisti dei media tradizionali e i giovani che pensano ed inventano nuovi format, soprattutto per la rete.\nEdizioni, temi ed ospiti.\nEdizione 2009.\nTitolo: I miti del presente: essere eroi e supereroi da Ulisse a Batman.\nIl festival ospita ed omaggia: Nintendo, Terry Gilliam, Gabriele Dell'Otto, Alessandro Castellini, Leos Carax.\nEdizione 2010.\nTitolo: Io IMMagino.\nIl festival ospita ed omaggia: Raitre, Sony, Cattleya, FlopTv, Bruno Voglino, Angelo Guglielmi, Michele Santoro, Gad Lerner, Enrico Ghezzi, Enrico Deaglio, Renzo Arbore, Piero Chiambretti, Maurizio Nichetti, Dave McKean, Miguelanxo Prado, Elio.\nEdizione 2011.\nTitolo: L'Utop!a.\nIl festival ospita ed omaggia: Il Fatto Quotidiano, XL (rivista), Le iene, Gian Antonio Stella, Daniele Luchetti, Max Gazz\u00e8, Gino e Michele, Lorenzo Mattotti, Marco Giusti, Arrigo Sacchi, Franco Battiato, Philippe Garrel, Vauro Senesi, Pippo Baudo, Paolo Bonolis, Milly Carlucci, Renzo Arbore.\nEdizione 2012.\nTitolo: #giudiziouniversale.\nIl festival ospita ed omaggia: Radio Due, Sky, Alessio Bertallot, Marco Presta, Antonello Dose, Giancarlo Ratti, Claudio Sabelli Fioretti, Giorgio Lauro, Filippo Vendemmiati, Bruno Barbieri, Antonio Rezza, Flavia Mastrella, Piero Chiambretti, Ricky Tognazzi, Clemente Mastella, Lory Del Santo, Lost in Google."}
{"id": "4713850", "revid": "1543377", "url": "https://it.wikipedia.org/wiki?curid=4713850", "title": "Jean Touzet du Vigier", "text": "Ufficiale di cavalleria durante la prima guerra mondiale, tra le due guerre, si fece promotore, accanto al colonnello Charles de Gaulle di un profondo processo di innovazione dell'esercito francese, favorendo la motorizzazione e la trasformazione della cavalleria in forza meccanizzata.\nNel 1940 durante la disastrosa campagna di Francia era al comando del \"2e R\u00e9giment de Cuirassiers\", un reggimento di carri armati, inquadrato nella 3e division l\u00e9g\u00e8re m\u00e9canis\u00e9e, e prese parte alle prime battaglie; in seguito pass\u00f2 al comando di una brigata leggere motorizzata fino alla sconfitta della Francia.\nTouzet du Vigier organizz\u00f2 la resistenza contro la Germania all'interno dell'esercito dell'armistizio rimasto fedele al regime di Vichy, e, al momento dello sbarco anglo-americano in Nord Africa, entr\u00f2 nel nuovo esercito francese riunificato dal generale Henri Giraud dove, considerato uno dei pi\u00f9 esperti generali francesi di guerra meccanizzata, prese il comando della nuova 1re division blind\u00e9e in fase di costituzione nella primavera 1943 con il nuovo materiale fornito dagli Stati Uniti.\nCon la sua divisione blindata prese parte, alle dipendenze della 1\u00aa Armata francese, allo sbarco in Provenza e alla liberazione della Francia meridionale, conseguendo numerosi successi alla testa dei suoi reparti di carri. Nel dicembre 1944 gli venne assegnata dal generale de Gaulle la missione di organizzare la difesa di Strasburgo in caso di offensiva tedesca.\nDopo la guerra Touzet du Vigier continu\u00f2 la sua carriera raggiungendo il grado di generale di corpo d'armata.\nBiografia.\nGli inizi.\nJean Touzet du Vigier si arruol\u00f2 volontario per quattro anni nell'ottobre 1910 per poter essere successivamente ammesso alla \"\u00c9cole sp\u00e9ciale militaire de Saint-Cyr\". Respinto tuttavia dopo le visite mediche, du Vigier venne assegnato all'arma di fanteria e raggiunse il 33\u00ba reggimento di fanteria di Arras, nel quale militava anche Charles de Gaulle sotto il comando del colonnello Philippe P\u00e9tain. Fu necessario l'intervento di Alexandre Millerand, ministro della Guerra e amico di famiglia per far superare le visite mediche a du Vigier e consentirgli in questo modo di passare dalla fanteria alla cavalleria.\nIl giovane venne quindi ammesso l'11 ottobre 1913, con il grado di \"aspirant\", alla \"\u00c9cole sp\u00e9ciale militaire de Saint-Cyr\" e ne usc\u00ec 135\u00b0 sui 2.491 allievi; la sua prima assegnazione dopo la promozione fu il 9\u00ba reggimento di corazzieri di Noyon.\nPrima guerra mondiale.\nAllo scoppio della prima guerra mondiale, du Vigier era sottotenente. Inserito nel corpo di cavalleria nel 2\u00ba reggimento corazzieri, effettu\u00f2 numerose missioni pericolose tra cui una che egli narr\u00f2 nel libro intitolato \"5 jours de reconnaissance dans les lignes allemandes\", pubblicato nella rivista dell'arma di cavalleria nel 1929. in questa occasione du Vigier aveva attraversato le linee tedesche con un piccolo gruppo di corazzieri per raccogliere informazioni sui movimenti avversari alla vigilia della prima battaglia della Marna. Questo racconto gli guadagn\u00f2 una certa notoriet\u00e0 all'interno della cavalleria nel periodo tra le due guerre.\nTouzet du Vigier termin\u00f2 la Grande Guerra con il grado di capitano, combattendo nelle trincee con la fanteria, dopo la trasformazione dei reggimenti corazzieri in truppe appiedate.\nTra le due guerre mondiali.\nDopo la fine della guerra, Touzet du Vigier venne assegnato per breve tempo al \"2e R\u00e9giment de Chasseurs d'Afrique\" in Marocco, quindi venne nominato istruttore alla Scuola militare d'applicazione di cavalleria e del traino a Saumur.\nRichiesto dal generale Niessel, egli venne inviato in Polonia per far parte della missione militare francese dove rimase dal 2 dicembre 1920 al 15 aprile 1922 alternando corsi di addestramento di cavalleria con l'attivit\u00e0 amministrativa nello stesso ufficio e sotto la direzione del comandante di battaglione Charles de Gaulle.\nPromosso capitano a titolo definitivo il 23 dicembre 1921, du Vigier raggiunse il 6 maggio 1922 il \"18e R\u00e9giment de Chasseurs\" in preparazione della Scuola superiore di guerra dove venne integrato, senza grandi risultati, il 19 ottobre 1922. Assegnato allo stato maggiore del 1\u00ba corpo d'armata nel novembre 1925 come osservatore e il 25 ottobre 1927 come membro effettivo, sembr\u00f2 che du Vigier fosse destinato a svolgere solo un servizio burocratico negli stati maggiori del governo militare di Parigi e poi della regione parigina; la sua carriera sembrava compromessa. Egli tuttavia inizi\u00f2 a sostenere fortemente posizioni favorevoli alla motorizzazione dell'arma di cavalleria e in questo modo riusc\u00ec a mettersi in evidenza all'interno della dirigenza militare francese.\nTouzet du Vigier quindi venne reintegrato alla Scuola di cavalleria di Saumur il 20 agosto 1931 e nei suoi corsi e conferenze pot\u00e9 esprimere le sue posizioni contrarie alla cavalleria a cavallo. Capo squadrone il 25 dicembre 1932, raggiunse il 1\u00ba settembre 1934 a Reims il \"18e r\u00e9giment de dragons\" dove furono poste le basi del futuro della cavalleria francese e dove venne pianificata e programmata la nuova \"1re division l\u00e9g\u00e8re m\u00e9canique\", la prima grande unit\u00e0 meccanizzata dell'Arm\u00e9e. Du Vigier moltiplic\u00f2 le conferenze interarmi e suscit\u00f2 l'interesse del suo auditorio con le sue posizioni eterodosse; il 5 ottobre 1936 venne quindi chiamato a far parte dello stato maggiore particolare del \"Centro di studi tattici interarmi\" di Versailles. In questo centro di studi avanzati, dove du Vigier divenne il capo della sezione di cavalleria, venivano svolte esperienze sui nuovi materiali, e sulle tattiche della cavalleria tendenti a dimostrare sui campi di manovra di Mourmelon-le-Grand e di Valdahon, che l'avvenire della cavalleria risiedeva nei mezzi blindati.\nLa seconda guerra mondiale.\nI combattimenti del 1940.\nTenente colonnello il 25 dicembre 1938, du Vigier al momento della mobilitazione del settembre 1939 entr\u00f2 in un primo tempo a far parte dello stato maggiore del Corpo di Cavalleria del generale Ren\u00e9 Prioux quindi venne trasferito al \"Centre d'Organisation M\u00e9canique de la Cavalerie\" a Fontevrault dove era in costituzione la 3e division l\u00e9g\u00e8re m\u00e9canique; egli il 1\u00ba gennaio 1940 prese il comando di uno dei reggimenti da combattimento di questa grande unit\u00e0, il \"2e r\u00e9giment de cuirassiers\". equipaggiato con carri leggeri Hotchkiss H39 e carri media SOMUA S35. Ufficiale ormai molto esperto nel campo della guerra meccanizzata, du Vigier controll\u00f2 la formazione del suo reparto che a partire dall'inizio del Fall Gelb guid\u00f2 in Belgio nei quadri del Corpo di Cavalleria, prendendo parte alla duro scontro con i panzer tedeschi nella battaglia di Hannut. Costretto alla ritirata insieme al resto delle forze alleate, si imbarc\u00f2 al termine della battaglia di Dunkerque insieme agli specialisti dell'arma di cavalleria e con i resti 3e division l\u00e9g\u00e8re m\u00e9canique.\nDopo l'evacuazione e il ritorno in Francia, venne nominato comandante della 5e Brigade L\u00e9g\u00e8re M\u00e9canique e partecip\u00f2 ai combattimenti finali della campagna di Francia che egli avrebbe definito i \"combats pour l'honneur\", ripiegando con i suoi soldati dalla Loira fino alla Dordogna dove egli venne a conoscenza della conclusione dell'Armistizio.\nDopo la fine della campagna, venne nominato, per la sua esperienza della cavalleria, capo di stato maggiore del generale Robert Petiet, incaricato della riorganizzazione dell'arma di cavalleria al fine di ridurre il numero delle unit\u00e0 in conformit\u00e0 con la convenzione di armistizio.\nResistenza all'interno dell'esercito.\nNominato responsabile del 3\u00b0 ufficio del capo di stato maggiore dell'esercito il 17 novembre 1940, du Vigier si impegn\u00f2 a ricostruire sul piano operativo le possibilit\u00e0 di una rivincita della Francia. Promosso colonnello il 25 dicembre 1940, egli, in collaborazione con altri \"bureau\", prepar\u00f2 un sistema di pianificazione della mobilitazione a partire da indicatori demografici, creando cos\u00ec un'armata fittizia che avrebbe potuto essere reclutata al momento opportuno e affiancata all'esercito dell'armistizio. Touzet du Vigier si occup\u00f2 anche dimigliorare l'equipaggiamento e le capacit\u00e0 di combattimento delle truppe che peraltro era destinate solo al mantenimento dell'ordine. Per armare adeguatamente queste due armate in caso in cui fossero state destinate a riprendere la guerra, du Vigier contribu\u00ec alla creazione di depositi clandestini di armi, che passeranno all'organizzazione della resistenza dell'esercito e poi alla \"Armata segreta\" dopo l'invasione tedesca della cosiddetta \"zona libera\".\nIl 25 gennaio 1942 venne assegnato al comando della 2\u00aa brigata di cavalleria di Algeri ed alla subdivisione di Mascara. Come altri capi promettenti, delusi dall'arrivo del generale Eug\u00e8ne Bridoux alla testa del ministero della Difesa nazionale, du Vigier venne trasferito all\"'Arm\u00e9e d'Afrique\" affinch\u00e9 questo esercito possa riprendere il combattimento nel momento giusto, senza suscitare una reazione diretta della Germania. Con i mezzi corazzati che erano stati nascosti in Nord Africa venne costituita una \"Brigade L\u00e9g\u00e8re M\u00e9canique\" di cui du Vigier prese il comando l'8 novembre 1942, il giorno del riuscito sbarco anglo-americano in Algeria e Marocco. Il compito assegnato alla formazione meccanizzata, inquadrata nel 19\u00ba corpo d'armata del generale Louis Koeltz, consisteva nel mantenere il possesso della dorsale tunisina in attesa dell'arrivo delle truppe alleate in fase di organizzazione dopo lo sbarco.\nAl comando della 1re division blind\u00e9e.\nPromosso temporaneamente generale di brigata il 25 dicembre 1942, du Vigier prese il comando il 28 gennaio 1943 della 1re division blind\u00e9e, una delle nuove formazioni dell'esercito francese riunificato in corso di organizzazione in Nord Africa per prendere parte alla liberazione della madrepatria. La divisione corazzata venne costituita seguendo lo schema organizzativo dell'esercito degli Stati Uniti e venne equipaggiata con il moderno materiale americano. Touzet du Vigier avrebbe comandato la 1re DB, a cui diede l'insegna della Croix de Saint-Louis, durante la campagna in Europa alle dipendenze della 1\u00aa Armata francese del generale Jean de Lattre de Tassigny.\nTouzet du Vigier svolse un importante lavoro organizzativo nel suo quartier generale di Mascara dove ebbe modo di incontrare il suo antico subordinato della scuola di cavalleria, generale Philippe Leclerc, con il quale discusse a lungo sui problemi sorti dall'amalgama tra i combattenti gaullisti della Francia libera e i soldati dell'Armata d'Africa in precedenza fedeli al Regime di Vichy.\nIl 15 agosto 1944 la 1re DB agli ordini di Touzet du Vigier partecip\u00f2 insieme a tre divisioni di fanteria americane allo sbarco in Provenza. I carri armati francesi risalirono in seguito la valle del Rodano e presero parte a duri combattimenti; la 1re DB di du Vigier, provenendo da sud, si congiunse a \u00c9pinal il 23 settembre 1944 con la 2e division blind\u00e9e del generale Leclerc che veniva dalla Normandia. Dopo la riuscita avanzata iniziale, Touzet du Vigier guid\u00f2 soprattutto con grande successo la sua divisione blindata nella campagna d'Alsazia; furono i suoi reparti blindati che in novembre si infiltrarono lungo il confine svizzero, liberarono Mulhouse e aggirarono le difese tedesche passando per Pfetterhouse e Krembs. I reparti di du Vigier furono le prime unit\u00e0 alleate a raggiungere il Reno.\nDopo essere stato promosso a titolo temporaneo generale di divisione fin dal 25 agosto 1943, du Vigier, che aveva ceduto alla fine di dicembre 1944 il comando della 1re division blind\u00e9e, venne nominato l'8 gennaio 1945 comandante della 10\u00aa regione militare e governatore di Strasburgo con il compito di difendere ad oltranza la citt\u00e0 che sembrava minacciata dall'offensiva tedesca iniziata il 31 dicembre 1944, l'operazione Nordwind. A causa degli sviluppi dell'offensiva delle Ardenne e del trasferimento a nord della 3\u00aa Armata del generale George Patton, la 7\u00aa Armata americana non era in grado di difendere da sola il limite settentrionale dell'Alsazia e l'alto comando alleato aveva deciso di ripiegare di fronte agli attacchi tedeschi nel basso Reno. Questa decisione alleata era inaccettabile per il generale de Gaulle che quindi assegn\u00f2 a du Vigier la missione di assicurare la difesa di Strasburgo.\nDopo la guerra.\nL'operazione Nordwind sferrata dai tedeschi termin\u00f2 con un fallimento e il grande attacco su Strasburgo non ebbe mai inizio; du Vigier quindi pot\u00e9 difendere con successo la citt\u00e0 di cui mantenne il governo militare fino al termine della guerra. Il 25 giugno 1945 venne promosso generale di corpo d'armata e il 26 novembre 1945 divenne capo di stato maggiore dell'Arm\u00e9e con l'importante e gravos incarico di promuovere la riorganizzazione dell'esercito francese.\nNominato il 12 febbraio 1946 aggiunto del generale Jean de Lattre de Tassigny, capo di stato maggiore generale e ispettore dell'Arm\u00e9e de terre, Touzet du Vigier venne mantenuto in attivit\u00e0 pur avendo raggiunto i limiti d'et\u00e0. Membro della Commissione per la riforma dell'esercito e quindi vicepresidente di questa commissione, egli il 10 ottobre 1947 raggiunse il limite d'et\u00e0 stabilito dalla deroga e quindi prese la decisione di ritirarsi nonostante le proposte per rimanere all'interno dell'esercito con promozione.\nDurante l'ultima parte della sua vita, du Vigier si dedic\u00f2 soprattutto a sostenere la modernizzazione della cavalleria, prese parte alla commemorazioni rievocative, divenne presidente di numerose associazioni combattentistiche, tra cui quelle della 1re division blind\u00e9e e quella della \"arm\u00e9e du Rhin et Danube\", infine presiedette la \"Union de la cavalerie, de l'arme blind\u00e9e et des chars\"."}
{"id": "4713853", "revid": "767487", "url": "https://it.wikipedia.org/wiki?curid=4713853", "title": "Be Your Own Pet", "text": "I Be Your Own Pet (stilizzato be your own PET) sono stati un gruppo musicale statunitense formatosi a Nashville, Tennessee, nel 2004. Anche se non divenne particolarmente famosa negli Stati Uniti, nei suoi anni di attivit\u00e0 la band riscosse un discreto successo commerciale in Inghilterra.\nStoria del gruppo.\nLa band viene fondata dalla cantante Jemina Pearl (figlia del membro fondatore dei Vector Jimmy Abegg, famoso chitarrista e fotografo), il bassista Nathan Vasquez, il chitarrista Jonas Stein e il batterista Jamin Orrall. Pubblicano il loro primo EP, \"Damn Damn Leash\", nel 2004. L'omonimo brano contenuto nel CD viene pi\u00f9 volte mandato in onda su BBC Radio 1 da Zane Lowe, e la band riceve un'offerta per un contratto dall'etichetta britannica XL Recordings. Successivamente il gruppo si dedica a lunghi tour nel Regno Unito e negli Stati Uniti, partecipando anche al South by Southwest del 2005. Nel 2006 pubblicano il loro omonimo album di debutto \"Be You Own Pet\", prodotto da Steven McDonald; successivamente firmano con l'etichetta statunitense Ecstatic Peace!, cos\u00ec da poter pubblicare i loro lavori anche in patria. Alcune settimane viene pubblicato \"Summer Sensation\", un altro EP contenente brani inediti e non della band. Nel settembre 2006 Orrall lascia la band, venendo rimpiazzato da John Eatherly. Tornano in studio nell'estate del 2007 per realizzare il secondo album \"Get Awkward\", sempre con la produzione di Steve McDonald. L'album viene pubblicato il 18 marzo 2008, ma tre dei brani registrati per l'album vengono tagliati dalla versione statunitense del disco, poich\u00e9 considerati \"troppo violenti\" dalla Universal. Questi vengono successivamente inclusi nell'EP \"Get Damaged\", ultima pubblicazione ufficiale della band. Nell'agosto 2008, infatti, la band annuncia su MySpace che terr\u00e0 un'ultima serie di concerti nel Regno Unito prima di sciogliersi definitivamente:\nDopo la fine dei Be Your Own Pet, Jemina Pearl ha intrapreso una carriera da solista, per poi successivamente entrare in un'altra band, The Ultras S/C. Jonas Stein ha invece continuato il suo progetto da solista chiamato Turbo Fruits, mentre John Eatherly \u00e8 entrato come batterista nei Virgins."}
{"id": "4713854", "revid": "122979759", "url": "https://it.wikipedia.org/wiki?curid=4713854", "title": "Liechtenstein ai Giochi della XIX Olimpiade", "text": "Il Liechtenstein partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di due atleti impegnati tre gare di atletica leggera. Fu la sesta partecipazione del Principato ai Giochi estivi. Non fu conquistata nessuna medaglia."}
{"id": "4713856", "revid": "36426", "url": "https://it.wikipedia.org/wiki?curid=4713856", "title": "Maestro delle Clarisse", "text": ""}
{"id": "4713857", "revid": "1305772", "url": "https://it.wikipedia.org/wiki?curid=4713857", "title": "Distretto di Guelma", "text": "Il distretto di Guelma \u00e8 un distretto della provincia di Guelma, in Algeria.\nComuni.\nIl distretto di Guelma comprende 2 comuni:"}
{"id": "4713858", "revid": "767487", "url": "https://it.wikipedia.org/wiki?curid=4713858", "title": "Il veliero del diavolo", "text": "Il veliero del diavolo (\"The Devil's Skipper\") \u00e8 un film muto del 1928 diretto da John G. Adolfi. La sceneggiatura, adattata per lo schermo da Robert Dillon, si basa su una storia breve di Jack London, \"Demetrios Contos\", pubblicata in \"The Youth's Companion\" il 27 aprile 1905 e inserita nella raccolta di racconti \"Tales of the Fish Patrol\" (New York, 1905). Fu il film d'esordio di Duncan Renaldo, un attore di origine rumena che in seguito sarebbe diventato popolare con la serie televisiva The Cisco Kid.\nTrama.\nThe Devil Skipper, donna dal passato difficile e amaro, \u00e8 il comandante di una nave di schiavisti. Avendo scoperto che il responsabile di tutte le sue sofferenze si chiama La Farge e fa il piantatore in Louisiana, lo attira sulla nave con la scusa di vendergli degli schiavi. Nella sua cabina, gli racconta la storia di una donna che ha visto morire la figlia e che \u00e8 stata rapita andando a finire su una nave di schiavi. La donna, che ha ora in suo potere il colpevole, tortura La Farge, abbandonando nelle mani dell'equipaggio ubriaco la giovinetta che La Farge aveva portato con s\u00e9. L'uomo le dice, allora, che quella \u00e8 proprio sua figlia. La capitana accorre per salvare la ragazza e si batte con il Greco, il marinaio che era riuscito a vincere la giovane, ma resta ferita. Nonostante ci\u00f2, riesce a salvare la figlia e anche il marito e li riporta entrambi a terra. Poi crolla, ormai morente, tra le braccia del suo fedele primo ufficiale che la porta nella sua cabina e che, dopo averla posata nella sua cuccetta, la lascia per andare a uccidere il Greco.\nProduzione.\nIl film fu prodotto dalla Tiffany-Stahl Productions.\nDistribuzione.\nDistribuito dalla Tiffany Productions, il film usc\u00ec nelle sale cinematografiche statunitensi il 1\u00ba febbraio 1928. La pellicola viene considerata presumibilmente perduta."}
{"id": "4713862", "revid": "1543377", "url": "https://it.wikipedia.org/wiki?curid=4713862", "title": "Lussemburgo ai Giochi della XIX Olimpiade", "text": "Il Lussemburgo partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di cinque atleti impegnati in altrettante discipline: atletica leggera, ciclismo, nuoto, scherma e tiro. Fu la dodicesima partecipazione del Granducato ai Giochi estivi. Non fu conquistata nessuna medaglia."}
{"id": "4713864", "revid": "46722", "url": "https://it.wikipedia.org/wiki?curid=4713864", "title": "Lista dei Re e dei pretendenti al trono durante le guerre civili norvegesi", "text": ""}
{"id": "4713867", "revid": "729019", "url": "https://it.wikipedia.org/wiki?curid=4713867", "title": "Pierre Fitch", "text": "Inizialmente sotto contratto, in esclusiva, con la Falcon Entertainment Fitch abbandon\u00f2 in seguito lo sfarzo della California per trasferirsi a Montr\u00e9al, non prima per\u00f2 di essersi messo in proprio.\nBiografia.\nAll'et\u00e0 di 18 anni Fitch, convinto di poter aver successo nel mondo del porno, cominci\u00f2 ad inviare foto ed ottenne il suo primo ingaggio presso la \"HM Boys\". Dopo aver girato il Canada in lungo ed in largo, Fitch riusc\u00ec poi ad essere ingaggiato da una grande societ\u00e0, la Falcon Entertainment. Dopo aver messo su qualche chilo per avere un'immagine pi\u00f9 vendibile, Fitch cominci\u00f2 a girare film per la Falcon in quel di Los Angeles, avendo per\u00f2 sempre come obiettivo quello di riuscire, un giorno, a mettersi in proprio. Ma non fu facile: la Falcon lo pagava bene ed in cambio il calendario delle riprese era stressante ed estenuante. Ma durante quell'esperienza Fitch riusc\u00ec anche a cogliere qualche segreto del mestiere, abbastanza da lanciare un proprio sito web dopo essere uscito dal contratto con la compagnia statunitense.\nVita privata.\nFitch \u00e8 sempre rimasto legato alla sua famiglia. Fece il suo coming out rivelando ai genitori, contestualmente, sia la sua omosessualit\u00e0, sia la sua attivit\u00e0 di attore pornografico. Almeno apparentemente, i genitori furono molto comprensivi.\nNel 2005 Fitch annunci\u00f2 ai media del mondo gay di essersi sposato con l'allora giovanissimo Ralph Woods. I due stavano collaborando nella produzione di alcuni video per il sito web di Fitch, ed erano stati coinvolti in produzioni comuni sia in coppia che separatamente. Successivamente Fitch dichiar\u00f2 che la sua unione con Woods non aveva nulla n\u00e9 di ufficiale n\u00e9 di legale, ed il 7 settembre 2007 annunci\u00f2 ufficialmente sul suo blog personale la loro separazione. Nell'autunno 2008, in un'intervista rilasciata al Fab Magazine (n. 356), Fitch rivel\u00f2 che la storia del matrimonio con Woods era stata solo una mossa di marketing."}
{"id": "4713870", "revid": "287204", "url": "https://it.wikipedia.org/wiki?curid=4713870", "title": "William Sinclair, I conte di Caithness", "text": "Egli viene a volte identificato con un'altra ortografia del suo cognome, \"St. Clair\". Era il nipote di Henry Sinclair, I Conte delle Orcadi.\nFece erigere la Cappella di Rosslyn.\nFamiglia.\nSi spos\u00f2 tre volte, la prima con Lady Elizabeth Douglas, figlia di Archibald Douglas, IV conte di Douglas; la seconda con Marjory Sutherland, figlia di Alexander Sutherland del castello di Dunbeath (Caithness), e l'ultima con Janet Yeman."}
{"id": "4713871", "revid": "1543377", "url": "https://it.wikipedia.org/wiki?curid=4713871", "title": "Malta ai Giochi della XIX Olimpiade", "text": "Malta partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di un solo atleta, il tiratore Joseph Grech. Fu la sesta partecipazione di Malta ai Giochi estivi, la prima in un'edizione svolta al di fuori dell'Europa. Non fu conquistata nessuna medaglia."}
{"id": "4713872", "revid": "767487", "url": "https://it.wikipedia.org/wiki?curid=4713872", "title": "Bagler", "text": "Bagler o Fazione dei Bagli (in norreno \"Baglar\", in norvegese \"Bagler\") fu una fazione durante l'epoca delle Guerre civili norvegesi. Questa fazione era composta principalmente dall'aristocrazia norvegese (\"lendmenn\"), clero e mercanti. \nVenne creata nella regione di Scania, allora parte della Danimarca, nel 1196 principalmente dal vescovo Nicholas Arnesson di Oslo e dall'arcivescovo Erik Ivarsson di Nidaros attorno al pretendente al trono di Norvegia, Inge Magnusson (soprannominato il Re Bagler) per deporre il re in carica, appartenente alla fazione dei Birkebeiner, Sverre Sigurdsson. Combatterono contro i Birkebeiner, essenzialmente una fazione di contadini, seppur appoggiati da parte dell'aristocrazia, guidati dal pretendente re Sverre, per il controllo del pause in una guerra civile durante la fine del XII secolo. Nella Sverris saga venivano fornite le prove della discendenza reale di Sverre come presunto figlio illegittimo del defunto re Sigurd II di Norvegia. Il fatto di essere un figlio illegittimo all'epoca non gli imped\u00ec di diventare re poich\u00e9, infatti, la legge di successione norvegese non faceva distinzione tra figli legittimi e illegittimi. Gli storici moderni, generalmente, concordano sul pensiero gi\u00e0 diffuso tra quelli contemporanei che egli fosse in realt\u00e0 un impostore senza vere discendenze reali."}
{"id": "4713874", "revid": "1297654", "url": "https://it.wikipedia.org/wiki?curid=4713874", "title": "Rinaldo da Siena", "text": "Notizie biografiche.\nLe scarse notizie biografiche riguardano essenzialmente una tavoletta di biccherna documentata nel luglio/dicembre 1278 (pagata a un certo \"Rinaldo\"), sulla base della quale Luciano Bellosi, nel 1991, ricostru\u00ec una personalit\u00e0 pre-duccesca, basandosi su un'intuizione di Boskovits (1985) e identificandolo con quello che Garrison (1949) e Stubblebine (1964) avevano indicato come \"Maestro delle Clarisse\", legato cio\u00e8 alla tavola con \"Cristo e la Vergine in trono\" dal convento delle Clarisse a Siena.\nUn \"Ranaldus pittor de Senis\" \u00e8 documentato poi nel 1274 quando il Comune di San Gimignano pag\u00f2 a lui un affresco gi\u00e0 sulla parete esterna della pieve cittadina, di carattere infamante (forse la prima rappresentazione del genere documentata in Toscana): l'\"Assassinio di Schiavo Paltone per mano del fratello Nanza\".\nAltri pagamenti a Rinaldo sono documentati nel 1277, 1278 e 1281 da parte del Comune di Siena dei Quindici, per la pittura di copertine di biccherne, targhe e piccoli scudi, di cui resta solo, come accennato, la tavoletta con \"Don Bartolomeo Alessi monaco di San Galgano\".\nStile.\nLo stile di Rinaldo si colloca in una fase ancora pienamente bizantina, aperta alle novit\u00e0 del fiorentino Coppo di Marcovaldo e capace di ricevere influenze filtrate da Cimabue. Nella tavoletta di biccherna a noi nota, si rileva un segno sottile e addolcito, con una tavolozza ampliata da colori tenui e delicati rispetto alle tonalit\u00e0 primarie dei pittori bizantini. Le sue figure appaiono allungate, con un tipico cranio leggermente oblungo (soprattutto femminile), baffetti ad ali di rondine, mento carnoso, mascella larga nei volti maschili e aspetto fanciullesco, occhi cascanti."}
{"id": "4713875", "revid": "36426", "url": "https://it.wikipedia.org/wiki?curid=4713875", "title": "Biccherne", "text": ""}
{"id": "4713878", "revid": "74801", "url": "https://it.wikipedia.org/wiki?curid=4713878", "title": "Maurizio Guglielmo di Sassonia-Zeitz", "text": "\u00c8 nato nel Castello Moritzburg a Zeitz da Maurizio, duca di Sassonia-Zeitz, e dalla sua seconda moglie Dorotea Maria di Sassonia-Weimar, figlia di Guglielmo di Sassonia-Weimar. Suo padre ebbe due figli dalla sua prima moglie, ma essi morirono molto prima della sua nascita.\nBiografia.\nMaurizio Guglielmo successe suo padre come duca di Sassonia-Zeitz quando quest'ultimo mor\u00ec il 4 dicembre 1681. Nel 1699 concesse le citt\u00e0 di Pegau e di Neustadt b.Coburg al fratello minore Federico Enrico come appannaggio.\nNel 1717 si convert\u00ec dal calvinismo al cattolicesimo, Spost\u00f2 la sede del ducato a Weida e dopo spost\u00f2 la residenza reale al Castello Osterburg, dove trov\u00f2 la morte il 15 novembre 1718.\nFigli.\nMaurizio Guglielmo era sposato con Maria Amalia di Brandeburgo, dalla quale ebbe 5 figli:"}
{"id": "4713880", "revid": "599013", "url": "https://it.wikipedia.org/wiki?curid=4713880", "title": "Carol Knox", "text": "Biografia.\nDopo una breve carriera calcistica, resta nel mondo dello sport come personal trainer.\nNazionale.\nCarol Knox \u00e8 stata nella squadra che ha inaugurato la storia delle Football Ferns il 25 agosto 1975, con l'esordio in AFC Women's Asian Cup. La Nuova Zelanda vinse poi quell'edizione (la prima) della manifestazione.\nQuell'occasione resta la sua unica esperienza in nazionale."}
{"id": "4713882", "revid": "36426", "url": "https://it.wikipedia.org/wiki?curid=4713882", "title": "Museo nazionale (Cracovia)", "text": ""}
{"id": "4713883", "revid": "182396", "url": "https://it.wikipedia.org/wiki?curid=4713883", "title": "Senato dell'Impero Romano", "text": ""}
{"id": "4713885", "revid": "767487", "url": "https://it.wikipedia.org/wiki?curid=4713885", "title": "Kitchens of Distinction", "text": "I Kitchens of Distinction (talvolta abbreviato come KOD) sono un gruppo musicale alternative rock inglese, formatosi a Tooting (Londra) nel 1986. Dopo lo scioglimento avvenuto nel 1996, il gruppo si \u00e8 ricostituito nel 2012.\nStoria.\nDagli esordi al primo scioglimento (1986-1996).\nLa formazione iniziale del gruppo \u00e8 costituita da Patrick Fitzgerald (voce e basso), Julian Swales (chitarre), gi\u00e0 membro del primo nucleo degli All About Eve, e Dan Goodwin (batteria), ex A.R. Kane. Il gruppo si forma nel 1986 e ricava il nome da un annuncio pubblicitario. Non si conoscono bene gli albori del gruppo, fatto sta che nel 1987 esordiscono con \"Last Gasp Death Shuffle\", a cui seguono \"Prize\" e \"The 3rd Time We Opened the Capsule\".\nIl primo lavoro discografico del gruppo viene pubblicato nel 1989. Si tratta di \"Love is Hell\", disco caratterizzato da arrangiamenti eleganti di influenza darkwave, in cui tuttavia a farla da padrone \u00e8 la voce passionale di Fitzgerald. Da segnalare nel disco la presenza di un brano contro Margaret Thatcher, intitolato \"Margaret's Injection\". \"Love is Hell\" si fa apprezzare per l'equilibrio con cui vengono affrontati i diversi generi presenti.\nDopo meno di due anni viene pubblicato l'album \"Strange Free World\" (1991), che entra nella Official Albums Chart. Il disco, prodotto da Hugh Jones (Echo and the Bunnymen, R.E.M.), viene etichettato come dream pop, nonostante il massiccio utilizzo di chitarre acustiche, suonate da Julian Swales, che affiancano la recitazione di Fitzgerald.\nVi collabora il trombettista Kick Horns.\nNel 1992 esce \"The Death of Cool\", lavoro pi\u00f9 consistente di \"Strange Free World\", che affronta un approccio alla drone music e allo shoegaze.\nSegue \"Cowboys and Aliens\" (ottobre 1994), prodotto da Pascal Gabriel, dall'attitudine essenzialmente pop.\nNel maggio 1996 pubblicano il singolo \"Feel My Genie\" con il nome abbreviato Kitchens O.D., prima di lasciare le scene.\nDopo lo scioglimento fino al ritorno nel 2012 (1996-oggi).\nFitzgerald dal 1996 continua a registrare con il nome Fruit, un progetto condiviso con Miki Berenyi (Lush) e Isabel Monteiro (Drugstore). Successivamente forma i Lost Girls, progetto confluito nella collaborazione con Heidi Berry. Dal 2000 lavora con lo pseudonimo Stephen Hero, fino al 2009.\nNel settembre 2012 Fitzgerald annuncia il ritorno al sodalizio con Swales e Goodwin. A distanza di 19 anni dal precedente, il 30 settembre 2013 viene pubblicato l'album \"Folly\"."}
{"id": "4713886", "revid": "1543377", "url": "https://it.wikipedia.org/wiki?curid=4713886", "title": "Monaco ai Giochi della XIX Olimpiade", "text": "Il Principato di Monaco partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di due atleti impegnati in una competizione di tiro a segno. Fu la nona partecipazione del Principato ai Giochi estivi. Non fu conquistata nessuna medaglia."}
{"id": "4713888", "revid": "36426", "url": "https://it.wikipedia.org/wiki?curid=4713888", "title": "Museo d'arte sacra (Volterra)", "text": ""}
{"id": "4713890", "revid": "22475", "url": "https://it.wikipedia.org/wiki?curid=4713890", "title": "\u1e5agveda", "text": "Il \u1e5agveda (devan\u0101gar\u012b: \u090b\u0917\u094d\u0935\u0947\u0926) \u00e8 una delle quattro suddivisioni canoniche dei \"Veda\". Il nome pu\u00f2 essere reso con \"Inni dei Veda\" o \"Inni della Conoscenza\", essendo il sostantivo \"\u1e5bgveda\" composto da \"\u1e5bc\" (\"inni\" o \"strofe\"), e \"veda\" (\"sapienza\" o \"conoscenza\"): il riferimento \u00e8 ai versi recitati durante le cerimonie, differenti dai \"s\u0101man\", versi cantati.\nNel \u1e5agveda troviamo una raccolta di inni, la \"\u1e5agveda Sa\u1e43hit\u0101\"; due \"Br\u0101hma\u1e47a\": l'\"Aitareya Br\u0101hma\u1e47a\" e il \"Kau\u1e63\u012btaki Br\u0101hma\u1e47a\" (o \"\u015aa\u1e45kh\u0101yana Br\u0101hma\u1e47a\"); da cui due \"\u0100ra\u1e47yaka\": l'\"Aitareya \u0100ra\u1e47yaka\" e il \"Kau\u1e63\u012btaki \u0100ra\u1e47yaka\"; e infine due \"Upani\u1e63ad\": l'\"Aitareya Upani\u1e63ad\" e la \"Kau\u1e63\u012btaki Upani\u1e63ad\".\nIn letteratura si incontra spesso il termine \"\u1e5agveda\", a indicare la \"\u1e5agveda Sa\u1e43hit\u0101\": tuttavia si distingue \"il\" \u1e5agveda (sostantivo maschile indicante l'atto derivante da una \"suddivisione\") da \"la\" \"\u1e5agveda\" (sostantivo femminile per \"raccolta\", per l'appunto la \"sa\u1e43hit\u0101\")."}
{"id": "4713892", "revid": "371529", "url": "https://it.wikipedia.org/wiki?curid=4713892", "title": "The Greatest Hits, So Far", "text": "The Greatest Hits, So Far \u00e8 un album raccolta dei Public Image Ltd., pubblicato nel 1990."}
{"id": "4713897", "revid": "46722", "url": "https://it.wikipedia.org/wiki?curid=4713897", "title": "Sigurd il Crociato", "text": ""}
{"id": "4713898", "revid": "371529", "url": "https://it.wikipedia.org/wiki?curid=4713898", "title": "That What Is Not", "text": "That What Is Not \u00e8 l'ottavo album in studio del gruppo alternative rock britannico Public Image Ltd., pubblicato nel 1992 dalla Virgin Records.\nTracce.\nTesti e musiche dei Public Image Ltd."}
{"id": "4713900", "revid": "247222", "url": "https://it.wikipedia.org/wiki?curid=4713900", "title": "Count Talent and the Originals", "text": "Count Talent and the Originals \u00e8 il quinto album da solista di Mike Bloomfield che fu pubblicato dalla Takoma Records nel 1978 e prodotto da Mike Bloomfield e Norman Dayron. Il disco fu registrato al \"Xanda Recorders\" presso Marin, California."}
{"id": "4713901", "revid": "671029", "url": "https://it.wikipedia.org/wiki?curid=4713901", "title": "S\u00f8nderjysk Elitesport 2012-2013", "text": "Questa voce raccoglie le informazioni riguardanti il S\u00f8nderjysk Elitesport nelle competizioni ufficiali della stagione 2012-2013.\nStagione.\nIl S\u00f8nderjyskE chiuse la stagione all'8\u00ba posto in classifica, mentre l'avventura nella Coppa di Danimarca 2012-2013 si chiuse al terzo turno con l'eliminazione per mano del Copenaghen. Lasse Vibe fu il calciatore pi\u00f9 utilizzato in tutto il campionato con le sue 33 presenze, diventando anche il miglior marcatore con 13 reti.\nMaglie e sponsor.\nLo sponsor ufficiale per la stagione 2012-2013 fu Fros. La divisa casalinga era composta da una maglia celeste con colletto bianco, pantaloncini bianchi e calzettoni bianco-celesti. Quella da trasferta era invece completamente nera, con rifiniture celesti."}
{"id": "4713902", "revid": "599013", "url": "https://it.wikipedia.org/wiki?curid=4713902", "title": "Rapha\u00ebl Guerreiro", "text": ""}
{"id": "4713903", "revid": "46722", "url": "https://it.wikipedia.org/wiki?curid=4713903", "title": "Haakon Herdebrei", "text": ""}
{"id": "4713904", "revid": "46722", "url": "https://it.wikipedia.org/wiki?curid=4713904", "title": "Magnus il Cieco", "text": ""}
{"id": "4713906", "revid": "15756", "url": "https://it.wikipedia.org/wiki?curid=4713906", "title": "Buddhismo in Birmania", "text": "Il Buddhismo in Birmania (nota anche come Myanmar) \u00e8 presente prevalentemente nella sua tradizione Theravada, praticata dall'89% degli abitanti; \u00e8 il paese buddhista pi\u00f9 religioso in termini di percentuale di monaci rispetto alla popolazione e di percentuale di reddito speso per la religione. Gli aderenti sono maggioritari tra le etnie Bamar, Shan, Rakhine, Mon, Karen, oltre che tra la diaspora cinese meglio integrata; i monaci, noti collettivamente come Sangha, sono da sempre membri molto venerati della societ\u00e0. In alcuni gruppi etnici il buddhismo theravada viene praticato in concomitanza col culto nativo degli spiriti-Nat (soprattutto la richiesta d'una loro intercessione negli affari mondani).\nPer quanto riguarda la religiosit\u00e0 quotidiana, due sono le pratiche pi\u00f9 popolari, l'acquisir meriti per la vita futura attraverso le scelte e decisioni attuali (il percorso pi\u00f9 comune seguito dai buddhisti birmani) e la meditazione Vipassana; il percorso detto \"Weizza\" \u00e8 invece un po' meno seguito, essendo piuttosto una forma esoterica legata all'occulto. La via dei meriti implica la stretta osservanza dei cinque precetti (astenersi dall'uccidere; dal prendere ci\u00f2 che non \u00e8 dato; dalla cattiva condotta sessuale; dal mentire; dall'assumere bevande fermentate che provochino disattenzione) e l'accumulo di merito attraverso le opere di carit\u00e0 e le buone azioni commesse (generosit\u00e0-D\u0101na) al fine d'ottener una rinascita favorevole.\nIl percorso di vipassana \u00e8 altres\u00ec una forma intuitiva di meditazione che si crede possa condurre alla Bodhi-illuminazione finale; il weizza \u00e8 infine un sistema esoterico di pratiche occulte, comprendente la recita d'incantesimi, la meditazione \u015bamatha e finanche l'alchimia e si crede che possa far diventare esseri semi-immortali e soprannaturali, in attesa della ricomparsa finale di Maitreya.\nExcursus storico.\nLa storia del buddhismo in Birmania conta con tutta probabilit\u00e0 pi\u00f9 di due millenni di vita; secondo il \"Mahavamsa\", cronaca in lingua p\u0101li del V secolo di Ceylon l'imperatore Ashoka invi\u00f2 due monaci, Sona e Uttara, in terra Thai ed alcuni storici registrano l'arrivo dei monaci reali in Birmania nel 228 a.C.: portavano con s\u00e9 anche libri e testi sacri.\nDurante l'amministrazione britannica della nazione birmana le politiche del governo sono state eminentemente secolari, il che significava che i monaci non erano protetti dalla legge; il buddhismo non \u00e8 mai stato patrocinato dal governo coloniale e ci\u00f2 ha provocato tensioni ricorrenti tra la popolazione e i governanti europei. Vi fu inoltre una forte opposizione per gli sforzi missionari cristiani nel tentativo di convertire gli abitanti.\nA partire dal 1948, quando il paese ottenne l'indipendenza dall'impero britannico, sia i governi civili che militari succedutisi nel tempo hanno per lo pi\u00f9 sostenuto la religione; ma durante il regime militare di Ne Win (1962-88) si tent\u00f2 di riformare la Birmania attraverso la cosiddetta \"via birmana al socialismo\", che conteneva in parte anche elementi buddhisti.\nDurante la rivolta 8888, molti monaci che parteciparono attivamente vennero trucidati dai soldati del Tatmadaw: il successivo regime militare, il consiglio di Stato per la Pace e lo Sviluppo (CSPC) pur avendo inizialmente favorito il buddhismo, non ha mancato di perseguitare tutti quelli che risultassero contrari alla dittatura, fossero essi buddhisti, cristiani o musulmani.\nTradizioni.\nLa cultura della Birmania \u00e8 talmente impregnata di buddhismo da essere spesso considerata un suo stesso sinonimo. Vi sono molte festivit\u00e0 birmane durante tutto il corso dell'anno, la maggior parte delle quali fortemente collegate alla pratica e dottrina religiosa; il capodanno detto Thingyan, noto anche come festival dell'acqua, ha invece le proprie origini dalla tradizione ind\u00f9, ma \u00e8 anche il momento in cui molti ragazzi celebrano \"Shinbyu\" ovvero il noviziato (uno speciale rito di passaggio per cui un giovane entra in monastero per un breve periodo come monaco.\nVenerazione.\nOgni famiglia buddhista birmana possiede un altare o piccolo santuario in onore del Buddha e con almeno una sua immagine dedicata, comunemente collocata su una specie di trono chiamata \"gaw Pallin-pallanka\". Prima che una statua possa venir utilizzata per la venerazione in casa dev'esser formalmente consacrata in un rituale chiamato \"anay gaza tin\": questa cerimonia viene condotta da un monaco recitante il versetto 153 del Dhammapada (cap 11, \"attraverso il giro di molte nascite ho vagato\"). Il rito di consacrazione si svolge la mattina e si compone di 4 parti principali (offerte, canto da vari sutra, recita di \"aneka j\u0101ti sa\u1e43s\u0101ra\u1e43\", infine declamazione dei \"dodici Nidana\"): si ritiene che il rituale giunga a permeare l'immagine del Buddha con una qualit\u00e0 sacra che pu\u00f2 proteggere la casa e i suoi dintorni dalle disgrazie e simbolicamente incarnare i poteri dello stesso buddha.\nShinbyu.\nIl pi\u00f9 importante dovere di tutti i genitori birmani \u00e8 quello di assicurarsi che i propri figli siano ammessi al Sangha-comunit\u00e0 religiosa e ci\u00f2 si attua eseguendo la cerimonia Shinbyu una volta che abbiano raggiunto l'et\u00e0 di almeno sette anni; si effettua un corteo simbolico ed una cerimonia di scambio di abbigliamento, tra uno di tipo principesco e quello dell'asceta, seguendo l'esempio storico del principe Siddharta Gautama.\nFestivit\u00e0 buddhiste.\nIl capodanno cade di solito verso la met\u00e0 di aprile e si trova in cima alla lista dei giorni festivi birmani; il Vesak-luna piena di maggio \u00e8 comunque il giorno pi\u00f9 sacro di tutti essendo quello in cui \u00e8 nato il Buddha storico. I \"festival della pagoda\" vengono tenuti in tutto il paese e di solito cadono nei giorni di luna piena tra febbraio/marzo, tra cui quello della pagoda Shwedagon; questi attraggono non solamente folle di pellegrini dai luoghi pi\u00f9 remoti, spesso in carovane di carri trainati da buoi, ma fungono anche da grandi fiere e mercati ove i commercianti locali e itineranti impiantano le loro bancarelle e negozi con stand gastronomici, ristoranti, spettacoli teatrali all'aperto gratuiti e sale da teatro.\nQuaresima buddhista.\nI tre mesi monsonici, da met\u00e0 luglio a met\u00e0 ottobre coincidono con la quaresima buddhista o Wa-dwin, tempo in cui le persone sono occupate nei lavori della terra e a piantare le risaie, mentre i monaci non viaggiano ma rimangono nei monasteri (Wa-kup, il \"ritiro delle piogge\"): all'inizio del periodo vengono offerti gli abiti dismessi, mentre la fine \u00e8 contrassegnata dalla festa delle luci-Thadingyut.Al momento della vendemmia sono nuovamente offerti abiti durante il festival Kathina che si tiene solitamente tra ottobre e novembre; il giorno di uposatha o al sabato sono i giorni in cui si mantiene la stretta osservanza degli otto precetti - questo durante Thingyan e la quaresima - dai buddhisti devoti.\nMonachesimo.\nI monaci buddhisti in Birmania sono circa mezzo milione, le monache assommano invece a circa 75.000, appartenenti ad uno dei due ordini monastici primari: il \"Thudhamma Nikaya\" con 88% e il \"Shwegyin Nikaya\" col 7%. I differenti ordini monastici non differiscono in dottrina, bens\u00ec nella pratica ed organizzazione.\nAlcuni ordini minori includono la \"Dwara Nikaya\" e la \"Hngettwin Nikaya\" (quest'ultima primariamente a Mandalay) ed entrambi hanno qualche migliaio di monaci come membri. A tutt'oggi vi sono nove ordini monastici legalmente riconosciuti dalla norma del 1990 per quanto riguarda le organizzazioni Sangha; oltre a queste vi sono anche alcune sette esoteriche che non sono riconosciute da alcuna autorit\u00e0 e che incorporano anche elementi non propriamente di matrice buddhista, quali alchimia, magia e occultismo.\nLa stragrande maggioranza dei monaci birmani indossa abiti di color marrone o a volte ocra, questo a differenza dei paesi vicini di Thailandia, Laos o anche Sri Lanka in cui indossano comunemente vesti color zafferano.\nPolitica.\nLa religione buddhista ha dato importanti contributi allo sviluppo della politica del paese; il nazionalismo birmano \u00e8 iniziato propriamente con la formazione dell'associazione dei giovani buddhisti (YMBA) - sul modello dell'YMCA - che ha iniziato a propagarsi al principio del XX secolo. I monaci assieme agli studenti sono stati in prima linea nella lotta per l'indipendenza e pi\u00f9 tardi per la democrazia.\nProteste antigovernative del 2007.\nNel settembre 2007 sono nuovamente scesi in strada per protestare contro il governo militare"}
{"id": "4713907", "revid": "46722", "url": "https://it.wikipedia.org/wiki?curid=4713907", "title": "Harald Pellegrigia", "text": ""}
{"id": "4713908", "revid": "46722", "url": "https://it.wikipedia.org/wiki?curid=4713908", "title": "Harald Gille", "text": ""}
{"id": "4713914", "revid": "1776051", "url": "https://it.wikipedia.org/wiki?curid=4713914", "title": "Short track ai XXII Giochi olimpici invernali - 1500 m maschile", "text": "La gara dei 1500 metri maschili di short track dei XXII Giochi olimpici invernali di So\u010di si \u00e8 disputata il 10 febbraio.\nDetentore del titolo di campione olimpico uscente era il sudcoreano Lee Jung-Su, che vinse a (in Canada), precedendo gli statunitensi Apolo Anton Ohno (medaglia d'argento) e lo statunitense J.R. Celski (medaglia di bronzo).\nCampione olimpico si \u00e8 laureato il canadese Charles Hamelin, precedendo il cinese Han Tianyu, medaglia d'argento, e il russo Viktor An, medaglia di bronzo.\nRisultati.\nBatterie.\nSono state disputate sei batterie, ognuna delle quali con sei corridori; i primi tre classificati si sono qualificati per le semifinali.\nSemifinali.\nSono state svolte tre semifinali; i primi due di ogni gara sono stati ammessi alla finale A, mentre il terzo e il quarto alla finale B, valida per i piazzamenti.\nFinali.\nFinale B.\nData: Luned\u00ec 10 febbraio 2014\nOra locale: 13:45\nLuogo: Palazzo del ghiaccio Iceberg\nLegenda:"}
{"id": "4713915", "revid": "110157", "url": "https://it.wikipedia.org/wiki?curid=4713915", "title": "Jan\u010dukan", "text": "Jan\u010dukan () \u00e8 un insediamento di tipo urbano della Russia, situato nella Repubblica di Buriazia sulle rive del Verchnjaja Angara.\nStoria.\nIl centro abitato venne fondato a met\u00e0 degli anni settanta durante la costruzione della Ferrovia Bajkal-Amur dal trust \"Armbamstroj\"; Jan\u010dukan ha poi acquisito la status di insediamento urbano nel 1982.\nEconomia.\nL'economia dell'insediamento si basa sui servizi ferroviari (\u00e8 presente una stazione ferroviaria intitolata al poeta Wilhelm K\u00fcchelbecker) e sul legname."}
{"id": "4713918", "revid": "729019", "url": "https://it.wikipedia.org/wiki?curid=4713918", "title": "Organizzazione militare dei Goti", "text": "I Goti, Gepidi, Vandali e Burgundi facevano parte di un gruppo di popolazioni provenienti dalla Germania orientale che vennero a contatto con Roma Antica nella cosiddetta tarda antichit\u00e0. In questo periodo queste popolazioni mossero quasi costantemente guerra, in veste di alleati o avversari, contro l'Impero romano, gli Unni e altre trib\u00f9 germaniche. La dimensione e la composizione sociale di queste popolazioni rimangono fonte di dibattiti e ricerche.\nStoria.\nNel III secolo alcune trib\u00f9 associate con la cultura di Wielbark, stanziate nei pressi del mar Baltico, abbandonarono la Scandinavia e, seguendo i fiumi Vistola, Bug Occidentale e il Nistro, si stanziarono fra le steppe del mar Nero, mescolandosi con Daci, Sarmati, Bastarni e altre trib\u00f9. Queste popolazioni germaniche improntarono usi e costumi facendo evolvere la cultura di \u010cernjachov.\nNello stesso periodo una parte dei Vandali e dei Burgundi presero altri percorsi: i Vandali, verso le pianure del Danubio centrale; i Burgundi, verso la riva sinistra del fiume Oder.\nPopolazioni nomadi a cavallo, armati di arco, inclusi Roxolani, Iazigi, Aorsi, Alani e Taifali, avevano a lungo dominato sin dal 1200 a.C. il territorio che andava dalle pianure del Danubio fino alle steppe del mar Nero. Nonostante l'invasione dei Goti e Vandali, gli eserciti dei quali erano principalmente formati da agricoltori appiedati; Sarmati, Taifali e Alani riuscirono a preservare il loro dominio in alcune aree, almeno sino alla comparsa degli Unni.\nI Goti vissero divisi in due o pi\u00f9 gruppi dalla fine del III secolo sino al IV secolo: i Tervingi vissero tra il Danubio e i Carpazi, a ovest del fiume Nistro; i Grutungi, e forse anche altri gruppi, a est.\nLo storico goto-romano Giordane, vissuto nel VI secolo, descrisse un vasto regno dei Grutungi alla fine IV secolo; per\u00f2 un altro storico, Ammiano Marcellino, che visse proprio in quegli anni, non ne fa cenno. Molti storici moderni, come Peter Heather e Michael Kulikowski, dubitano in ogni caso che questo regno fosse significativamente grande e suggeriscono la possibilit\u00e0 di una sua suddivisione in piccoli regni.\nRegni nell'Impero romano.\nQuesti gruppi di Goti dovettero affrontare dei duri conflitti interni e gli Unni ne approfittarono per attaccarli alla fine del IV secolo. Come conseguenza il grosso dei Goti si rifugi\u00f2 entro i confini dell'Impero romano; due trib\u00f9, Visigoti e Ostrogoti, presero il sopravvento sugli altri e li assorbirono tra le loro file. Un altro gruppo, i Goti di Crimea, sopravvisse nell'omonima penisola.\nI regni dei Visigoti e dei Burgundi in Gallia caddero per mano di Clodoveo I durante l'invasione dei Franchi nei primi anni del VI secolo; il regno vandalo nel Nord Africa e il regno ostrogoto in Italia e Illiria caddero per mano di Giustiniano durante la riconquista bizantina a met\u00e0 del VI secolo. Il regno visigoto in Spagna sopravvisse, nonostante la perdita del territorio gallico, fino ai primi dell'VIII secolo con la conquista islamica della Spagna.\nOrganizzazione militare e civile nei Goti del III e IV secolo.\nLe trib\u00f9 gotiche non avevano eserciti permanenti, ma erano formati da volontari o arruolati a forza per periodi circoscritti e limitati. Dopo un certo periodo costoro tornavano a lavorare la terra come agricoltori. La maggior parte di essi combattevano e si muovevano a piedi, ma molti altri erano equipaggiati in sella a un cavallo.\nLa fanteria, analogamente al legionario romano, aveva lance, giavellotti e scudi; erano in uso anche spade e archi. A differenza dei Romani, in pochi potevano permettersi armature in metallo.\nLe trib\u00f9 gotiche del III e IV secolo non potevano paragonarsi all'Impero romano n\u00e9 come popolazione n\u00e9 come territorio sotto controllo. I Tervingi del IV secolo stanziavano su un territorio pari all'incirca a \u00a0km\u00b2, situati tra i monti Carpazi e i fiumi Olt, Danubio e Prut. L'Impero romano all'epoca controllava un territorio vasto all'incirca \u00a0km\u00b2. La perdita di un'armata avrebbe lasciato le trib\u00f9 gotiche alla merc\u00e9 degli attacchi dei Romani; la distruzione di un'armata romana avrebbe solo comportato un richiamo di altre forze, come successe dopo la battaglia di Adrianopoli (378). Perci\u00f2 le forze militari gotiche del III e IV secolo non potevano permettersi di correre troppi rischi, rispetto a quello romane.\nI Goti stanziavano in insediamenti non fortificati, formati da fattorie lungo i principali corsi d'acqua. Questi insediamenti erano vulnerabili ad attacchi da parte di Romani, Unni e altre popolazioni, fossero anche piccole scorrerie.\nIn seguito furono costruiti due valli in stile romano nella regione compresa tra Ucraina, Moldavia e Romania: il vallo di Atanarico e il vallo grutungio, anche noti rispettivamente come vallo di Traiano Inferiore e vallo di Traiano Superiore. Il primo tradizionalmente lo si attribuisce ad Atanarico, re dei Tervingi, anche se esistono seri dubbi vista la complessit\u00e0 di costruzione; il secondo fu fatto costruire dai Grutungi per difendersi dagli Unni.\nL'Imperatore d'Oriente Valente invase i territori tervingi nel 367 e nel 369. Atanarico evit\u00f2 la battaglia e, con le sue genti, abbandon\u00f2 le pianure del Danubio e rifugiandosi tra i monti Carpazi.\nL'Impero romano fortific\u00f2 la maggior parte di citt\u00e0 e i presidi di frontiera nel III e IV secolo. Gli insediamenti erano relativamente al sicuro dagli attacchi dei Goti.\nI Goti potevano assalire obiettivi non fortificati, incluse molte citt\u00e0 non munite di difesa nel III secolo. Ma, generalmente, erano piccoli insediamenti o delle villae, man mano che, per tutto il IV secolo, le citt\u00e0 si rinforzavano sempre pi\u00f9. Alternativamente attaccavano anche citt\u00e0 fortificate, facendo affidamento sulla sorpresa, su atti di tradimento, su assedi militari.\nNel III secolo molte spedizioni militari dei Goti avvennero per mare, ma nel IV secolo queste cessarono quasi del tutto, privilegiando quelle via terra.\nCome le popolazioni gotiche che si stanziavano nel territorio dell'Impero raggiunsero un numero sempre maggiore, iniziarono i conflitti con le forze romane, come nel caso della guerra gotica (376-382).\nPrincipali conflitti.\nI pi\u00f9 importanti conflitti dei Goti in quel periodo includono:\nTra le pi\u00f9 note battaglie dei Goti vi sono:\nForze militari dei Goti e dei Vandali nell'esercito tardo romano.\nL'esercito tardo romano (a oriente, esercito bizantino) reclutava spesso soldati non romani fra le unit\u00e0 regolari, in aggiunta a contingenti alleati che rimanevano separati in qualit\u00e0 di laeti e foederati. Bench\u00e9 la maggior parte dei legionari fossero romani, sempre pi\u00f9 numerosi erano quelli cosiddetti barbari.\nTra le battaglie rilevanti di questo periodo, importante fu la battaglia del fiume Frigido avvenuta nel 394.\nContingenti di Goti e di Vandali nell'esercito unno.\nDall'inizio del V secolo, gli Unni stabilirono la loro egemonia nell'Europa centrale e orientale soggiogando e sostituendosi agli invasori presenti nel controllo del territorio. I conquistatori unni ebbero perci\u00f2 a loro disposizione risorse di popoli soggetti che erano richiesti per supplire, con forze addizionali, ulteriori spedizioni e successive conquiste. Il pi\u00f9 noto dei loro capi fu Attila, il quale col tempo arriv\u00f2 a sfidare la supremazia dell'Impero romano.\nDopo la morte di Attila, uno dei capi sottomessi, Ardarico re dei Gepidi, intraprese una guerra civile contro i contendenti unni alla guida, coalizzandosi con molte altre trib\u00f9 soggette per separarsi d questi e riottenere l'indipendenza.\nBattaglie rimarchevoli concernenti forze vandale entro l'esercito unno includono la battaglia dei Campi Catalaunici, detta anche battaglia di Chalons, nel 451; e la battaglia del fiume Nedao, nel 454.\nEsercito visigoto.\nDurante la guerra gotica, ribellione avvenuta dal 377 al 382, un gruppo misto di Goti si stabil\u00ec in Mesia. Nel 390 Alarico re dei Visigoti, divenne cliente dell'Impero romano.\nTra il 395 e il 418, Alarico, Athawulf (Adolfo) e i loro diretti successori organizzarono molte campagne militari, offrendosi come mercenari, e spostando le loro basi operative dai Balcani orientali (nel 395), a quelli occidentali (nel 397), all'Italia (nel 408) e in Aquitania (nel 415).\nQuesti continui movimenti devono aver suddiviso e modificato l'esercito rispetto al nucleo originale.\nLe battaglie pi\u00f9 note di questo periodo comprendono:\nEsercito vandalo dal 406 al 534.\nAl tempo della guerra vandalica i Vandali, differentemente dalle altre nazioni germaniche, devono aver convertito le loro forze militari in un esercito formato essenzialmente da cavalleria. Ci\u00f2 era dovuto verosimilmente come reazione alla maggiore mobilit\u00e0 dei berberi e di altre trib\u00f9 presenti nel Nord Africa.\nNon ci sono prove che le popolazioni dell'Africa romanizzata servirono militarmente nell'esercito dei Vandali.\nAlcune battaglie rimarchevoli combattute dai Vandali in questo periodo furono:\nEsercito ostrogoto dal 489 al 553.\nL'esercito ostrogoto deve aver avuto una struttura modellata da quella bizantina dell'epoca (diviso in diverse armata ed eserciti di frontiera).\nAnche nel regno ostrogoto, come nel tardo Impero romano, si prosegu\u00ec a erigere mura intorno alle citt\u00e0 e costruire fortezze.\nGli eserciti italo-ostrogoti, come quelli del Tardo Impero Romano e Bizantini, usavano trasportare con loro riserve di cibo e altre vettovaglie da zone sicure a zone di guerra, a differenza dei primi eserciti originari dei Goti, i quali depredavano il cibo ove si trovavano.\nLe battaglie pi\u00f9 significative degli Ostrogoti in questo periodo sono:\nArmi e armature.\nCi sono poche prove dirette circa l'equipaggiamento militare dei Goti dell'epoca. Ma ci sono invece molte pi\u00f9 prove riguardo all'equipaggiamento militare di Romani, Vandali e Germani Occidentali, dai quali possiamo dedurre alcuni aspetti che adottarono i Goti.\nArmi ad armature romane e germaniche.\nGeneralmente parlando, c'erano poche differenze tra soldati romani e germani ben equipaggiati, tenendo inoltre conto che molti Germani servirono come soldati negli eserciti romani. La differenza era che l'esercito romano aveva pi\u00f9 capacit\u00e0 di dotare i propri soldati di un buon equipaggiamento rispetto agli eserciti germanici.\nLance.\nLe testimonianze figurative dell'epoca tardo romana, incluse monumenti a scopo di propaganda, lastre tombali, reperti funerari, e l'affresco romano dell', spesso mostrano il soldato romano con una o due lance; una lapide mostra un soldato con cinque giavellotti\nSpade.\nRaffigurazioni di quest'epoca, inoltre, mostrano vere e proprie spade romane. \nTestimonianze archeologiche mostrano che il gladio era caduto in disuso; le \u201csemispathae\u201d, versione corta delle \u201cspathae\u201d, sostituirono i vecchi \u201cpugiones\u201d, mentre le pi\u00f9 lunghe \u201cspathae\u201d sostituirono i pi\u00f9 corti gladii, rendendo pi\u00f9 agevole il combattimento a cavallo. Queste lame erano a doppio filo come le precedenti.\nArchi.\nAltre rappresentazioni artistiche, come lamine, punte di freccia e sostegni per archi, rivelano l'uso di archi compositi da parte dei Romani dell'epoca.\nScudi.\nRitrovamenti di borchie, anche alcuni scudi completi fra le rovine di una fortezza presso Dara in Mesopotamia assieme a diverse raffigurazioni rivelano che la maggior parte dei fanti romani e parte della cavalleria romana erano dotati di scudi.\nArmature.\nBench\u00e9 le raffigurazioni a noi note, incluse lapidi e tombe, solitamente mostrano soldati senza armature, prove archeologiche rivelano l'uso di armature a scaglie, maglie di ferro ed elmetti.\nProve sperimentali.\nModerni fabbri, rievocatori storici e archeologi sperimentali riescono a duplicare armi e armature dell'et\u00e0 tardo antica utilizzando la tecnologia dell'epoca.\nPunte di lancia non elaborate (incluse quelle usate per giavellotti) possono richiedere due ore e mezza di forgiatura, mentre le spade richiedono dalle 37 fino alle 110 ore ciascuna, nel caso di acciaio damascato.\nArmature a maglie di ferro richiedono normalmente 600 ore di forgiatura.\nTerminologia militare.\nAttraverso la traduzione in lingua gotica della Bibbia, operata dal missionario goto Ulfila, cristiano di confessione ariana vissuto dal 311 al 388 circa possiamo apprendere molti termini militari in auge presso i Goti del IV secolo, impiegati dal vescovo per descrivere l'esercito romano del I secolo. Questi termini riflettono il tipo di organizzazione militare dei Goti, mutuati dall'influenza romana in terra germanica e da quella degli Unni. I termini conosciuti includono, tra gli altri:"}
{"id": "4713921", "revid": "599013", "url": "https://it.wikipedia.org/wiki?curid=4713921", "title": "Rapha\u00ebl Guerreiro (calciatore 1968)", "text": ""}
{"id": "4713924", "revid": "28592", "url": "https://it.wikipedia.org/wiki?curid=4713924", "title": "Concepimento di Ges\u00f9", "text": ""}
{"id": "4713932", "revid": "88740", "url": "https://it.wikipedia.org/wiki?curid=4713932", "title": "C.J. Mosley", "text": ""}
{"id": "4713935", "revid": "1260426", "url": "https://it.wikipedia.org/wiki?curid=4713935", "title": "Schieti", "text": "Schieti \u00e8 una frazione del comune di Urbino, in provincia di Pesaro e Urbino, nelle Marche.\nGeografia fisica.\nSi trova a nord-ovest rispetto a Urbino, in un'area pianeggiante sul fondo della media valle del fiume Foglia.\nMa il suo abitato pi\u00f9 antico, un borgo fortificato (castello), \u00e8 situato su un piccolo rilievo che s'innalza su questa piana. Dista circa 10 Km dal capoluogo comunale.\nMonumenti e luoghi d'interesse.\n\u00c8 situata all'interno del borgo fortificato. La sua origine si lega all'antica abbazia benedettina di San Michele arcangelo di Furesto; poi fu ceduta alla Curia vescovile tra i secoli XIII e XIV. La chiesa venne consacrata nel 1289, intitolandola alla Madonna, a San Cataldo e al Battista. Fece parte del territorio della Pieve di San Cassiano di Castelcavallino fino al 1614, quando venne dotata di un proprio fonte battesimale.\nEconomia.\nQuesta frazione ha una delle maggiori concentrazioni di attivit\u00e0 industriali dell'intero territorio comunale, che la rendono una delle frazioni pi\u00f9 indipendenti sul piano economico dal capoluogo comunale. Tra le industrie bisogna segnalare la presenza di quella di Piero Guidi, azienda di abbigliamento e pelletteria famosa a livello internazionale.\nNella frazione sono presenti attivit\u00e0 legate sia al settore agricolo che al settore terziario.\nInfrastrutture e trasporti.\nSchieti \u00e8 collegata con Urbino mediante la Strada Provinciale 9.\nLa frazione doveva essere attraversata dalla linea ferroviaria Urbino - Santarcangelo di Romagna, progettata nella prima met\u00e0 del XX secolo e rimasta incompiuta; a testimonianza di ci\u00f2 rimane, nelle vicinanze della frazione, il ponte su cui dovevano passare le rotaie. Il ponte fu parzialmente distrutto, durante la Seconda Guerra Mondiale, dall'esercito tedesco in ritirata, nell'operazione mirata all'isolamento di Urbino.\nSport.\nCalcio.\nMilita in Seconda Categoria la squadra dello \"Schieti Calcio\".\nStrutture sportive.\nCampo Comunale - P.zza della Libert\u00e0 sn - 61029 Schieti di Urbino (PU)"}
{"id": "4713937", "revid": "1305772", "url": "https://it.wikipedia.org/wiki?curid=4713937", "title": "Calosso (disambigua)", "text": ""}
{"id": "4713938", "revid": "1305772", "url": "https://it.wikipedia.org/wiki?curid=4713938", "title": "Canzonissime", "text": ""}
{"id": "4713941", "revid": "767487", "url": "https://it.wikipedia.org/wiki?curid=4713941", "title": "Jemina Pearl", "text": "Biografia.\nFiglia del chitarrista rock Jimmy Abegg, Jemina entra nel mondo della musica con i Be Your Own Pet, fondati nel 2004 con gli amici Nathan Vasquez, Jonas Stein e Jamin Orrall (rimpiazzato nel 2006 da John Eatherly). Il gruppo pubblica due album in studio, per poi sciogliersi nel 2008. Nello stesso periodo, collabora con il chitarrista degli Sonic Youth Thurston Moore per la realizzazione di una cover di \"Sheena Is a Punk Rocker\" dei Ramones, utilizzato in un episodio della serie televisiva \"Gossip Girl\".\nJemina e John Eatherly, restati in contatto anche dopo la fine dei Be Your Own Pet, reclutati il chitarrista Max Peebles, il bassista Ben Pearson e il batterista Erik Ratensperger, all'inizio del 2009 lanciano una serie di concerti nel Regno Unito. Successivamente, con la produzione di John Agnello e il supporto di Eatherly sia come polistrumentista che come compositore, Jemina Pearl pubblica il suo primo album da solista, \"Break It Up\", il 6 ottobre 2009. L'album viene anticipato dal singolo \"I Hate People\", realizzato in duetto con Iggy Pop.\nNel 2012 entra a far parte del trio garage rock Ultras S/C, con Ben Swank (batteria) e Chet Weise (chitarra e voce). Il gruppo si scioglie verso la fine del 2013, e nel settembre 2014 Jemina si sposa con Ben Swank, abbandonando definitivamente l'attivit\u00e0 di musicista."}
{"id": "4713942", "revid": "834", "url": "https://it.wikipedia.org/wiki?curid=4713942", "title": "Cappella di San Grato (Canischio)", "text": ""}
{"id": "4713944", "revid": "287204", "url": "https://it.wikipedia.org/wiki?curid=4713944", "title": "Carlo Martini", "text": ""}
{"id": "4713951", "revid": "402993", "url": "https://it.wikipedia.org/wiki?curid=4713951", "title": "Ersin Da\u011fl\u0131", "text": ""}
{"id": "4713952", "revid": "402993", "url": "https://it.wikipedia.org/wiki?curid=4713952", "title": "Ersin Dagli", "text": ""}
{"id": "4713954", "revid": "1305772", "url": "https://it.wikipedia.org/wiki?curid=4713954", "title": "Carlos Escobar", "text": ""}
{"id": "4713957", "revid": "1305772", "url": "https://it.wikipedia.org/wiki?curid=4713957", "title": "Caspar", "text": ""}
{"id": "4713958", "revid": "717966", "url": "https://it.wikipedia.org/wiki?curid=4713958", "title": "Castle Stuart", "text": ""}
{"id": "4713963", "revid": "834", "url": "https://it.wikipedia.org/wiki?curid=4713963", "title": "Cattedrale dell'Assunta e di San Nazario (Capodistria)", "text": ""}
{"id": "4713964", "revid": "1123126", "url": "https://it.wikipedia.org/wiki?curid=4713964", "title": "Cattedrale della Santa Famiglia nel Deserto (Madinat al-Kuwait)", "text": ""}
{"id": "4713966", "revid": "834", "url": "https://it.wikipedia.org/wiki?curid=4713966", "title": "Cattedrale di Nostra Signora del Buon Pastore (Gibuti)", "text": ""}
{"id": "4713969", "revid": "287204", "url": "https://it.wikipedia.org/wiki?curid=4713969", "title": "Entente Sportive Basket Villeneuve d'Ascq-Lille M\u00e9tropole", "text": "L'Entente Sportive Basket Villeneuve d'Ascq-Lille M\u00e9tropole (spesso abbreviata in ESBVA-LM) \u00e8 una societ\u00e0 femminile di pallacanestro con sede a Villeneuve-d'Ascq, in Francia.\nStoria.\n\u00c8 stata fondata nel 1988 con il nome Entente Sportive Basket Villeneuve d'Ascq, dalla fusione di Flers OmniSports e Association La\u00efque d'Annappes; ha assunto la denominazionae attuale nel 2002. Gioca presso l'impianto Le Palacium; i suoi colori sociali sono il rosso e il bianco.\nNel corso della sua storia la squadra ha disputato sei edizioni dell'EuroLeague Women e otto dell'EuroCup Women."}
{"id": "4713970", "revid": "247222", "url": "https://it.wikipedia.org/wiki?curid=4713970", "title": "Michael Bloomfield (album)", "text": "Michael Bloomfield \u00e8 il sesto album da solista di Mike Bloomfield pubblicato dalla Takoma Records nel 1978 e prodotto da Norman Dayron."}
{"id": "4713976", "revid": "11959", "url": "https://it.wikipedia.org/wiki?curid=4713976", "title": "Ali al-Zahir", "text": ""}
{"id": "4713982", "revid": "300067", "url": "https://it.wikipedia.org/wiki?curid=4713982", "title": "Jonas Wohlfarth-Bottermann", "text": ""}
{"id": "4713983", "revid": "1342360", "url": "https://it.wikipedia.org/wiki?curid=4713983", "title": "Unione Sportiva Cremonese 1956-1957", "text": "Questa voce raccoglie le informazioni riguardanti l'Unione Sportiva Cremonese nelle competizioni ufficiali della stagione 1956-1957.\nStagione.\nNella stagione 1956-1957 la Cremonese disput\u00f2 il nono campionato di Serie C della sua storia. Il 16 luglio 1956 c'\u00e8 il cambio della guardia al vertice della societ\u00e0, ad Arturo Soncini succede Guido Maffezzoni, proprietario del pastificio \"Combattenti\". Confermato l'allenatore magiaro G\u00e9za Boldizs\u00e1r, dal mercato si registrano le partenze di Ermanno Alloni, Franco Zaglio, Silvano Trevisani, Giovanni Sperotto e Giancarlo Magnavacca, in entrata il mediano Luigi Lenzi, l'attaccante Stelvio Zaramella e l'esordio del promettente Bruno Franzini. La partenza non \u00e8 delle migliori, intorno a Natale dopo la sconfitta con il Pavia si dimette l'allenatore ungherese, al suo posto si punta su Renato Miglioli, che \u00e8 anche giocatore, e Teodoro Zanini. La squadra si riprende inanellando tre vittorie di fila e terminando il campionato con un onorevole quinto posto con 37 punti. Il torneo \u00e8 stato vinto dal Prato con 48 punti davanti al Lecco con 45 punti, entrambe promosse in Serie B.\nOrganigramma societario.\nArea direttiva\nArea tecnica"}
{"id": "4713986", "revid": "253269", "url": "https://it.wikipedia.org/wiki?curid=4713986", "title": "Conrad Janis", "text": "Conosciuto soprattutto per il ruolo interpretato nella serie televisiva \"Mork &amp; Mindy\", ha recitato in diversi film e realizzato diverse performance come musicista jazz."}
{"id": "4713987", "revid": "1543377", "url": "https://it.wikipedia.org/wiki?curid=4713987", "title": "Casa dei Due Atri", "text": "La casa dei Due Atri \u00e8 una casa di epoca romana, sepolta durante l'eruzione del Vesuvio del 79 e riportata alla luce a seguito degli scavi archeologici dell'antica Ercolano: \u00e8 cos\u00ec chiamata per la presenza al suo interno di due atri con \"impluvium\".\nStoria.\nLa casa dei Due Atri venne costruita nel periodo augusteo e successivamente ampliata con l'aggiunta di un piano superiore, reso completamente indipendente a seguito del terremoto di Pompei del 62; dopo l'evento sismico si resero necessari dei lavori di ristrutturazione che non furono portati a termine per via dell'eruzione del Vesuvio del 79 che seppell\u00ec l'intera citt\u00e0 sotto una colte di fango. L'abitazione venne esplorata tramite cunicoli nel XVIII secolo a seguito delle indagini promosse dai Barbone, mentre venne riportata alla luce per volere di Amedeo Maiuri agli inizi del XX secolo: in particolare i primi scavi vennero condotto per pochi giorni nel settembre 1932 e poi tra il 1939 ed il 1940.\nDescrizione.\nLa casa \u00e8 posta tra le Terme del Foro, la casa del Colonnato Tuscanico e la casa del Salone Nero, con l'ingresso principale posto lungo il \"cardo\" III: l'intera struttura \u00e8 realizzata in \"opus reticolatum\", anche se in alcun punti si notano tracce in \"opus incertum\" ed \"opus vittatum\". La facciata \u00e8 caratterizzata da due finestre al piano terra, di cui una conserva ancora la grata in ferro, e tre finestre al piano superiore: tra i due piani si nota una linea di demarcazione in terracotta, mentre, sul lato sinistro, un'apertura era la sede di una scala che conduceva al piano superiore; il portale d'ingresso \u00e8 realizzato con blocchi squadrati in tufo, sormontati da capitelli in ordine ionico ed un architrave decorato con un fiore centrale a rilievo: al di sopra del portale, un arco cieco di scarico, nella cui lunetta \u00e8 posta una testa in terracotta, probabilmente raffigurante Medusa, contro il malocchio.\nLe fauci sono leggermente in salita, coperte da un solaio in legno sorretto da sette travi di cui sono in parte visibili ancora i resti carbonizzati e pavimento in cocciopesto; un piccolo gradino in marmo lunense permette l'accesso all'atrio: questo \u00e8 tetrastilo, con \"impluvium\" centrale completamente rivestito in cocciopesto, cos\u00ec come tutto il resto del pavimento dell'ambiente; intorno all\"'impluvium\" si trovano quattro colonne in mattoni, la cui notevole altezza ha fatto supporre al Maiuri che potessero sostenere un ballatoio in legno, che correva lungo i quattro lati dell'atrio. Le decorazioni parietali, in terzo stile, sono state in parte danneggiate dai cunicoli aperti durante le esplorazioni borboniche: queste restano solo sul lato nord e sud e sono composte da pannelli rossi su un fondo bianco, mentre sulle pareti est ed ovest restano tracce di stucco. Sull'atrio si affaccia un cubicolo, illuminato da una finestra, con pareti affrescate da rettangoli bianchi delimitati con fasce rosse e verdi ed un solaio raggiungibile tramite una scala in legno della quale al momento dello scavo erano ancora visibili i resti carbonizzati, una cucina, con forno e latrina, che conservava un \"dolium\" per l'acqua e due anfore, un ambiente di servizio, intonacato in bianco e linee rosse e pavimento in lavapesta, all'interno del quale venne ritrovata una scatola in legno contenente delle tavolette cerate, ed il tablino, anch'esso pavimentato in cocciopesto con diversi tipi di marmo come il cipollino, il bardiglio ed il giallo antico, e alle pareti affreschi con zoccolatura in bianco arricchita di elementi vegetali in rosso e verde, una zona mediana tripartita con riquadri in rosso decorata con candelabri e vasellame in argento e fregio con fasce rosse e verdi con al centro un tripode aureo ed ai lati vasi metallici. \nSegue quindi un secondo atrio, collegato al primo tramite un corridoio nel quale era presente un'ulteriore scala in legno, che fungeva sia da pozzo di luce che da giardino: al centro \u00e8 posta una vasca nella quale doveva trovarsi una fontana, rimossa in epoca borbonica, ed un puteale, di cui ne rimane uno pi\u00f9 piccolo che ha sostituito quello pi\u00f9 grande durante i lavori di ristrutturazione dopo il terremoto del 62; la vasca \u00e8 pavimentata con lastre di marmo policromo disposte a raggiera, mentre il resto dell'ambiente ha pavimento in cocciopesto con pietre colorate e qualche tessera di mosaico bianco: restano invece poche decorazioni parietali se si escludono due larari con lesene in rosso e azzurro e timpano arricchito con tralci e spirali; anche quest'ambiente era dotato di un ballatoio. Sul secondo atrio si apre l'\"oecus\" con pareti affrescate, in quarto stile, con zoccolo rosso e viola in una cornice verde, zona mediana in rosso, giallo e azzurro dove sono dipinte delle edicole adornate con cavalli marini, teste di Medusa, maschere e sfingi alate sul lato nord e pesci e molluschi sul lato est ed ovest, ed un fregio bianco con elementi architettonici e cerbiatti; il pavimento \u00e8 in cocciopesto. Accanto all\"'oecus\" si trova un ambiente di servizio con scarsi abbellimenti ma con gli stipiti rivestiti in marmo, di cui si conserva solo un piccolo frammento in cipollino. Sempre sul secondo atrio si affaccia il triclinio: la pavimentazione \u00e8 in cocciopesto con pietre colorate e marmo pavonazzetto, mentre le pitture sono state realizzate in due momenti diversi: le pi\u00f9 antiche si trovano sul muro nord ed ovest e sono con zoccolo rosso, zona centrale tripartita in rettangoli con al centro una natura morta con pesci e due pere, mentre il resto della stanza \u00e8 semplicemente intonacato in bianco, di fattura pi\u00f9 moderna. Dal triclinio si accede ad un cubicolo e ad un ambiente servile: la prima camera ha una decorazione in bianco con linee rosse, oltre ad una nicchia sempre in bianco contornata da una fascia in rosso, mentre la seconda camera ha tracce di intonaco; in questa zona della casa inoltre \u00e8 possibile osservare una pavimentazione in cocciopesto che improvvisamente si interrompe per lasciare spazio ad un pavimento in lavapesta con qualche inserto in cotto: si tratta probabilmente di un lavoro in fase di realizzazione e non terminato a causa del sopraggiungere dell'eruzione. Tra il secondo atrio e il triclinio si apre anche una stretta \"apotheca\", con pavimento in lavapesta, intonaco alle pareti e resti in una tubazione in terracotta: anche in questo ambiente era posta una scala per il piano superiore."}
{"id": "4713990", "revid": "767487", "url": "https://it.wikipedia.org/wiki?curid=4713990", "title": "Akeem Vargas", "text": ""}
{"id": "4713995", "revid": "729019", "url": "https://it.wikipedia.org/wiki?curid=4713995", "title": "Changhong", "text": "Sichuan Changhong Electric Co. (Changhong) \u00e8 un'azienda cinese di elettronica di consumo con sede a Mianyang.\nStoria.\nFu fondata nel 1958 ed oggi \u00e8 il secondo pi\u00f9 grande produttore di televisori in Cina. Nel 2004, il 90% dei televisori esportati dalla Cina agli Stati Uniti era prodotto da Changhong. Produce anche batterie di ferro-nichel. Nel 2013 presenta il telefono cellulare Z9 con una batteria da 5000 mAh."}
{"id": "4713997", "revid": "36426", "url": "https://it.wikipedia.org/wiki?curid=4713997", "title": "Collegio &quot;Alberoni&quot;", "text": ""}
{"id": "4714000", "revid": "536103", "url": "https://it.wikipedia.org/wiki?curid=4714000", "title": "Pinacoteca Comunale di Faenza", "text": ""}
{"id": "4714012", "revid": "419471", "url": "https://it.wikipedia.org/wiki?curid=4714012", "title": "Istanbul B.B.", "text": ""}
{"id": "4714016", "revid": "122734004", "url": "https://it.wikipedia.org/wiki?curid=4714016", "title": "Fotbal Club Dinamo-Auto Tiraspol", "text": "Il Fotbal Club Dinamo-Auto Tiraspol \u00e8 una societ\u00e0 calcistica moldava con sede nella citt\u00e0 di Tiraspol. Fondata nel 2009, dalla stagione 2020-2021 milita in Divizia Na\u021bional\u0103, la massima serie del campionato moldavo di calcio.\nStoria.\nIl club venne fondato il 24 luglio 2009. Nell'autunno dello stesso anno si iscrisse al campionato di Divizia B (terzo e ultimo livello calcistico) vincendolo e ottenendo la promozione in divizia A. Puntando su giovani calciatori e collaborando con le scuole locali gioc\u00f2 nel secondo livello per tre stagioni venendo promossa alla fine del 2012-2013 in Divizia Na\u021bional\u0103 grazie al terzo posto ottenuto e l'impossibilit\u00e0 dello di venire promosso, in qualit\u00e0 di seconda squadra dello .\nStadio.\nIl club disputa le partite interne nello stadionul Dinamo-Auto, impianto situato a Ternovca (villaggio situato tra Tiraspol e Tighina) con una capienza di 3.525 spettatori."}
{"id": "4714017", "revid": "767487", "url": "https://it.wikipedia.org/wiki?curid=4714017", "title": "Societ\u00e0 Polisportiva Ars et Labor 1950-1951", "text": "Questa voce raccoglie le informazioni riguardanti la Societ\u00e0 Polisportiva Ars et Labor nelle competizioni ufficiali della stagione 1950-1951.\nStagione.\nLa SPAL di Paolo Mazza e Antonio Janni scrive in questa stagione 1950-1951 una delle pi\u00f9 belle pagine della propria storia. Facendo tesoro dei passi falsi dell'annata scorsa, capitan Giovanni Emiliani e compagni vincono il campionato cadetto accedendo per la prima volta alla Serie A a girone unico, assieme al secondo a quattro lunghezze dai biancazzurri e staccando le terze classificate e di 11 punti.\nL'attacco viene ancora una volta stravolto, con le economicamente fruttifere cessioni di Domenico De Vito e Giovanni Ciccarelli alla . Arrivano Alberto Fontanesi che metter\u00e0 a segno 16 reti ed il danese Niels Bennike che ne conter\u00e0 15. \nRispetto alla passata stagione, \u00e8 una SPAL che segna meno gol ma che ne subisce molti di meno. Dopo una partenza difficile, con tre sconfitte nelle prime quattro giornate, la squadra ha una reazione furibonda che porter\u00e0 a ottenere ben 20 risultati utili consecutivi: nessuna delle avversarie riesce a reggere il passo dei ferraresi, che fanno il vuoto alle loro spalle. Lo stadio Comunale \u00e8 un fortino inespugnabile: soltanto , Modena e riescono a strappare il pareggio agli estensi, che chiudono al primo posto con 58 punti."}
{"id": "4714019", "revid": "69794", "url": "https://it.wikipedia.org/wiki?curid=4714019", "title": "ESB Villeneuve-d'Ascq", "text": ""}
{"id": "4714022", "revid": "767487", "url": "https://it.wikipedia.org/wiki?curid=4714022", "title": "Vector (gruppo musicale)", "text": "I Vector sono un gruppo musicale statunitense formatosi nel 1983 a Sacramento, California."}
{"id": "4714024", "revid": "729019", "url": "https://it.wikipedia.org/wiki?curid=4714024", "title": "Stazione di Ikuta (Kanagawa)", "text": "La \u00e8 una stazione ferroviaria che si trova nel quartiere di Tama-ku della citt\u00e0 giapponese di Kawasaki, nella prefettura di Kanagawa, ed \u00e8 servita dalla linea Odaky\u016b Odawara delle Ferrovie Odaky\u016b.\nStruttura.\nLa stazione, che si trova su una tratta a quattro binari, dispone di due marciapiedi laterali con quattro binari passanti su viadotto. I due centrali (non numerati e privi di marciapiede) sono utilizzati dai treni in corsa che non fermano qui."}
{"id": "4714026", "revid": "767487", "url": "https://it.wikipedia.org/wiki?curid=4714026", "title": "Jamey Aebersold", "text": "\u00c8 universalmente considerato un'autorit\u00e0 nell'insegnamento di improvvisazione Jazz, soprattutto grazie alla sua serie di metodi \"Play-A-Long\", iniziati nel 1967 e giunti nel 2013 a pi\u00f9 di 130 collezioni, che sono considerati una risorsa di fama internazionale per l'educazione Jazz.\nOltre ad essere un grande sassofonista \u00e8 anche un abile pianista, bassista, e banjoista.\nBiografia.\nJamey Aebersold \u00e8 nato 21 luglio 1939, a New Albany, in Indiana, dove ha frequentato anche l'Indiana University laureandosi con un Master in Sassofono nel 1962.\n\u00c8 stato durante gli anni sessanta uno dei primi insegnanti a promuovere piccole lezioni di gruppo pubbliche (Master class) per l'insegnamento dell'improvvisazione e a dirigere laboratori estivi di musica. Secondo la sua filosofia infatti chiunque pu\u00f2 imparare l'improvvisazione, concentrandosi molto sulla dimostrazione di come la natura creativa di una persona pu\u00f2 nascere ed evolversi.\nHa insegnato musica in tre universit\u00e0 di Louisville, nel Kentucky.\nHa tenuto seminari non solo nel suo paese natale ma anche in Australia, Nuova Zelanda, Germania, Inghilterra, Scozia, Danimarca e Canada. Ogni estate inoltre tiene almeno due workshop negli Stati Uniti, aperti a qualsiasi tipo di studente, indipendentemente dall'et\u00e0 e dalle capacit\u00e0 musicali.\nVita privata.\nUn suo grande hobby \u00e8 ascoltare la musica jazz di giovani allievi e suonatori. Tra le altre sue passioni ci sono il basket, la metafisica e i percorsi spirituali mirati alla crescita dell'individuo.\nRiconoscimenti.\nNel 1989, alla convention di San Diego, l'Associazione nazionale degli educatori Jazz lo inserisce nella propria Hall of Fame, annoverandolo al pari di altri luminari del jazz come Count Basie, Duke Ellington, Charlie Parker e Louis Armstrong.\nNel 1992 l'Indiana University gli assegna un dottorato onorario in musica.\nNel dicembre 2004, il \"Jazz Midwest Clinic\" lo onora con la \"Medal of Honor\" in educazione Jazz.\nNel 2007, gli viene assegnato da Mitch Daniels, governatore dell'Indiana, il premio \"Indiana Governor's Arts Award\".\nOpere.\nLe sue opere sono composte principalmente da metodi per lo studio della musica.\nTra questi la pi\u00f9 nota e diffusa \u00e8 serie \"Play-A-Long\", che ha superato ormai i 130 volumi pubblicati. Ogni volume \u00e8 caratterizzato dall'essere una raccolta di 10-12 standard Jazz, con allegato un CD audio contenente la registrazione dei brani presenti nel libro e le stesse tracce semplificate con solo l'accompagnamento per permettere allo studente di esercitarsi nell'esecuzione del brano e nello sviluppo delle capacit\u00e0 di improvvisazione. Le registrazioni impiegano solitamente professionisti famosi e alcuni tra i migliori musicisti jazz del mondo.\nL'idea di Aebersold ha costituito un grande cambiamento nelle abitudini di pratica e di studio nel mondo della musica, proponendo un metodo innovativo per lo studio e permettendo al suonatore di esercitarsi con gli accompagnamenti anche da solo a casa o in aula con l'insegnante.\nPer ogni volume esistono pi\u00f9 versioni, ognuna dedicata ad uno strumento (sassofono, tromba, pianoforte, basso) con i brani gi\u00e0 trasposti nella corrispondente tonalit\u00e0 e chiave. In base allo strumento naturalmente cambia anche la parte di musica omessa dalla registrazione, come nel caso degli strumenti d'accompagnamento.\nUn tratto distintivo delle registrazioni eseguite da Aebersold \u00e8 la tipica \"voce\" che ad inizio di ogni brano conta il tempo di una battuta intera prima dell'inizio dell'esecuzione."}
{"id": "4714029", "revid": "122650126", "url": "https://it.wikipedia.org/wiki?curid=4714029", "title": "Cassino Museo Arte Contemporanea", "text": "Il CAMUSAC \"(Cassino Museo d'Arte Contemporanea)\" \u00e8 il museo appartenente alla Fondazione omonima che a Cassino si occupa di esporre e promuovere la realizzazione e lo studio di opere di arte contemporanea.\nStoria.\nInaugurato il 12 ottobre 2013. Le opere esposte appartengono alla collezione della famiglia Longo, che le ha raccolte attraverso un lavoro di ricerca iniziato nei primi anni novanta e guidato dal critico d'arte Bruno Cor\u00e0. Dopo i primi anni di interesse privato, la collezione diviene visitabile dal pubblico nel 1996, anno in cui \u00e8 stipulata la convenzione per la collaborazione con l'Universit\u00e0 di Cassino, con il suo Rettore Oronzo Pecere. Segue un'attivit\u00e0 di convegni (\"Tempo e forma nell'arte contemporanea\", 1996; \"Spore\", 1999; \"Inonia: quali citt\u00e0 d'arte a venire?\", 2001), ai quali partecipano artisti internazionali e studiosi di arte contemporanea, e durante i quali sono realizzate installazioni temporanee nei luoghi pubblici di Cassino, nelle sue zone archeologiche e presso le sedi dell'Universit\u00e0. Gli atti e le testimonianze fotografiche dei convegni sono raccolti in pubblicazioni.\nNel 2013 viene creata la Fondazione Longo.\nIl museo.\nIl museo si estende su una superficie coperta di 2.000 m\u00b2, che comprende due ambienti espositivi e una biblioteca. Dal punto di vista architettonico i suoi interni sono stati sottoposti ad un intervento di ristrutturazione volto a valorizzare l'ampiezza degli spazi e ridurre quanto pi\u00f9 possibile l'interferenza della struttura con le opere esposte. Esternamente il museo ospita, nel suo parco, opere scultoree e installazioni, liberamente visitabili. Parte della collezione si trova collocata in ambienti esterni privati ed \u00e8 visitabile solo su richiesta.\nCollezione.\nLa collezione comprende oltre duecento opere di diversi artisti, tra cui: Giovanni Anselmo, Nobuyoshi Araki, Alighiero Boetti, Louise Bourgeois, Enrico Castellani, Rebecca Horn, Mimmo Jodice, Jannis Kounellis, Daniele Lombardi, Yayoi Kusama, Sol LeWitt, Eliseo Mattiacci, Mario Merz, Giulio Paolini, Beverly Pepper, Michelangelo Pistoletto, Ettore Spalletti.\nLa collezione contiene inoltre opere di artisti delle ultime generazioni, tra i quali: Antony Gormley, Bruno Ceccobelli, Anton Corbijn, Soly Ciss\u00e9, Luigi Ontani, Giuseppe Penone, Jaume Plensa, Alfredo Pirri, Piero Pizzi Cannella, Shigeru Saito, Marco Tirelli."}
{"id": "4714031", "revid": "436907", "url": "https://it.wikipedia.org/wiki?curid=4714031", "title": "L'amore non mi basta", "text": "L'amore non mi basta \u00e8 un singolo della cantante italiana Emma Marrone, il terzo estratto dal terzo album in studio \"Schiena\" e pubblicato l'11 ottobre 2013.\nDescrizione.\nScritto e composto da Daniele Magro e prodotto da Brando, \"L'amore non mi basta\" \u00e8 stato reso disponibile per il download gratuito il 26 marzo 2013 a tutti coloro che avevano preordinato \"Schiena\" attraverso l'iTunes Store. Emma ha dichiarato che con questo singolo ha voluto omaggiare \"Try\" di Pink: non a caso nel brano le parti di batteria sono state curate da Mylious Johnson, batterista di Pink.\nIl testo del brano risulta introspettivo e dedicato ai sentimenti, ed in particolare alla fine contrastata di un amore, una storia in cui la grande passione tra i due protagonisti non basta a coprire le mancanze di un amore che va inesorabilmente spegnendosi.\nLa canzone mette in mostra la parte pi\u00f9 grintosa della cantante salentina viene definito infatti un brano energico e tra i pi\u00f9 rock e \"cattivi\" musicalmente della sua carriera, con il tutto molto adatto alla personalit\u00e0 artistica della cantante.\nIl produttore Brando, in merito alla collaborazione tra l'artista salentina e il giovane cantautore Daniele Magro, ha dichiarato: \nVideo musicale.\nIl 21 ottobre 2013 esce in anteprima su Vevo il videoclip. Girato a Milano e diretto da Luca Tartaglia, che aveva curato anche il video del singolo precedente, Emma ha dichiarato che lo script del video \u00e8 stato voluto da lei, cos\u00ec come la scelta delle location e abiti.\nNel video appare Emma da sola in una stanza con sguardo sofferto per la fine di un amore forte ormai finito, con degli spezzoni in cui si immerge nuda in una doccia con il trucco scolorito in volto. Nella seconda parte del video si vede la cantante salentina prima camminare in dei corridoi neri con occhiali scuri, come in un backstage prima di un concerto e poi esibirsi con alcuni membri della sua band davanti a degli spettatori, il tutto alternato da scene in cui la cantante cammina da sola in mezzo alla strada. All'interno del videoclip appaiono le figure di Fabrizio Ferraguzzo (che ha lavorato al disco \"Schiena\"), il suo attuale bassista Matteo Bassi e il suo batterista Mylious Johnson ed anche la chitarra elettrica della cantante salentina, la stessa presente anche nella locandina ufficiale dello \"Schiena tour\".\nSuccesso commerciale.\nIl brano ha debuttato all'undicesima posizione della Top Singoli a fine marzo 2013, ancor prima della sua effettiva pubblicazione. Nel periodo attorno alla sua pubblicazione, \"L'amore non mi basta\" \u00e8 rimasto in classifica per 4 settimane, raggiungendo nell'ultima settimana la 15\u00aa posizione.\nNel dicembre 2013, \"L'amore non mi basta\" \u00e8 stato certificato disco d'oro dalla FIMI per le oltre 15.000 copie vendute in digitale. Nella 44\u00aa settimana del 2014, il singolo \u00e8 stato certificato anche disco di platino per aver superato la soglia delle 30.000 copie vendute, riconfermandosi anche secondo le nuove soglie applicate da gennaio 2015 con oltre 50.000 copie vendute."}
{"id": "4714032", "revid": "729019", "url": "https://it.wikipedia.org/wiki?curid=4714032", "title": "Stazione di Yomiuri-Land-mae", "text": "La \u00e8 una stazione ferroviaria che si trova nel quartiere di Tama-ku della citt\u00e0 giapponese di Kawasaki, nella prefettura di Kanagawa, ed \u00e8 servita dalla linea Odaky\u016b Odawara delle Ferrovie Odaky\u016b.\nStruttura.\nLa stazione \u00e8 dotata di due marciapiedi laterali con due binari passanti centrali, collegati da un sovrapassaggio con scale fisse, mobili e ascensori."}
{"id": "4714033", "revid": "371529", "url": "https://it.wikipedia.org/wiki?curid=4714033", "title": "Plastic Box", "text": "Plastic Box \u00e8 un cofanetto antologico dei Public Image Ltd.."}
{"id": "4714035", "revid": "287204", "url": "https://it.wikipedia.org/wiki?curid=4714035", "title": "Hollywood Party (film)", "text": ""}
{"id": "4714037", "revid": "767487", "url": "https://it.wikipedia.org/wiki?curid=4714037", "title": "The Ocean Blue", "text": "I The Ocean Blue sono un gruppo musicale strumentale statunitense, formatosi ad Hershey (Pennsylvania) nel 1986. Il loro stile combina l'indie pop e il dream pop."}
{"id": "4714038", "revid": "682087", "url": "https://it.wikipedia.org/wiki?curid=4714038", "title": "Chiesa dell'Ave Gratia Plena", "text": ""}
{"id": "4714039", "revid": "729019", "url": "https://it.wikipedia.org/wiki?curid=4714039", "title": "Stazione di Yurigaoka", "text": "La \u00e8 una stazione ferroviaria che si trova nel quartiere di Asabu-ku della citt\u00e0 giapponese di Kawasaki, nella prefettura di Kanagawa, ed \u00e8 servita dalla linea Odaky\u016b Odawara delle Ferrovie Odaky\u016b.\nStruttura.\nLa stazione \u00e8 dotata di due marciapiedi laterali con due binari passanti centrali parzialmente in trincea scoperta, collegati da un sovrapassaggio con scale fisse, mobili e ascensori."}
{"id": "4714040", "revid": "110157", "url": "https://it.wikipedia.org/wiki?curid=4714040", "title": "Liga Siatk\u00f3wki Kobiet 2012-2013", "text": "La Liga Siatk\u00f3wki Kobiet 2012-2013 si \u00e8 svolta dal 5 ottobre 2012 al 5 maggio 2013: al torneo hanno partecipato 10 squadre di club polacche e la vittoria finale \u00e8 andata per la seconda volta consecutiva all'Atom Trefl Sopot.\nRegolamento.\nLa competizione prevede che tutte le squadre si incontrino due volte in gironi di andata e ritorno, al termine dei quali le prime otto disputano i play-off scudetto. Le squadre eliminate ai quarti di finale prendono parte ai play-off per il quinto posto, che assegnano l'ingresso in Challenge Cup. Le ultime due classificate si affrontano ai play-out, dove la perdente retrocede in \"I Liga\"; la squadra vincitrice passa al turno successivo in cui affronta la vincitrice dei play-off del campionato cadetto, chi perde retrocede o ritorna nella \"I Liga\"."}
{"id": "4714050", "revid": "729019", "url": "https://it.wikipedia.org/wiki?curid=4714050", "title": "Stazione di Muk\u014dgaoka-Y\u016ben", "text": "La \u00e8 una stazione ferroviaria che si trova nel quartiere di Tama-ku della citt\u00e0 giapponese di Kawasaki, nella prefettura di Kanagawa, ed \u00e8 servita dalla linea Odaky\u016b Odawara delle Ferrovie Odaky\u016b.\nStruttura.\nLa stazione \u00e8 dotata di due marciapiedi a isola con quattro binari passanti parzialmente in superficie, collegati al mezzanino sovrastante da scale fisse, mobili e ascensori."}
{"id": "4714051", "revid": "767487", "url": "https://it.wikipedia.org/wiki?curid=4714051", "title": "Frazier Chorus", "text": "I The Ocean Blue sono stati un gruppo musicale inglese, formatosi a Brighton nel 1986."}
{"id": "4714056", "revid": "834", "url": "https://it.wikipedia.org/wiki?curid=4714056", "title": "China Guangdong Nuclear Power Group", "text": ""}
{"id": "4714064", "revid": "125107006", "url": "https://it.wikipedia.org/wiki?curid=4714064", "title": "The Dream Academy", "text": "I The Dream Academy sono stati un gruppo musicale britannico, formatosi a Londra nel 1983 e scioltosi nel 1991. \nComposto dal cantante e chitarrista Nick Laird-Clowes, la polistrumentista (principalmente oboe e corno inglese) Kate St John e il tastierista Gilbert Gabriel, il gruppo \u00e8 noto soprattutto per i loro singoli di successo \"Life in a Northern Town\", \"The Love Parade\" e la loro cover del 1985 del brano degli Smiths \"Please Please Please Let Me Get What I Want\", che \u00e8 stata inclusa nel film di John Hughes \"Una pazza giornata di vacanza\" nel 1986.\nStoria.\nLaird-Clowes e Gabriel si incontrarono alla fine degli anni '70 mentre il primo militava in un gruppo denominato The Act. La loro idea era quella di creare un panorama musicale diverso dai gruppi power pop popolari all'epoca nel Regno Unito, mescolando strumenti e suoni che precedentemente erano stati raramente eseguiti in modo predominante, come archi, fiati, percussioni (timpani) e sintetizzatori. All'inizio, Laird-Clowes e Gabriel si esibivano come duo con il nome The Politics of Paradise.\nLaird-Clowes incontr\u00f2 Kate St John (allora facente parte del gruppo The Ravishing Beauties) a una festa e le chiese di unirsi alla sua band. Diventato un trio, scelsero il nome The Dream Academy e registrarono per quasi due anni demo dei loro brani, che vennero rifiutati dalle etichette discografiche fino a quando, nel 1985, ottengono un contratto discografico con la Warner Bros. Records. Strinsero contatti con Adam Peters e David Gilmour dei Pink Floyd, un amico di Laird-Clowes, che produsse e suon\u00f2 in due loro album e compose in collaborazione una loro canzone, \"Twelve-Eight Angel\".\nIl primo singolo del gruppo, \"Life in a Northern Town\" \u00e8 stato un successo mondiale e una hit notevole negli Stati Uniti, classificandosi al n. 7 della \"Billboard\" Hot 100 chart, da un album coprodotto da Gilmour. La canzone arriv\u00f2 anche alla posizione n. 15 nella classifica UK Singles Chart. Dedicato al cantautore inglese Nick Drake, fu il loro unico grande successo nelle classifiche, anche se il singolo successivo, \"The Love Parade\" ottenne un discreto successo negli Stati Uniti.\nIl gruppo lanci\u00f2 un tour mondiale basato sul successo nelle classifiche di \"Life in a Northern Town\" ed apparve nei programmi televisivi \"Saturday Night Live\", \"The Tonight Show\", \"American Bandstand\" (con Dick Clark), \"MTV\" (intervista con JJ Jackson), e \"Top of the Pops\". L'omonimo album di debutto dei The Dream Academy raggiunse un vasto pubblico anche negli Stati Uniti. I loro due album successivi non eguagliarono il successo iniziale.\nNel 1991, dopo il loro ultimo tour, Gabriel e St John decisero di lasciare il gruppo per perseguire interessi e progetti musicali da solisti. Laird-Clowes alla fine decise di sciogliere la band. Nel 2014 usc\u00ec il secondo album antologico dei Dream Academy, \"The Morning Lasted All Day: A Retrospective\", con sei brani inediti.\nNell'ottobre 2016, Laird-Clowes e St John, accompagnati dal tastierista Maxwell Cooke e dalla batterista e percussionista Daisy Palmer, si esibirono in tre spettacoli nel Giappone. Nel febbraio 2017, Laird-Clowes e St John, sempre accompagnati da Max Cooke, eseguirono un concerto acustico di 13 brani a Talgarth, nel Galles."}
{"id": "4714069", "revid": "767487", "url": "https://it.wikipedia.org/wiki?curid=4714069", "title": "Le stelle inquiete", "text": "Le stelle inquiete \u00e8 un film del 2011 diretto da Emanuela Piovano.\nLa pellicola \u00e8 ispirata ad alcuni episodi della vita di Simone Weil."}
{"id": "4714076", "revid": "635893", "url": "https://it.wikipedia.org/wiki?curid=4714076", "title": "Sigurd Ribbung", "text": "Antefatti.\nNell'epoca delle Guerre civili norvegesi, accadeva spesso che figli reali combattessero tra loro per il controllo del regno. Il periodo delle Guerre civili dur\u00f2 dal 1130 al 1240 e durante questo periodo i conflitti, di diversa portata e intensit\u00e0, furono numerosi. Come causa di questi conflitti ci furono certamente le poco chiare leggi di successione norvegesi, le condizioni sociali e la lotta tra la Chiesa e il Re. Con il tempo si sono poi delineate due principali fazioni: i Birkebeiner e i Bagler. Le due fazioni si scontrarono sempre attorno alle dispute sulla discendenza reale. Infatti i capi delle due fazioni furono sempre dei pretendenti al trono.\nSigurd era figlio di Erling Steinvegg, anch'egli pretendente al trono per la fazione Bagler. Alla morte del padre, Sigurd fu escluso dalla lotta al trono dallo stesso partito Bagler, che gli preferirono Philip Simonsson."}
{"id": "4714083", "revid": "729019", "url": "https://it.wikipedia.org/wiki?curid=4714083", "title": "Short track ai XXII Giochi olimpici invernali - 5000 m staffetta maschile", "text": "Tra le competizione dello Short track che si sono tenute ai XXII Giochi olimpici invernali di So\u010di (in Russia) ci sono stati i 5000 m staffetta maschile. L'evento si \u00e8 previsto disputato il 21 febbraio.\nDetentrice del titolo era la nazionale canadese, che aveva vinto nella precedente edizione di (in Canada), con i seguenti atleti: Charles Hamelin, Fran\u00e7ois Hamelin, Olivier Jean, Fran\u00e7ois-Louis Tremblay e Guillaume Bastille, precedendo la nazionale sudcoreana (medaglia d'argento) e quella nazionale statunitense (medaglia di bronzo).\nCampione olimpica si \u00e8 laureata la nazionale russa, che ha preceduto la nazionale statunitense, medaglia d'argento, e la nazionale cinese, medaglia di bronzo.\nRisultati.\nFinali.\nFinale B.\nLa Finale B non assegna medaglie.\nFinale A.\nData: Venerd\u00ec 21 febbraio 2014 \nOra locale: 20:30 \nSito: \nLegenda:"}
{"id": "4714088", "revid": "729019", "url": "https://it.wikipedia.org/wiki?curid=4714088", "title": "Short track ai XXII Giochi olimpici invernali - 500 m femminile", "text": "La gara dei 500 metri femminili di short track dei XXII Giochi olimpici invernali di So\u010di si \u00e8 disputata tra il 10 (batterie) e il 13 febbraio (quarti di finale, semifinali e finali).\nLa medaglia d'oro \u00e8 stata vinta dalla cinese Li Jianrou, che ha preceduto sul traguardo l'italiana Arianna Fontana e la sudcoreana Park Seung-hi.\nDetentrice del titolo di campionessa olimpica era la cinese Wang Meng, che vinse a , precedendo la canadese Marianne St-Gelais (medaglia d'argento) e Arianna Fontana (medaglia di bronzo).\nRisultati.\nBatterie.\nSono state disputate otto batterie, ognuna con quattro atlete; le prime due classificate si sono qualificate per i quarti di finale.\nQuarti di finale.\nSi sono disputate quattro batterie di quarti di finale. Si sono qualificate alle semifinali le prime due classificate di ogni batteria.\nSemifinali.\nSi sono disputate due semifinali. Si sono qualificate alla finale A le prime due classificate di ogni semifinale, mentre le altre sono state ammesse alla finale B.\nFinali.\nFinale B.\nData: Gioved\u00ec 13 febbraio 2014 \nOra locale: 14:00 \nSito: \nLegenda:"}
{"id": "4714089", "revid": "123005648", "url": "https://it.wikipedia.org/wiki?curid=4714089", "title": "Thailand Premier League 2007", "text": "La Thai Premier League 2007 \u00e8 la 11\u00aa edizione del massimo campionato di calcio thailandese. La stagione \u00e8 iniziata il 17 marzo 2013. Il Bangkok University Football Club era la squadra campione in carica.\nFormula.\nLe 16 squadre si affrontano in un girone di andata e ritorno per un totale di 30 partite.\nLe ultime tre sono retrocesse in Thai Division 1, la serie B thailandese.\nClassifica.\nLegenda:\n\u00a0\u00a0\u00a0\u00a0\u00a0 Campione della Thailandia e ammessa alla AFC Champions League 2008\n\u00a0\u00a0\u00a0\u00a0\u00a0Ammessa alla AFC Champions League 2008\n\u00a0\u00a0\u00a0\u00a0\u00a0 Retrocessa in Thai Division 1 League 2008\nNote:"}
{"id": "4714090", "revid": "300067", "url": "https://it.wikipedia.org/wiki?curid=4714090", "title": "Ruslan Pateev", "text": ""}
{"id": "4714091", "revid": "767487", "url": "https://it.wikipedia.org/wiki?curid=4714091", "title": "No-Man", "text": "I No-Man sono un gruppo musicale britannico, formatosi nel 1986 e costituito dal cantante Tim Bowness e dal polistrumentista Steven Wilson."}
{"id": "4714092", "revid": "287204", "url": "https://it.wikipedia.org/wiki?curid=4714092", "title": "Trasanni", "text": "Trasanni \u00e8 una frazione del comune di Urbino, nella Provincia di Pesaro e Urbino, nelle Marche.\nGeografia fisica.\n\u00c8 situata a nord-est di Urbino, in una conca, sul fondo della valle del torrente Apsa. Si sviluppa lungo la principale strada di collegamento tra Urbino e Pesaro, la provinciale 423. L'attuale abitato \u00e8 frutto del notevole incremento demografico avvenuto a partire dalla seconda met\u00e0 del XX secolo, che ha reso la frazione una delle pi\u00f9 popolose dell'intero territorio comunale.\nEconomia.\nNella frazione sono presenti alcune piccole attivit\u00e0 industriali e terziarie. Inoltre la sua economia \u00e8 molta legata a quella del capoluogo comunale.\nInfrastrutture e Trasporti.\nQuesta frazione doveva essere attraversata dalla linea ferroviaria Urbino - Santarcangelo di Romagna, progettata nella prima met\u00e0 del XX secolo e rimasta incompiuta; tant'\u00e8 che ancora \u00e8 ben visibile l'edificio che avrebbe dovuto ospitare la stazione.\n\u00c8 attraversata dalla strada provinciale 423, la principale arteria di collegamento tra Urbino e Pesaro. Dista circa 5 Km dal centro storico del capoluogo comunale."}
{"id": "4714109", "revid": "767487", "url": "https://it.wikipedia.org/wiki?curid=4714109", "title": "Javi Flores", "text": "Carriera.\nDopo aver giocato diverse stagioni in seconda serie col C\u00f3rdoba, nel 2013 ottiene la promozione in massima serie con la maglia dell'Elche."}
{"id": "4714111", "revid": "533647", "url": "https://it.wikipedia.org/wiki?curid=4714111", "title": "Carrickduff", "text": ""}
{"id": "4714116", "revid": "533647", "url": "https://it.wikipedia.org/wiki?curid=4714116", "title": "Tinnahinch", "text": ""}
{"id": "4714119", "revid": "1373059", "url": "https://it.wikipedia.org/wiki?curid=4714119", "title": "Carles Gil", "text": "Carriera.\nClub.\nNel 2013 ottiene la promozione in massima serie con la maglia dell'Elche, giocando poi in Primera Divisi\u00f3n nel 2013-2014.\nNazionale.\nIl 9 settembre 2013 debutta con la Nazionale Under-21 giocando la sua unica partita, subentrando al posto di \u00c1lvaro Morata in una gara valida per le Qualificazioni al campionato europeo di calcio Under-21 2015 contro l'."}
{"id": "4714120", "revid": "278830", "url": "https://it.wikipedia.org/wiki?curid=4714120", "title": "Miss Italia 2013", "text": "Miss Italia 2013 si \u00e8 svolta per la prima volta presso il Palazzo del Turismo di Jesolo in un'unica serata, il 27 ottobre 2013. \u00c8 stata condotta per la prima volta da Massimo Ghini, Cesare Bocci e Francesca Chillemi. Si \u00e8 trattato della prima edizione che si tiene presso Jesolo, dopo che l'organizzazione ha dovuto rinunciare alla sede di Montecatini Terme, e la prima edizione ad essere trasmessa da LA7.\nLa vincitrice \u00e8 stata la diciannovenne Giulia Arena di Messina. Seconda classificata la diciottenne Fabiola Speziale di Ribera (AG), e infine terza la ventunenne Federica Ciocci di Cagliari.\nAscolti TV.\nLa serata finale di Miss Italia 2013 ottiene 937.000 spettatori (5.51%). In particolare, il blocco all'interno del quale \u00e8 stata incoronata Miss Italia Giulia Arena ha registrato, intorno all'1 di notte, il picco di share del 16%, lanciando La7 sul podio come rete pi\u00f9 vista. Il picco di ascolto, pari a 1.544.000 spettatori, si \u00e8 registrato invece alle 21.54. Quanto alla copertura media, le persone che si sono sintonizzate su Miss Italia e hanno guardato lo spettacolo per almeno un minuto sono state 8.662.000."}
{"id": "4714122", "revid": "1543377", "url": "https://it.wikipedia.org/wiki?curid=4714122", "title": "Norvegia ai Giochi della XIX Olimpiade", "text": "La Norvegia partecip\u00f2 alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di 46 atleti impegnati in 11 discipline per un totale di 36 competizioni. Portabandiera fu la ventiquattrenne Berit Berthelsen, alla sua seconda Olimpiade, che gareggi\u00f2 nel salto in lungo e nel pentathlon. Il bottino della squadra, alla sua quattordicesima partecipazione ai Giochi estivi, fu di una medaglia d'oro e una d'argento."}
{"id": "4714124", "revid": "300067", "url": "https://it.wikipedia.org/wiki?curid=4714124", "title": "Gediminas Orelik", "text": ""}
{"id": "4714126", "revid": "36426", "url": "https://it.wikipedia.org/wiki?curid=4714126", "title": "Chiesa di San Giovanni Battista (Barcellona Pozzo di Gotto)", "text": "La chiesa di San Giovanni Battista sorge nel quartiere omonimo nel comune di Barcellona Pozzo di Gotto, dichiarata monumento nazionale nel 1969. Appartenente all'arcidiocesi di Messina-Lipari-Santa Lucia del Mela, vicariato di Barcellona Pozzo di Gotto sotto il patrocinio di San Sebastiano, arcipretura di Barcellona Pozzo di Gotto, parrocchia di San Giovanni Battista.\nStoria.\nLa chiesa di San Giovanni Battista sorge nel quartiere San Giovanni. All'epoca della costruzione l'opera costituiva l'antico nucleo principale di Barcellona, casale di Castroreale fino al 15 maggio 1815, pertanto frazione sottoposta alla giurisdizione dei giurati castrensi. La fondazione del luogo di culto risale al 1635, consacrato nel 1821, elevato a parrocchia nel 1943 dopo lo smembramento dell'arcipretura di San Sebastiano, dichiarato monumento nazionale nel 1969. Tra il 1751 ed il 1754 grazie all'operato del sacerdote Giovanni Salvo, per necessit\u00e0 di culto \u00e8 ingrandito mediante allungamento dell'unica navata, l'aggiunta dei due campanili e l'abbellimento dei portali.\nIl sisma noto come terremoto della Calabria meridionale del 1783 non arreca i danni sofferti da altri monumenti del circondario. L'edificio esce abbastanza indenne dalle tremende scosse del terremoto di Messina del 1908 che contrariamente minano gravemente la chiesa del Carmine e il Duomo antico di San Sebastiano nella lunga serie di eventi sismici che hanno caratterizzato l'inizio del secolo scorso .\nSe la costruzione ha attraversato felicemente il corso di quattro secoli, non si pu\u00f2 dire altrettanto del ciclo di pitture, degli affreschi, delle decorazioni che in tempi pi\u00f9 o meno recenti l'hanno accompagnata. Nel 1980 \u00e8 stato effettuato rifacimento del tetto e rinnovamento degli intonaci esterni, nel 1986 la sostituzione del pavimento.\nNel 1731 nella chiesa erano presenti cinque altari, il maggiore dedicato a san Giovanni Battista, a santo Aloi o Aloja, a san Paolino, alla beatissima Vergine della Catena col glorioso san Giuseppe, al santissimo Crocifisso.\nStoria recente.\n \n \n \nL'aumento del numero di veicoli e l'incremento dei movimenti commerciali degli ultimi 50 anni, hanno posto il monumento al centro delle principali direttrici del traffico. Sul lato sinistro scorre la via Guglielmo Marconi che attraverso un ampio slargo e relativo incrocio, confluisce nel nuovo snodo della Strada Statale 113, sul lato destro la moderna piazzetta dedicata ad uno dei rappresentanti pi\u00f9 illustri della parrocchia, il sacerdote Giuseppe Levita, prospiciente via San Giovanni e recentemente pedonalizzata per un lungo tratto.\nNelle immediate vicinanze, cuore pulsante dell'economia del rione e dell'intero centro cittadino fino ai primi decenni del secolo scorso, l'odierna piazza XIX Luglio l'equivalente della \"piazza delle erbe\", meglio conosciuta in dialetto locale come \"\u00fb chianu \u00ee 'll'erba\", ormai lontano ricordo nella mente degli anziani e retaggio custodito nella memoria di vecchie cartoline, foto e stampe d'epoca.\nTraffico, inquinamento, calamit\u00e0 naturali, incuria, errati interventi durante l'ordinaria e straordinaria manutenzione del sito, hanno comunque lasciato in eredit\u00e0 un patrimonio pittorico e artistico notevole ma, bisognoso di cure, attenzioni, monitoraggi continui e approfonditi.\nEsterno.\nFacciata.\nLa facciata si presenta con due torrioni campanili quadrangolari che incorniciano l'ingresso vero e proprio in posizione leggermente avanzata rispetto al corpo centrale della costruzione. Una breve scalinata consente l'accesso all'unico ingresso della facciata. L'intero prospetto \u00e8 suddiviso in tre ordini delimitati da cornicioni in pietra viva, un quarto ordine compete esclusivamente i campanili limitatamente alle celle campanarie con cupole a bulbo sfaccettate a base quadrata, monofore sui quattro lati, ai vertici merli pinnacolati provvisti di croci e banderuole. Nel primo ordine dei campanili, dopo l'ultimo intervento di restauro (1996 - 2000) presentano ciascuno una porta murata, il cui architrave \u00e8 sovrastato da una delicato fregio marmoreo e da una piccola finestrella circolare in pietra viva. Paraste convesse in pietra viva ai vertici per tutto lo sviluppo in altezza delle torri, paraste concave nelle intersezioni con la facciata limitatamente al cornicione superiore del secondo ordine.\nDue paraste parallele fino al cornicione superiore del secondo ordine delimitano l'ingresso principale a sua volta incastonato in un sobrio portale di marmo raffigurante il frontone di un tempio dal cui timpano ad arco spezzato e simmetrico si eleva la nicchia in cui \u00e8 collocata la statua di San Giovanni Battista opera del 1754 dello scultore locale Melchiorre Greco e relativa epigrafe \"INTER NATOS MV(LIERUM) NO SVRREXIT MAJOR IOANNE BAPTISTE - MELCHIOR GRECO SCVLPSIT\". La nicchia \u00e8 incorniciata da pilastri marmorei con funzioni statiche e inserti con volute decorative, sormontati da architrave, frontone con volute decorative e in cima, la testa di un putto alata. Nel secondo ordine, la parte centrale \u00e8 parzialmente occupata dalla nicchia del Santo sormontata da una finestra ovale, nelle torri campanarie corrispondono due finestre ad arco. Sempre due finestre ad arco nel terzo ordine delle torri, semplice finestra ad arco nella porzione di timpano fra esse compresa, sovrastata da decori al vertice e croce in ferro. Sull'architrave del portale \u00e8 presente una targa marmorea con incisa l'iscrizione \"IN HONOREM S. IO(ANNE) BAPTISTAE PRAECURSORIS (ANNO) D(OMI)NI - 1751\".\nI campanili identici, simmetrici concorrono a comporre un prospetto a capanna di forte impatto dinamico e artistico, sono entrambi muniti sulle facciate prospicienti le piazze laterali, di quadranti d'orologio.\nNella porzione superiore della controfacciata \u00e8 realizzato l'affresco raffigurante l'episodio biblico \"Ges\u00f9 che caccia i mercanti dal tempio\". Ai lati dell'ingresso principale le figure di \"San Pietro Apostolo\" a sinistra, \"San Paolo Apostolo\" a destra, sovrastano due targhe del XIX secolo.\nProspetti laterali.\nNei prospetti laterali realizzati dei contrafforti di chiaro stile barocco contrassegnano gli ingressi secondari. La coppia di contrafforti che delimita l'ingresso destro a SE regge un arco, all'interno tra l'architrave dell'ingresso \u00e8 ricavato un timpano simmetrico spezzato ad arco, fra pilastri e volute simmetriche, sormontati da arco e altrettanti volute e decorazioni, \u00e8 ricavata una nicchia finemente decorata in cui \u00e8 esposta un'espressiva statua dell'Addolorata opera dello scultore locale Melchiorre Greco con l'iscrizione \"TUAM IPSIUS ANIMAM PERTRANSIBIT GLAUDIUS 1754\".\nSull'ingresso laterale sinistro a NW, similmente nella nicchia dell'arco \u00e8 collocata la statua raffigurante \"San Giuseppe con Ges\u00f9 fanciullo\".\nInterno.\nAltare maggiore.\nOltre all'altare \"versus populum\" di moderna concezione, quello antico \"versus absidem\" consiste nel classico basamento ricoperto e intarsiato in marmi policromi con elaborato paliotto centrale. Ai lati, due volute o riccioli reggi mensola recano le statuette raffiguranti gli Apostoli San Pietro e San Paolo. Al centro una sfarzosa e raffinata edicola rappresentante un tempietto circolare colonnato sormontato da un'artistica corona dorata.\nLa calotta dell'abside \u00e8 affrescata con l'\"Incoronazione della Vergine\", illuminati dalla potenza dello Spirito Santo, Ges\u00f9 e Dio Padre Onnipotente cingono il capo coronando la Vergine posta tra San Giovanni Battista e San Giuseppe genuflessi. Nella sottile cornice \u00e8 riportato il brano \"MISITQUE ET DECOLLAVIT JOANNEM IN CARCERE ET ALLATUM EST CAPUT EIUS IN DISCO ET DATUM EST PUELLE ET ATTULIT MATRI SUE - MTT XIV, X, XI\". Il tamburo del catino absidale \u00e8 affrescato con il \"Convito di Erode\" di Gaetano Bonsignore, all'estrema destra si nota una figura femminile con la tunica e il drappeggio giallo Salom\u00e8 raffigurata dinanzi alla tavola imbandita, dopo la danza dei sette veli, nell'atto di mostrare la testa del Battista su un vassoio d'argento a Erodiade sua madre, la figura di donna con la testa piumata, e Erode Antipa seduto a capotavola. Nel riquadro dell'estrema destra la scena che raffigura il \"Battista rinchiuso nelle segrete del castello\", nella parte diametralmente opposta la scena della \"Decollazione\".\nSull'arco absidale sono raffigurate a coppie simmetriche le figure di putti che reggono la palma del martirio, quella pi\u00f9 interna di angeli musici che suonano le trombe del giudizio, al centro uno stemma recante la dicitura \"FACETE FRUETOS DIGNOS P\u00c6NITENTI\u00c6\". La sopraelevazione dell'altare costituisce parte a s\u00e9 stante: un animato baldacchino in altorilievo in stucco e fregi di foglie d'acanto in legno dorato. Al centro della linea divisoria in stucco fra la calotta dell'abside dal tamburo, uno stemma coronato con il motto \"PARATE VIAM DOMINI RECTAS FACITE SEMITAS EIUS - LUCA\" sormonta tre teste di putti. Cinque volute sorreggono un fregio ligneo sostenuto ai lati da una prima coppia di putti alati sospesi, dal quale diparte un manto con fiori e gigli dorati che svela la nicchia centrale nella quale \u00e8 custodita la statua lignea raffigurante \"San Giovanni Battista\". Una seconda coppia di putti sostiene e tende il drappeggio allargato e ricadente in ricche pieghe esaltanti la frangia decorativa, che occupa tutta la parete absidale creando un effetto scenografico di elevato impatto artistico e visivo. Fra lesene con ricchi capitelli sono dipinti numerosi angeli e putti alati.\nOltre all'attivit\u00e0 di Gaetano Bonsignore, nella chiesa sono presenti opere pittoriche di Filippo Vescosi da Sambuca di Sicilia e del Sacerdote Antonino Vescosi rispettivamente padre e figlio, attivi dal 1773 al 1824 in citt\u00e0, Patti, Novara di Sicilia e Messina, inoltre Vito Vescosi, Giuseppe Russo, Antonino Buongiorno, Sebastiano Bonsignore, Francesco Bonsignore, Michele Bonsignore.\nNavata.\nFastoso interno tardo barocco decorato con affreschi e stucchi. Solo da pochi decenni il tempio \u00e8 stato superato per superfici affrescate dalla basilica di San Sebastiano ma, ci\u00f2 non toglie alla chiesa di San Giovanni Battista il primato d'essere uno scrigno di bellezze, seppur bisognoso di cure e attenzioni, da essere considerata una piccola Cappella Sistina inserta nel cuore antico di Barcellona Pozzo di Gotto.\nL'impianto \u00e8 costituito da unica ampia navata con volta a botte affrescata, lungo le pareti laterali sono addossati gli altari minori, nicchie e i due ingressi minori.\nLo spazio interno \u00e8 suddiviso in due ordini delimitati da un articolato cornicione. La volta interseca perpendicolarmente altrettante sezioni di volte minori pari al numero di finestre presenti su ciascun lato della navata dando luogo a vele con sviluppo tipico delle volte a crociera recanti effigiate scene evangeliche e pennacchi in ognuno dei quali \u00e8 riprodotto un tondo raffigurante personaggi o episodi biblici. Si alternano altrettante vele cieche. Sull'asse principale della volta sono riprodotte tre grandi scene bibliche \"Ges\u00f9 al pozzo\" in prossimit\u00e0 dell'arco del presbiterio, \"Ges\u00f9 e l'adultera\" al centro riconoscibile per la scrittura sulla sabbia che sar\u00e0 cancellata come il peccato compiuto dalla donna, \"Ges\u00f9 e la emorroissa\" in prossimit\u00e0 dell'ingresso.\nUn arco trionfale chiude la navata, l'affresco mostra una lunga ghirlanda a festone sostenuta da putti, al centro uno stemma con il passo \"SOLI DEO HONOR ET GLORIA\"\". Tra questo arco e quello absidale una campata pi\u00f9 ristretta, uno pseudo transetto con altari laterali, la cui volta \u00e8 affrescata con la \"Madonna Addolorata in Gloria\" col cuore trafitto da sette spade o \"Madonna delle Sette Spade\" o \"Madonna dei Sette Dolori\", genuflessi Santi e Sante, la gerarchia di prelati e l'omaggio dei Sovrani e del laicato. Nel cartiglio \u00e8 riprodotta la frase \"\"RELIGIONIS SERVORUM TITULARIS ET PATRONA\"\".\nPseudotransetto.\nSan Filippo Benizi, Santa Giuliana Falconieri e lo zio Alessio Falconieri sono tra i sette santi fondatori dei Serviti o \u00abOrdine dei Servi di Maria\u00bb.\nL'organo.\nAl suo interno \u00e8 collocato un organo a canne costruito dalla Ditta Continello e F. di Monteverde (AV), anno 1975.\nCuriosit\u00e0.\n\"Restauri 2018\""}
{"id": "4714127", "revid": "533647", "url": "https://it.wikipedia.org/wiki?curid=4714127", "title": "Donaguile", "text": ""}
{"id": "4714137", "revid": "533647", "url": "https://it.wikipedia.org/wiki?curid=4714137", "title": "Ballyleague", "text": ""}
{"id": "4714138", "revid": "1123126", "url": "https://it.wikipedia.org/wiki?curid=4714138", "title": "Fortrose", "text": "Fortrose (gaelico scozzese: \"A\u2018 Chananaich\"; scots: \"Chainry\") \u00e8 un burgh dello Ross-shire, nelle Highland scozzesi.\nStoria.\nIl borgo \u00e8 situato sul fiordo Moray Firth, circa 10 chilometri a nordest di Inverness. Il luogo \u00e8 rinomato per la sua cattedrale del XIII secolo: nel Medioevo era la sede della diocesi di Ross. La cattedrale fu in gran parte demolita nel XVII secolo da Oliver Cromwell per fornire materiale edile alla cittadella di Inverness. Rimangono la navata a volta dell'ala meridionale, con campanile, e una sala capitolare indipendente (usata come il casello doganale di Fortrose dopo la Riforma). Questi frammenti, sebbene di modeste dimensioni, mostrano una notevole raffinatezza architettonica e sono gestiti da \"Historic Scotland\" (senza alcun costo d'ingresso).\nCultura.\nFortrose Academy.\nL'Accademia di Fortrose \u00e8 l'unica scuola media dell'area geografica circostante (Black Isle). Ci sono in media 780 studenti iscritti ogni anno. Tra gli insegnanti pi\u00f9 noti si annovera il professor A. Tait, che ha vinto il Premio di Insegnante dell'Anno in Scozia nel 2006. Il preside della scuola attualmente (2013) \u00e8 Mr Donnie Mackenzie.\nBiblioteca.\nParte della succitata scuola, ma aperta al pubblico in generale, si trova la Biblioteca di Fortrose, che \u00e8 collegata col Gruppo delle Biblioteche delle Highland. La biblioteca viene usata regolarmente dagli studenti delle medie, che partecipano inoltre allo schema di \"power readers (lettori potenti)\", in cui i partecipanti ricevono premi per aver letto un certo numero di libri, per poi passare a livello pi\u00f9 alto. A causa delle dimensioni ridotte della biblioteca, i libri cambiano spesso ed in rotazione con altre biblioteche.\nSport.\nFortrose condivide un campo da golf col villaggio di Rosemarkie. Situato sulla lingua di terra chiamata \"Chanonry Ness\", il campo si estende sul Moray Firth e offre belle vedute di Fort George e di Ardersier. Il campo \u00e8 noto per la sua \"4\u00aa buca speciale\" detta \"Lighthouse (Faro)\". Il faro in questione \u00e8 quello di Chanonry Point, che fu progettato dall'ingegnere scozzese Alan Stevenson ed acceso per la prima volta il 15 maggio 1846.\nSituato vicino alla scuola si trova il centro ricreativo di Black Isle. Comprende una palestra e un'area interna che include quattro campi da badminton, quattro campetti e un campo regolare di pallacanestro. Fornisce inoltre reti a ciascun latop per il gioco del calcio. Gli studenti dell'Accademia di Fortrose frequentano regolari lezioni di musica ed educazione fisica presso il centro.\nIl borgo \u00e8 un luogo popolare per l'avvistamento di delfini tursiope nel Moray Firth.\nGalleria d'immagini.\nVedute del Moray Firth in zona Fortrose e dintorni:"}
{"id": "4714151", "revid": "1543377", "url": "https://it.wikipedia.org/wiki?curid=4714151", "title": "Paesi Bassi ai Giochi della XIX Olimpiade", "text": "I Paesi Bassi parteciparono alle XIX Olimpiadi, svoltesi a Citt\u00e0 del Messico dal 12 al 27 ottobre 1968, con una delegazione di 107 atleti impegnati in 11 discipline per un totale di 52 competizioni. Portabandiera fu il pallanuotista Fred van Dorp, alla sua terza Olimpiade. Il bottino della squadra, alla sua dodicesima partecipazione ai Giochi estivi, fu di sette medaglie: tre d'oro, tre d'argento e una di bronzo."}
{"id": "4714155", "revid": "228587", "url": "https://it.wikipedia.org/wiki?curid=4714155", "title": "Governara", "text": "Governara \u00e8 una frazione del comune di Villa Minozzo, ai piedi del Monte Penna, verso sud, lungo le sue propaggini occidentali.\nStoria.\nLe prime notizie risalgono al 1615 quando il paese contava 144 abitanti suddivisi in 28 famiglie. Nel 1632 il paese sub\u00ec il flagello della peste, al termine della quale rimase in quarantena per ben 2 anni, con il divieto anche per la valle di transumare con gli armenti. Durante il contagio i morti venivano portati a qualche centinaio di metri a nord-est del paese, in un punto detto ancor oggi \"fossa dei morti\". Si narra che dopo il contagio il bestiame si inselvatich\u00ec, perch\u00e9 lasciato libero.\nTerritorio.\nIl borgo non \u00e8 mai stato interessato a dilavamenti e frane. Solo durante il grande terremoto del 1920 il paese subi alcuni smottamenti. Lo stile murario delle costruzioni caratteristiche ricordano lo stile della vicina Toscana. Le pi\u00f9 vecchie risalgono al 1400 e si trovano nella parte pi\u00f9 bassa del borgo. Qui si possono osservare un portale architravato di fronte al quale \u00e8 visibile una finestra con rosa celtica su un muro diroccato. Verso l'alto possiamo osservare due portali in arenaria zigrinata. Nel borgo si possono notare le vestigia di una fornace, di un mulino azionato ad acqua e di una segheria a vapore. Nel 1700 le case vennero costruite nella parte alta con la caratteristica copertura a lastre."}
{"id": "4714158", "revid": "371529", "url": "https://it.wikipedia.org/wiki?curid=4714158", "title": "This is Pil", "text": "This is Pil \u00e8 il nono album studio dei Public Image Ltd..\nTracce.\nDeluxe edition bonus DVD \u2013 \"There is a PiL in Heaven\".\nConcerto dal vivo registrato all'Heaven Nightclub di Londra, il 2 aprile 2012"}
{"id": "4714166", "revid": "36426", "url": "https://it.wikipedia.org/wiki?curid=4714166", "title": "Cristo e la Vergine in trono", "text": "Cristo e la Vergine in trono \u00e8 un dipinto a tempera e oro su tavola (97x59 cm) attribuito a Rinaldo da Siena (Maestro delle Clarisse), databile al 1270 circa e conservato nel Museo Diocesano presso l'Oratorio di San Bernardino a Siena.\nStoria.\nLa tavola era nota tradizionalmente come \"Madonna della Palla\", poich\u00e9 secondo una tradizione cinquecentesca essa si trovava all'esterno, presso la tettoia del convento femminile francescano di Santa Petronilla a Siena, dove venne colpita accidentalmente da una palla che lasci\u00f2 un segno indelebile sulla guancia della Madonna, visto come un miracoloso livido, ancora oggi ben visibile. Nel 1571, seguendo gli spostamenti delle Clarisse, la tavola fu trasferita nel convento degli Umiliati, poi nel 1789 nell'oratorio della famiglia Dei alla villa del Vignanone e quindi nel convento di San Girolamo in Campansi che valse alla tavola l'ulteriore appellativo di \"Madonna del Chiesino\". Di nuovo, nel 1874 pass\u00f2 nella chiesa del Santuccio. Nel 1905 fu trasferita nel monastero delle Clarisse, presso Porta Laterina; dopo la recente soppressione il dipinto \u00e8 passato al Museo Diocesano. \nOpera sempre oggetto di ampia venerazione, nel 1649 fu fregiata per decreto dell'arcivescovo dei titoli di \"Graziosa e Miracolosa\"; almeno quattro volte (nel 1586, 1655, 1723 e 1824) fu portata solennemente in processione per la domenica \"in albis\". \nFurono Garrison \n(1949) e Stubblebine (1964) a tracciare la figura del \"Maestro delle Clarisse\" a partire da questa tavola, che poi Luciano Bellosi, nel 1991, ha collegato alla \"tavoletta di biccherna di don Bartolomeo de Alexis di San Galgano\" (1278) documentata come opere di \"Rinaldo pittore\". La datazione si basa sul persistere delle influenze di Coppo di Marcovaldo in un ambito legato ormai strettamente a Guido da Siena e in particolare a Dietisalvi di Speme (con opere come la \"Madonna Galli-Dunn\", in particolare nelle aureole, nel motivo decorativo del trono, nella forma del velo di Maria). \nL'opera sub\u00ec un importante restauro nel 1947-1949, che la liber\u00f2 dalle ridipinture, e di nuovo nel 1970 (quando fu poggiata su un supporto in vetroresina e posta sotto vetro) e nel 1991. Risultano perdute le aureole e un'ampia fetta centrale, integrata con un tratteggio ad acquerello destinato a facilitare la lettura delle figure; anche il lato sinistro e la zona inferiore hanno subito estese cadute di colore. \nDescrizione e stile.\nSebbene la tavola sia interessata da una vasta lacuna nella parte centrale, sono tuttavia leggibili le figure di Cristo e Maria assisi in trono (se ne intravede la spalliera ai lati), con la Vergine che indica il figlio con la mano, ripetendo la diffusissima iconografia della hodigitria, aggiornata per\u00f2 a un contesto a due, con Cristo adulto e benedicente, con in mano un libro semicancellato. Insolita \u00e8 la collocazione a destra di Maria e a sinistra di Cristo, opposta ad esempio a raffigurazioni pi\u00f9 canoniche come il \"Cristo e la Vergine in gloria\" di Cimabue nella basilica superiore di Assisi, il mosaico absidale di Santa Maria in Trastevere o quello di Santa Maria Maggiore a Roma. Maria poi, secondo la tradizione bizantina, indossa la cuffia rossa (detta popolarmente \"palla\") dell\"'advocata\", coperta dal corto velo. Per tutte queste ragioni l'iconografia si presenta come rara, per non dire unica in area italica. \nRispetto alla tavoletta a Berlino, nonostante la differenza di proporzioni, la figura di Cristo mostra un identico slancio e vigore, con la testa oblunga, i baffi appuntiti, la bocca serrata con un'espressione severa, la barba dal forte chiaroscuro, i colori brillanti, l'insistenza sulla linea soprattutto nel panneggio. Dati stilistici confrontabili anche con il \"Crocifisso\" nel Museo civico di San Gimignano. \nI modelli di Guido da Siena (come soprattutto la \"Maest\u00e0 di San Domenico\") e Coppo di Marcovaldo (la \"Madonna del Bordone\") appaiono pi\u00f9 sviluppati in alcuni dettagli, come la linea pi\u00f9 dolce, a onda, che scopre il piede di Maria, le linee scure che esaltano l'agemina nella veste di Cristo (dando un'idea pi\u00f9 veritiera di volume), un chiaroscuro pi\u00f9 sfumato e attondante in dettagli come la mano benedicente di Cristo, e i volti dei due protagonisti. Ancora a livello embrionale appaiono invece gli spunti associabili a Cimabue, che divenne poi a partire dagli anni settanta del Duecento il principale punto di riferimento anche sulla scena senese. "}
{"id": "4714168", "revid": "124965124", "url": "https://it.wikipedia.org/wiki?curid=4714168", "title": "Mighty Med - Pronto soccorso eroi", "text": "Mighty Med - Pronto soccorso eroi (\"Mighty Med\") \u00e8 una serie televisiva statunitense, creata da Jim Bernstein e Andy Schwartz e prodotta da Kevin O'Donnell, la produzione \u00e8 iniziata nel luglio 2013 ed \u00e8 stata trasmessa negli Stati Uniti dal 7 ottobre 2013 sul canale televisivo Disney XD. In Italia la serie \u00e8 andata in onda a partire dal 28 aprile 2014, sull'omonimo canale satellitare.\nIl 22 maggio 2014 la serie \u00e8 stata rinnovata per una seconda stagione in onda a partire dal 20 ottobre 2014. La seconda stagione sar\u00e0 l'ultima perch\u00e9 il 3 settembre 2015 \u00e8 stata annunciata una serie spin-off con la serie Lab Rats, la cui produzione \u00e8 iniziata nel mese di ottobre 2015 e la messa in onda sar\u00e0 il 2 marzo 2016, la serie si chiamer\u00e0 .\nLa serie \u00e8 disponibile per intero sulla piattaforma di streaming Disney+.\nTrama.\nMentre sono nel loro negozio di fumetti preferito, Oliver e Kaz trovano per caso un passaggio segreto per un ospedale di supereroi, Mighty Med. Grazie alla loro conoscenza dei supereroi vengono assunti come dottori e come osservatori sotto la guida del Dr. Horace Diaz. Nonostante non abbiano super poteri, Oliver e Kaz si troveranno a curare supereroi feriti con qualche difficolt\u00e0 lungo la strada.\nAd aiutarli nelle loro avventure ci sono la supereroina Skaylar Storm, Alan ed il loro amico Gus.\nCrossover.\nLab Rats vs. Mighty Med.\n\u00c8 un episodio speciale di un'ora con la serie Lab Rats ed \u00e8 stato trasmesso il 22 luglio 2015 negli Stati Uniti, mentre in Italia il 19 dicembre dello stesso anno. \u00c8 diviso in due episodi, di cui il primo fa parte della serie Lab Rats.\nSpin-off.\nIl 3 settembre 2015 \u00e8 stato annunciata una serie spin-off con la serie Lab Rats, la cui messa in onda sar\u00e0 il 2 marzo 2016.\nLa serie avr\u00e0 come protagonisti Bradley Steven Perry, Jake Short e Paris Berelc da Mighty Med e Billy Unger e Kelli Berglund da Lab rats. La serie sar\u00e0 ambientata nel mondo di Lab Rats, dopo che l'ospedale Mighty Med \u00e8 stato distrutto da una banda di super cattivi sconosciuti."}
{"id": "4714171", "revid": "23117", "url": "https://it.wikipedia.org/wiki?curid=4714171", "title": "Pepito Agosto", "text": ""}
{"id": "4714177", "revid": "729019", "url": "https://it.wikipedia.org/wiki?curid=4714177", "title": "Stazione di Kakio", "text": "La \u00e8 una stazione ferroviaria che si trova nel quartiere di Asabu-ku della citt\u00e0 giapponese di Kawasaki, nella prefettura di Kanagawa, ed \u00e8 servita dalla linea Odaky\u016b Odawara delle Ferrovie Odaky\u016b.\nStruttura.\nLa stazione \u00e8 dotata di due marciapiedi laterali con due binari passanti in superficie."}
{"id": "4714181", "revid": "287204", "url": "https://it.wikipedia.org/wiki?curid=4714181", "title": "Portrane", "text": "Portrane (in irlandese: \"Port Reachrann\"\u00a0) \u00e8 un villaggio nella contea di Fingal, in Irlanda."}
{"id": "4714185", "revid": "287204", "url": "https://it.wikipedia.org/wiki?curid=4714185", "title": "Amphilophus", "text": "Amphilophus \u00e8 un genere di pesci di acqua dolce appartenenti alla famiglia Cichlidae ed alla sottofamiglia Cichlasomatinae.\nHabitat e Distribuzione.\nQuesti ciclidi provengono dall'America centro-meridionale.\nEtimologia.\nIl termine \"Amphilophus\" deriva dal greco \"amphi\" cio\u00e8 \"da entrambi i lati\" e da \"lophus\", cio\u00e8 \"cresta\".\nDescrizione.\nPresentano un corpo compresso lateralmente ed alto. La colorazione \u00e8 molto variabile, dal giallo-arancione di \"A.citrinellus\" al nero di \"A. astorquii\".\nAcquariofilia.\nQuesti pesci sono molto apprezzati negli acquari, specialmente \"Amphilophus citrinellus\".\nTassonomia.\nIn questo genere sono riconosciute 25 specie:"}
{"id": "4714192", "revid": "767487", "url": "https://it.wikipedia.org/wiki?curid=4714192", "title": "The Radio Dept.", "text": "I The Radio Dept. sono un gruppo musicale svedese, formatosi a Lund nel 1995."}
{"id": "4714193", "revid": "729019", "url": "https://it.wikipedia.org/wiki?curid=4714193", "title": "Stazione di Tsurukawa", "text": "La \u00e8 una stazione ferroviaria della citt\u00e0 giapponese di Machida, conurbata con Tokyo, ed \u00e8 servita dalla linea Odaky\u016b Odawara delle Ferrovie Odaky\u016b.\nStruttura.\nLa stazione \u00e8 dotata di un marciapiede laterale e uno a isola con tre binari passanti totali."}
{"id": "4714196", "revid": "729019", "url": "https://it.wikipedia.org/wiki?curid=4714196", "title": "Stazione di Tamagawagakuen-mae", "text": "La \u00e8 una stazione ferroviaria della citt\u00e0 giapponese di Machida, conurbata con Tokyo, ed \u00e8 servita dalla linea Odaky\u016b Odawara delle Ferrovie Odaky\u016b.\nStruttura.\nLa stazione \u00e8 dotata di due marciapiedi laterali con due binari passanti."}
{"id": "4714198", "revid": "709565", "url": "https://it.wikipedia.org/wiki?curid=4714198", "title": "Empire Awards 2013", "text": "La 18\u00aa edizione degli Empire Awards o \"18\u00aa edizione degli Jameson Empire Awards\", organizzata dalla rivista cinematografica inglese \"Empire\", si \u00e8 svolta il 24 marzo 2013 al Grosvenor House Hotel di Londra, ed ha premiato i film che sono usciti nel 2012.\nI vincitori e i candidati vengono votati dai lettori della rivista \"Empire\".\nUn programma speciale sui premi \u00e8 stato trasmesso il 30 marzo 2013 su Sky Movies nel Regno Unito ed in Irlanda.\nVincitori e candidati.\nDi seguito \u00e8 riportato un elenco completo dei candidati. I vincitori sono evidenziati in grassetto."}
{"id": "4714200", "revid": "122246", "url": "https://it.wikipedia.org/wiki?curid=4714200", "title": "Casa dei Due atri", "text": ""}
{"id": "4714202", "revid": "1543377", "url": "https://it.wikipedia.org/wiki?curid=4714202", "title": "Alexandre Colin", "text": " Artista di scuola e d'impostazione romantica, prefer\u00ec soggetti storici o legati ad opere teatrali, ma fu anche noto come ritrattista.\nBiografia.\nAlexandre-Marie Colin fu allievo principalmente di Anne-Louis Girodet nel cui atelier, presso l\"'\u00c9cole des Beaux-Arts\" di Parigi, studi\u00f2 dal febbraio del 1814 fino al 1817. L\u00ec strinse amicizia con Eug\u00e8ne Delacroix e con Richard Parkes Bonington, con i quali abbracci\u00f2 gli ideali della pittura romantica.\nDebutt\u00f2 al \"Salon\" nel 1819 con un ritratto di donna e continu\u00f2 ad esporre sino al 1868. In complesso le sue tele esposte furono 29, tre delle quali gli fecero vincere due medaglie di 2\u00aa classe nel 1824 e nel 1831 e una di 1\u00aa classe nel 1840.\nNel 1821, in compagnia di Bonington, fece un viaggio in Normandia, e nel 1825 i due trascorsero alcuni mesi a Londra, incontrando diversi amici pittori, come Eug\u00e8ne Isabey e lo stesso Delacroix. In quell'occasione Colin conobbe anche Hippolyte-Joseph Cuvelier (1803-1876). Questa permanenza a Londra gli permise anche di esporre in seguito tre opere alla Royal Academy of Arts (nel 1829, nel 1849 e nel 1853) nonch\u00e9 presso la British Institution (nel 1830, nel 1849 e nel 1851).\nDal 1834 al 1838 Charles Rivet, prefetto di N\u00eemes, gli affid\u00f2 la direzione della Scuola di disegno della citt\u00e0. Colin allora convinse Rivet ad istituire anche la Scuola di scultura e quella di disegno ornato, chiamando suo fratello Paul-Hubert a dirigerle. A N\u00eemes ebbe come allievo il giovane Charles Jalabert. \nFu poi nominato Maestro di disegno del Politecnico nel 1849 e, in quegli anni, realizz\u00f2 diversi medaglioni con i ritratti di vari personaggi importanti e celebri. \nNel 1851 venne incaricato della decorazione della chiesa di Saint-Roch a Parigi, per la quale realizz\u00f2 due tele: \"I funerali di Saint Nicolas\" e \"Saint Nicolas calma la tempesta\".\nPer le sue tele di argomento teatrale Colin si ispir\u00f2 alle opere di Shakespeare, di Victor Hugo e di George Byron. Era zio del pittore Alexandre-Louis Leloir, specializzato in dipinti di genere e storici.\nMor\u00ec a Parigi all'et\u00e0 di 77 anni."}
{"id": "4714211", "revid": "834", "url": "https://it.wikipedia.org/wiki?curid=4714211", "title": "Cognitive Analytic Therapy", "text": ""}
{"id": "4714214", "revid": "287204", "url": "https://it.wikipedia.org/wiki?curid=4714214", "title": "Ferns", "text": "Ferns (in irlandese: \"Fearna\"\u00a0) \u00e8 un villaggio nella contea di Wexford, in Irlanda."}
{"id": "4714220", "revid": "3115", "url": "https://it.wikipedia.org/wiki?curid=4714220", "title": "Louis de La Saussaye", "text": "Biografia.\nJean, Fran\u00e7ois de Paule, Louis Petit de La Saussaye nasce a Blois da un'antica famiglia della regione di Orl\u00e9an. Dapprima si prefigge una carriera militare e poi diventa esattore di imposte a Blois. Si consacra agli studi storici e agli scavi archeologici nella regione dei castelli della Loira e di Blois, disegnando tutto ci\u00f2 che vede. Nel 1835 ottiene una medaglia al concorso delle antichit\u00e0 nazionali.\nConseiller g\u00e9n\u00e9ral del Loir-et-Cher sotto il Secondo Impero, Louis de la Saussaye \u00e8 nominato rettore delle accademie di Poitiers e poi di Lyon, rispettivamente il 22 agosto 1854 e nel settembre 1856. Si ritira nel giugno 1873.\nNel 1828 eredita il castello di Troussay e anche quello di Robert de Bugy a Sours , dei quali dirige il restauro tra il 1850 e il 1873, e partecipa anche al restauro del castello di Blois. In entrambi i casi, egli cerca pi\u00f9 un'atmosfera che la veridicit\u00e0 storica, anche ci si aspettava di rispettare al massimo l'architettura e lo stile originali dei luoghi. S'intessa ugualmente al castello di Chambord.\nErudito autodidatta, \u00e8 in corrispondenza con Prosper M\u00e9rim\u00e9e, ispettore generale dei Monumenti storici.\nNumismatico, fonda nel 1835 \u2014 il primo numero \u00e8 pubblicato nel 1836 \u2014 la \"Revue de la numismatique fran\u00e7aise\" con \u00c9tienne Cartier, rivista che diventa pi\u00f9 tardi la \"Revue numismatique\" e che ha avuto una grande influenza sulla conoscenza della monetazione gallica. Alla sua partenza, la direzione della Revue numismatique fran\u00e7aise sar\u00e0 presa da Jean de Witte e A. de Longp\u00e9rier.\nPartecipa all'ampliamento dei fondi locali della biblioteca di Blois, e s'interessa anche delle legende locali.\nMuore nel castello di Troussay.\nRiconoscimenti.\nLouis de la Saussaye partecipa a diverse societ\u00e0 scientifiche. \u00c8 stato:\n\u00c8 stato \"commandeur\" (commendatore) della Legion d'onore."}
{"id": "4714223", "revid": "338238", "url": "https://it.wikipedia.org/wiki?curid=4714223", "title": "Eimantas Bend\u017eius", "text": "Biografia.\nNato a Klaip\u0117da, in Lituania, cresce cestisticamente nelle file del . Nel 2008 viene mandato in prestito per farsi le ossa con il , debuttando a 19 anni nella NKL, la massima serie lituana, e nel . Tornato al esordisce nelle coppe europee, calcando i parquet di Eurolega ed Eurocup. Nella stagione 2014-2015 mette nel curriculum la prima esperienza fuori dal suo paese natale vestendo la maglia del , in Polonia, per poi approdare in Spagna dove per tre anni gioca con . Dopo l\u2019ottima esperienza nella Liga ACB, dove chiude con 11 punti di media, ritorna in Lituania. Al \u00e8 protagonista, nella stagione 2018-2019, della vittoria della Coppa Re Mindaugas, la coppa nazionale lituana. Nella stagione 2019-2020 ha disputato l\u2019Eurocup mettendo a referto 12 punti di media prima della chiusura anticipata a causa della pandemia di COVID-19.\nIl 7 luglio 2020 viene ufficializzato l'ingaggio con i sardi della ."}
{"id": "4714225", "revid": "287204", "url": "https://it.wikipedia.org/wiki?curid=4714225", "title": "Eimantas Bendzius", "text": ""}
{"id": "4714243", "revid": "767487", "url": "https://it.wikipedia.org/wiki?curid=4714243", "title": "Anna Ivanovna Korsa\u010dova", "text": "Biografia.\nEra la figlia di Ivan Korsa\u010dov, e di sua moglie, Agatha Grigorevna Konovnicyna. Anna, insieme ai suoi fratelli e sorelle, \u00e8 stata educata in casa.\nMatrimonio.\nSpos\u00f2, il 17 aprile 1801, P\u00ebtr Petrovi\u010d Konovnicyn (1764-1822), l'unico figlio di P\u00ebtr Petrovi\u010d Konovnicyn. Ebbero cinque figli:\nTrascorsero i primi anni di matrimonio nella sua piccola tenuta di Kyarov, nella provincia di San Pietroburgo, che Anna aveva portato in dote. Si dedic\u00f2 alla cura dei figli e del marito ed era felice nella sua vita familiare. Nel 1806 si trasferirono a San Pietroburgo e nel 1807, suo marito ritorn\u00f2 al servizio militare. Con l'inizio della Guerra del 1812, la coppia fu costretta a lasciarsi. Si mandavano tre lettere al giorno, nonostante tutte le vicissitudini della guerra. Si occup\u00f2, persino, di inviargli tutti i medicinali di cui aveva bisogno.\nNel 1815 suo marito venne nominato ministro della guerra, nel 1817 generale di fanteria, nel 1819 venne elevato al il titolo di conte e nominato direttore capo delle scuole militari.\nIl 22 agosto 1822 suo marito mor\u00ec.\nUltimi anni e morte.\nDopo la morte del marito, Anna stabil\u00ec la sua residenza nella tenuta fuori San Pietroburgo. Nel 1825 i suoi due figli maggiori vennero condannati nel caso dei decabristi.\nMor\u00ec il 22 gennaio 1843 a San Pietroburgo. Fu sepolta accanto al marito nella tenuta a Kyarov."}
{"id": "4714248", "revid": "122026460", "url": "https://it.wikipedia.org/wiki?curid=4714248", "title": "Vaidas Kariniauskas", "text": "Carriera.\nIl 18 agosto firma per la Pallacanestro Cant\u00f9 un contratto annuale. Tuttavia il 28 gennaio non si presenta agli allenamenti della squadra, lamentando anche un ritardo nel pagamento dello stipendio (notizia subito smentita dalla societ\u00e0) e cos\u00ec il primo febbraio rescinde consensualmente il contratto con il club per accasarsi al Cluj-Napoca."}
{"id": "4714252", "revid": "767487", "url": "https://it.wikipedia.org/wiki?curid=4714252", "title": "Solar Fields", "text": " \u00c8 attivo anche come autore di colonne sonore, in particolare per aver composto quelle della serie di videogiochi Mirror's Edge"}
{"id": "4714256", "revid": "122971162", "url": "https://it.wikipedia.org/wiki?curid=4714256", "title": "Kaspars Vecvagars", "text": ""}
{"id": "4714265", "revid": "287204", "url": "https://it.wikipedia.org/wiki?curid=4714265", "title": "Tullyallen", "text": "Tullyallen (in irlandese: \"Tulaigh \u00c1lainn\"\u00a0 che significa \"bella collina\") \u00e8 un villaggio nella contea di Louth, in Irlanda."}
{"id": "4714267", "revid": "767487", "url": "https://it.wikipedia.org/wiki?curid=4714267", "title": "Eluvium (musicista)", "text": "Biografia.\nHa esordito nel 2003 con l'album \"Lambent Material\" edito per la Temporary Residence. Nel 2005 rilascia il suo terzo album, \"Talk Amongst the Trees\", considerato il quarantatreesimo album ambient migliore di sempre in una lista stilata da Pitchfork.\nHa collaborato con diversi artisti, tra cui pacific UV, Explosions in the Sky, The Sight Below, Balmorhea e The Black Heart Procession. Ha inoltre pubblicato un disco con il nome Martin Eden nel 2012 e uno col nome Matthew Robert Cooper nel 2008."}
{"id": "4714269", "revid": "767487", "url": "https://it.wikipedia.org/wiki?curid=4714269", "title": "I'm the Slime", "text": "I'm the Slime \u00e8 un brano musicale del compositore statunitense Frank Zappa incluso nell'album \"Over-Nite Sensation\" del 1973, e pubblicato come singolo (B-side \"Montana\") nel medesimo anno.\nIl brano.\nSi tratta di uno dei brani pi\u00f9 conosciuti ed orecchiabili fra quelli composti da Frank Zappa. Versioni live differenti della canzone sono rintracciabili negli album dal vivo \"Zappa in New York\" (versione CD) e \"You Can't Do That on Stage Anymore, Vol. 1\". La traccia venne eseguita da Zappa in concerto nel periodo dal 1973 al 1977 e nuovamente nel 1984. \nTesto e significato.\nIl brano, il cui titolo in italiano \u00e8 traducibile come \"Io sono la melma (lo schifo)\", \u00e8 costituito in due sezioni; la prima parte \u00e8 una sequela di insulti sotto forma di domande retoriche quali \"cosa sono io?\" \nLa seconda parte tratta delle risposte negative alle domande retoriche poste nella prima parte, citando come \"origine di tutti i mali\" la televisione per la sua capacit\u00e0 manipolatrice e corrutrice.\nIke &amp; Tina Turner.\nZappa scrittur\u00f2 Tina Turner e le Ikettes per cantare nei cori delle varie canzoni di \"Over-Nite Sensation\", inclusa \"I'm the Slime\". Ike Turner raccont\u00f2 a posteriori che accett\u00f2 di mala voglia in quanto Zappa pag\u00f2 le Ikettes soltanto 25 dollari a canzone. Inoltre, dopo aver ascoltato una delle registrazioni in studio, Ike, esclam\u00f2: \"\u00abWhat is this shit?\u00bb\" (\"Cos'\u00e8 'sta merda?\") e successivamente insistette affinch\u00e9 il nome di Tina e delle Ikettes non venisse inserito nei crediti del disco.\nEsecuzione al Saturday Night Live.\nZappa esegu\u00ec \"I'm the Slime\", come anche \"Purple Lagoon\" e \"Peaches en Regalia\", nel corso della prima delle sue due apparizioni nella trasmissione televisiva \"Saturday Night Live\". Il conduttore televisivo della NBC, Don Pardo, venne utilizzato per la sua caratteristica dizione nel secondo movimento (o sezione B) di \"I'm the Slime\". Zappa descrisse la performance di Pardo, come il \"punto pi\u00f9 alto di tutta la carriera del presentatore\". Pardo si esib\u00ec anche al Palladium di New York City nel dicembre 1976 sia in \"I'm the Slime\", che in parti di \"Punky's Whips\" e \"The Illinois Enema Bandit\", incluse nell'album \"Zappa in New York\".\nRistampa 40\u00ba anniversario.\nIl singolo fu ristampato in occasione del quarantesimo anniversario della prima pubblicazione, in occasione del World Record Day 2013. Venne pubblicato in vinile verde trasparente, in edizione limitata di 3000 copie.\nCover.\nUna reinterpretazione della canzone \u00e8 stata incisa da Arjen Anthony Lucassen e suo fratello Gjalt per l'album del 2012 intitolato \"Lost in the New Real\". Lucassen sostitu\u00ec le parole \"TV set\" con \"Internet\" per attualizzare il brano."}
{"id": "4714275", "revid": "599013", "url": "https://it.wikipedia.org/wiki?curid=4714275", "title": "Christina Schmuck", "text": "Dopo la riunificazione della Germania (1990), acquis\u00ec la cittadinanza tedesca.\nBiografia.\nGareggi\u00f2 unicamente per la nazionale tedesca occidentale nella specialit\u00e0 del singolo.\nPrese parte a due edizioni dei Giochi olimpici invernali: a vinse la medaglia d'argento, dopo che le tre slittiniste della Germania Est che la precedevano in classifica vennero squalificate per aver riscaldato i pattini delle proprie slitte, una pratica proibita che rende minore l'attrito delle lame sul ghiaccio, ed a , in quella che fu la sua ultima gara a livello internazionale, giunse in decima posizione.\nPrese parte altres\u00ec a cinque edizioni dei campionati mondiali, conquistando una medaglia d'argento ed una di bronzo, rispettivamente a Sch\u00f6nau am K\u00f6nigssee 1970 ed a Sch\u00f6nau am K\u00f6nigssee 1969. Nelle rassegne continentali vinse il titolo europeo a Sch\u00f6nau am K\u00f6nigssee 1967 e la medaglia di bronzo ad Hammarstrand 1970."}
{"id": "4714277", "revid": "604467", "url": "https://it.wikipedia.org/wiki?curid=4714277", "title": "Christa Schmuck", "text": ""}
{"id": "4714278", "revid": "767487", "url": "https://it.wikipedia.org/wiki?curid=4714278", "title": "La ragazza del dipinto", "text": "La ragazza del dipinto (\"Belle\") \u00e8 un film del 2013 diretto da Amma Asante.\nFilm storico e drammatico scritto da Misan Sagay e prodotto da Damian Jones, con protagonisti Gugu Mbatha-Raw, Tom Wilkinson, Miranda Richardson, Penelope Wilton, Sam Reid, Matthew Goode, Emily Watson, Sarah Gadon, Tom Felton e James Norton.\nIl film trae ispirazione dal ritratto del 1779 di Dido Elizabeth Belle accanto a sua cugina Lady Elizabeth Murray, a Kenwood House, che fu commissionato dal loro prozio, William Murray, I conte di Mansfield, allora Lord Chief Justice of England. Molto poco si conosce della vita di Dido Belle, che nacque nelle Indie Occidentali ed era la figlia meticcia illegittima del nipote di Mansfield. Il padre la trova che vive in povert\u00e0 e la affida alle cure di Mansfield e di sua moglie.\nTrama.\nDido Elizabeth Belle Lindsay \u00e8 la figlia naturale del capitano Sir John Lindsay e di una donna di colore. La ragazza verr\u00e0 cresciuta per\u00f2 come una vera aristocratica nell'Inghilterra del diciottesimo secolo. Il padre, prima di partire al comando di una nave, la affida alle cure dello zio, William Murray, I conte di Mansfield, che presiede la Suprema Corte del King's Bench. La sua condizione di mulatta non le consente di occupare in societ\u00e0 la stessa posizione della cugina Elizabeth, insieme alla quale cresce nella casa di Mansfield, presso Hampstead, anche quando dopo la morte del padre diventa un'ereditiera con una cospicua rendita annua.\nIn casa dello zio Dido conosce il giovane figlio del vicario di Hampstead, John Davinier, che si occupa di legge e collabora con lo zio di Dido nello spinoso caso della nave Zong (Massacro della Zong). La decisione della questione giudiziaria spetta alla corte presieduta da Lord Mansfield, che \u00e8 il giudice pi\u00f9 alto in grado in tutto il Regno Unito. Tale caso riguarda la richiesta all'assicurazione, da parte dell'armatore della nave, di pagare il risarcimento per la morte degli schiavi di colore assicurati, morti durante il tragitto in mare. Il capitano della nave sostiene che gli schiavi siano stati gettati in mare per salvare l'equipaggio della nave, in quanto non vi era sufficiente acqua potabile per tutti. Da John Davinier, per\u00f2, Dido viene a sapere che gli schiavi sono stati gettati in mare incatenati fra loro perch\u00e9 erano malati. Poich\u00e9 essi erano stati assicurati per la vita, ma non per la malattia, la loro morte non sarebbe avvenuta per la necessit\u00e0 di salvare la nave, ma per ottenere dall'assicurazione una somma di denaro superiore a quella che si sarebbe ricavata vendendoli una volta arrivati a destinazione. La questione, in realt\u00e0, si colloca sullo sfondo pi\u00f9 ampio del tema della legittimit\u00e0 dei principi su cui si fonda la schiavit\u00f9, fonte di ricchezza per molti mercanti inglesi e, in ultima analisi, dell'intero Regno Unito. Quando Lord Mansfield capisce quali siano le posizioni di Davinier, interrompe il suo apprendistato e gli proibisce di continuare a vedere Dido.\nLe due cugine conoscono anche i due fratelli Ashford, che frequentano anche a Londra. Il maggiore dei due fratelli Ashford, che disprezza Dido per il colore della sua pelle, \u00e8 interessato a contrarre un matrimonio di interesse, che gli consenta di ottenere i mezzi economici giudicati necessari per intraprendere una carriera politica di successo. Quest'ultimo, seppure inizialmente interessato a Elizabeth, cessa di farle la corte non appena si sapr\u00e0 che la giovane non erediter\u00e0 nulla delle fortune del padre. Il pi\u00f9 giovane dei due fratelli, Oliver Ashford, corteggia invece Dido e, con l'assenso di Lord Mansfield, si fidanza con lei. Dido, tuttavia, comunica a Davinier alcune prove, scoperte fra le carte dello zio, che smentiscono la versione dei fatti secondo cui la nave sarebbe stata impossibilitata a procurarsi l'acqua necessaria per far vivere anche il carico di schiavi.\nDido si scopre innamorata di Davinier, bench\u00e9 lo sappia gi\u00e0 promesso da tempo a un'altra fanciulla. Continua a frequentarlo di nascosto, fino a quando lo zio non scopre la frequentazione. Davinier, a quel punto, dichiara il proprio amore per la giovane mulatta e continua a perorare la causa degli schiavi di colore morti nel caso che Lord Mansfield \u00e8 chiamato a decidere. Dido rompe il fidanzamento con il giovane Ashford, e Lord Manshfield decide il caso in favore degli assicuratori della nave, pronunciandosi cos\u00ec indirettamente contro il commercio degli schiavi. Il caso della Zong gett\u00f2 le basi per l'abolizione della schiavit\u00f9. Al termine del processo Lord Mansfield si offre di appoggiare la carriera di Davinier, che alla fine sposer\u00e0 Dido.\nProduzione.\nLe riprese del film sono iniziate il 24 settembre e sono terminate il 9 novembre 2012 e si sono svolte nel Regno Unito, tra cui nelle citt\u00e0 di Londra, Oxford, e nei Pinewood Studios.\nPer il ruolo di John Davinier fu inizialmente scelto l'attore Sam Claflin, il quale dovette rinunciare al progetto per il conflitto con altre riprese, e fu sostituito da Sam Reid.\nPromozione.\nIl primo trailer viene diffuso il 15 ottobre 2013.\nDistribuzione.\nLa pellicola \u00e8 stata presentata in anteprima mondiale al Toronto International Film Festival l'8 settembre 2013 e poi distribuita nelle sale cinematografiche statunitensi a partire dal 4 maggio 2014.. In Italia \u00e8 stato distribuito il 28 agosto 2014"}
{"id": "4714279", "revid": "1123126", "url": "https://it.wikipedia.org/wiki?curid=4714279", "title": "Rosemarkie", "text": "Rosemarkie (gaelico scozzese: Ros Mhaircnidh da \"Ros Mhaircnidh\", che significa \"Promontorio del torrente dei cavalli\") \u00e8 un villaggio sulla costa peninsulare dello Ross-shire, nella Scozia settentrionale.\nGeografia fisica.\nRosemarkie \u00e8 situata a due chilometri circa dal borgo di Fortrose, col quale forma il \"Royal Burgh Of Fortrose and Rosemarkie\", rispettivamente situati su ognuno dei lati del promontorio di Chanonry Ness, 20 chilometri a nordest di Inverness.\nRosemarkie si trova in una pittoresca baia con vedute di Fort George e del Moray Firth. Le sue spiaggi sono tra le migliori della costiera di Moray e al punto sud si trova Chanonry Point, reputato il miglior sito del Regno Unito per vedere i delfini.\nPietre pitte.\nRosemarkie \u00e8 forse meglio conosciuta per la sua notevole collezione di pietre pitte finemente intagliate, tra le pi\u00f9 numerose trovate su un unico sito in Scozia. Queste sculture dei secoli VIII e IX, rinvenute intorno al cimitero del villaggio, sono esposte al Groam House Museum, una palazzina ristrutturata del XVIII secolo sul corso del villaggio. Queste pietre scolpite sono la prova dell'esistenza di un importante monastero presso Rosemarkie, fondato da San Moluag (m. 592) e Bonifacio, altrimenti noto come Curet\u00e1n (inizio VIII secolo). Le sculture includono lastre di croci, frammenti di santuario e pezzi architettonici. Un piccolo frammento di una pietra da Rosemarkie \u00e8 nel Museo di Scozia a Edimburgo.\nLe pietre pitte sono le prove pi\u00f9 evidenti rimaste riguardo ai Pitti e in generale si pensa di poterle datare dal VI al IX secolo. Lo scopo e il significato delle pietre sono poco comprensibili. Possono essere servite come monumenti commemorativi, portando incisi i simboli dei clan di appartenenza, lignaggio o parentela. I simboli potrebbero essere un tipo di sistema pittografico di scrittura e i simboli pi\u00f9 antichi farebbero pensare ad un sistema di costellazioni esclusivo dei Pitti.\nLa roccia Rosermarkie \u00e8 uno dei maggiori esempi dell'arte Pitti,sopravvissuta fino ad oggi. Fu rinvenuta intorno al 1821 nel pavimento della chiesa antica locale, e, a causa del peso di un reperto di Classe II, fu spezzata in due parti e successivamente ricomposta al Groam House Museum di Rosermarkie, dove \u00e8 visibile al pubblico. \nProbabilmente appartenne ad un pi\u00f9 esteso manestero della Black Isle, nella regione Easter Ross. La parte feontale mostra una croce e, sul lato opposto, due simboli frequenti nelle rocce di Classe I e II dell'arte Pitti, ma di significato ancora sconosciuto:\nVari esempi di rocce presentano entrambe le simbologie, con altri segni non decodificati. \u00c8 l'unica pietra Pitti a possedere tre versioni dello stesso simbolismo. I lati sono inoltre decorati con una serie di motivi intrecciati.\nLe rocce rivenute a Black Isle di Easter Ross sono complessivamente 14, conservati al Groam House Museum. Presentano lo stesso stile dei reperti rivenuti a Iona e sono interpretate come esempi di religiosit\u00e0 cristiana. La pi\u00f9 nota \u00e8 la \"Daniel stone\" che, secondo gli esperti e gli appassionati, raffigura l'episodio biblico del profeta Daniele nella tana del leone."}
{"id": "4714280", "revid": "339392", "url": "https://it.wikipedia.org/wiki?curid=4714280", "title": "Museo di Scozia", "text": ""}
{"id": "4714295", "revid": "287204", "url": "https://it.wikipedia.org/wiki?curid=4714295", "title": "Ballysadare", "text": "Ballysadare, anche noto come Ballisodare (in irlandese: \"Bhaile Easa Dara\"\u00a0) \u00e8 un villaggio nella contea di Sligo, in Irlanda."}
{"id": "4714302", "revid": "205197", "url": "https://it.wikipedia.org/wiki?curid=4714302", "title": "FC Dinamo-Auto Tiraspol", "text": ""}
{"id": "4714304", "revid": "205197", "url": "https://it.wikipedia.org/wiki?curid=4714304", "title": "FC Dinamo-Auto", "text": ""}
{"id": "4714308", "revid": "36426", "url": "https://it.wikipedia.org/wiki?curid=4714308", "title": "Polo di Scienze Sociali", "text": ""}
{"id": "4714309", "revid": "1226", "url": "https://it.wikipedia.org/wiki?curid=4714309", "title": "Inseminoid", "text": ""}
{"id": "4714324", "revid": "523249", "url": "https://it.wikipedia.org/wiki?curid=4714324", "title": "The Don Killuminati", "text": ""}
{"id": "4714328", "revid": "599013", "url": "https://it.wikipedia.org/wiki?curid=4714328", "title": "Angelika D\u00fcnhaupt", "text": "Dopo la riunificazione della Germania (1990), acquis\u00ec la cittadinanza tedesca.\nBiografia.\nGareggi\u00f2 unicamente per la nazionale tedesca occidentale nella specialit\u00e0 del singolo.\nPrese parte ad una sola edizione dei Giochi olimpici invernali, a , occasione in cui vinse la medaglia di bronzo, dopo che le tre slittiniste della Germania Est che la precedevano in classifica vennero squalificate per aver riscaldato i pattini delle proprie slitte, una pratica proibita che rende minore l'attrito delle lame sul ghiaccio.\nPrese parte altres\u00ec ad una edizione dei campionati mondiali, ad Hammarstrand 1967, concludendo la gara in ottava posizione. Nella stessa stagione gareggi\u00f2 nella rassegna continentale di Sch\u00f6nau am K\u00f6nigssee 1967 conquistando la medaglia d'argento.\nDopo il ritiro dalle competizioni, avvenuto all'indomani dei Giochi di , lavor\u00f2 come fotografa professionista."}
{"id": "4714329", "revid": "287204", "url": "https://it.wikipedia.org/wiki?curid=4714329", "title": "Angelika Dunhaupt", "text": ""}
{"id": "4714331", "revid": "604467", "url": "https://it.wikipedia.org/wiki?curid=4714331", "title": "Angelika Duenhaupt", "text": ""}
{"id": "4714332", "revid": "287204", "url": "https://it.wikipedia.org/wiki?curid=4714332", "title": "Rosario Candela", "text": "Biografia.\nNato a Montelepre, in Sicilia nel 1890, Candela emigr\u00f2 a New York nel 1906, stabilendovisi definitivamente nel 1909 dopo essere rientrato in Italia per terminare gli studi. Il padre era Michele Candela, un imbianchino, e sua madre Giuseppina Pizzurro.\nOttenuta l'ammissione alla Scuola di Architettura della Columbia University, vi consegu\u00ec la laurea nel 1915.\nCandela lavor\u00f2 dapprima brevemente come disegnatore per l'architetto Gaetano Ajello, anch'egli di origine siciliana. Dopo un altro breve periodo di lavoro per Frederick Sterner, Candela cre\u00f2 il proprio studio nel 1920. Il suo primo importante progetto fu per una casa d'appartamenti all'angolo tra West 92nd Street e Broadway. Poco dopo ricevette la sua prima commissione sulla East Side al n. 1105 di Park Avenue. Nel corso dei successivi cinque anni, Candela progett\u00f2 diversi edifici residenziali sulla Upper West Side, principalmente lungo West End Avenue e Riverside Drive. Durante questo periodo, la zona stava subendo una trasformazione profonda da zona prevalentemente di case unifamiliari ad una caratterizzata dalla presenza di grandi condomini.\nCandela fu particolarmente attivo nella seconda met\u00e0 degli anni Venti, quando ebbe l'opportunit\u00e0 di progettare numerosi edifici nell'Upper East Side, principalmente sulla Fifth Avenue e Park Avenue, cos\u00ec come a Sutton Place e in altri luoghi. Nel 1927 e il 1928 , Candela progett\u00f2 19 palazzi condomini, tra cui il \"960 Fifth Avenue\" (all'angolo con East 77th Street) e il \"720 Park Avenue\" (all'angolo con East 70th Street). Ebbe ancora pi\u00f9 commissioni per il 1929, ma il boom immobiliare cominci\u00f2 a rallentare gi\u00e0 prima del crollo del mercato azionario nel mese di ottobre. Su 27 progetti disegnati, solo 12 edifici furono completati. Tra questi, i palazzi ai numeri 740, 770, 778, 834 e 1040 su Fifth Avenue.\nPer gli esterni dei suoi edifici Candela privilegiava forme semplici e funzionali, in confronto agli stili pi\u00f9 esuberanti in voga all'epoca. Tuttavia, egli era considerato un maestro del design quando si trattava di interni, con sontuosi foyer d'ingresso e scalinate monumentali.\nDurante la Grande Depressione, ci fu un crollo nell'edilizia e Candela ricevette solo incarichi sporadici, pur mantenendo la stessa qualit\u00e0 di design. Durante questo periodo, Candela cominci\u00f2 a sviluppare un interesse per la crittografia, studiando e decifrando i codici creati originariamente nel 1898 dal Comandante \u00c9tienne Bazeries per l'Esercito Francese. Nel 1930 Candela pubblic\u00f2 un libro sull'argomento: \"The Military Cipher of Commandant Bazeries\". A partire dal 1941, Candela offr\u00ec un corso di crittografia allo Hunter College di New York, considerato al tempo l'unico del suo genere offerto agli studenti negli Stati Uniti. Nel 1946 raccolse in volume i contenuti delle sue lezioni.\nCandela continu\u00f2 il suo lavoro di architetto fino alla morte nel 1953.\nOpere.\nEdifici.\nTutti gli edifici si trovano a New York, quando non sia altrimenti indicato.\nAnni 1930.\nFuori New York City:\nAnni 1940.\nTwin apartments on Collins Ave. In Mount Vernon abutting the Fleetwood train station."}
{"id": "4714335", "revid": "1494169", "url": "https://it.wikipedia.org/wiki?curid=4714335", "title": "Bent S\u00f8rensen", "text": ""}
{"id": "4714337", "revid": "339392", "url": "https://it.wikipedia.org/wiki?curid=4714337", "title": "Torah Lishmah", "text": ""}
{"id": "4714339", "revid": "61995982", "url": "https://it.wikipedia.org/wiki?curid=4714339", "title": "Confessioni (Agostino d'Ippona)", "text": ""}
{"id": "4714340", "revid": "400694", "url": "https://it.wikipedia.org/wiki?curid=4714340", "title": "Germain Muller", "text": ""}
{"id": "4714341", "revid": "247222", "url": "https://it.wikipedia.org/wiki?curid=4714341", "title": "Between the Hard Place and the Ground", "text": "Between the Hard Place and the Ground \u00e8 il settimo album della carriera solistica di Mike Bloomfield che fu pubblicato dalla Takom Records nel 1979 e prodotto da Norman Dayron, il disco fu registrato all' \"Old Walford\" di San Francisco (California) circa 1977.\nNel 1995 l'etichetta Magnum America Records pubblic\u00f2 un CD con lo stesso titolo e contenente tredici brani, ma non ha alcuna relazione con l'album live qui\ndescritto."}
{"id": "4714354", "revid": "1573940", "url": "https://it.wikipedia.org/wiki?curid=4714354", "title": "Chilonatalus micropus", "text": "Chilonatalus micropus () \u00e8 un pipistrello della famiglia dei Natalidi diffuso nei Caraibi.\nDescrizione.\nDimensioni.\nPipistrello di piccole dimensioni, con la lunghezza totale tra 80 e 89\u00a0mm, la lunghezza dell'avambraccio tra 32 e 35,7\u00a0mm, la lunghezza della coda tra 45 e 48\u00a0mm, la lunghezza del piede tra 7 e 8\u00a0mm e la lunghezza delle orecchie tra 11,4 e 15\u00a0mm.\nAspetto.\nLa pelliccia \u00e8 lunga, soffice e densa. Le parti dorsali sono rossastre o bruno castane con la base dei peli bruno-giallastra chiara, mentre le parti ventrali sono bruno-giallastre chiare. Il muso \u00e8 lungo e appiattito, con l'organo natalide ricoperto lateralmente da lunghi peli e con il labbro inferiore attraversato orizzontalmente da una proiezione cutanea. Le orecchie sono grandi, a forma di imbuto e con l'estremit\u00e0 arrotondata. Il trago \u00e8 corto e piegato in avanti. Le ali sono attaccate posteriormente lungo la tibia. I piedi sono piccoli. La coda \u00e8 lunga ed inclusa completamente nell'ampio uropatagio il quale margine libero \u00e8 frangiato. Il cariotipo \u00e8 2n=36 FN=54.\nBiologia.\nComportamento.\nSi rifugia in gruppi di diverse centinaia di individui all'interno di grotte profonde ed umide. Il volo \u00e8 lento.\nAlimentazione.\nSi nutre di insetti.\nRiproduzione.\nUna femmina gravida con un embrione \u00e8 stata catturata in dicembre, mentre due che allattavano sono state catturate nel mese di luglio.\nDistribuzione e habitat.\nQuesta specie \u00e8 diffusa in 17 grotte sulle isole di Cuba, Hispaniola, Giamaica e sull'isola colombiana di Providencia, al largo delle coste caraibiche del Nicaragua.\nVive nelle foreste tropicali.\nTassonomia.\nSono state riconosciute 3 sottospecie:\nStato di conservazione.\nLa IUCN Red List, considerato l'areale ristretto a soltanto 15 grotte, soggette a forte pressione da parte dell'uomo che potrebbe aver causato un declino nella popolazione di circa il 30% negli ultimi 10 anni, classifica \"C.micropus\" come specie prossima alla minaccia (NT)."}
{"id": "4714366", "revid": "15756", "url": "https://it.wikipedia.org/wiki?curid=4714366", "title": "Gruppo squadroni &quot;Cavalieri di Neghelli&quot;", "text": "Il Gruppo Squadroni Nazionali d'Africa \"Cavalieri di Neghelli\" era una unit\u00e0 mista di cavalleria e carri veloci del Regio Esercito operante in Africa Orientale Italiana durante la seconda guerra mondiale. Era l'erede del precedente Raggruppamento mitraglieri autocarrato di cavalleria, che aveva combattuto in Etiopia.\nStoria.\nLe origini.\nNell'aprile 1935 venne costituito in Italia il \"Raggruppamento mitraglieri autocarrato di cavalleria\", destinato alla campagna d'Etiopia. L'organico comprendeva un comando di raggruppamento e quattro gruppi squadroni autocarrati formati dai reggimenti \"Genova Cavalleria\" e \"Lancieri di Aosta\". La truppa era costituita dai richiamati delle classi 1910, 1911 e 1912, mentre i sottufficiali e gli ufficiali provenivano dai reggimenti \"Lancieri di Novara\", \"Lancieri di Firenze\", \"Lancieri di Vittorio Emanuele II\", \"Cavalleggeri di Saluzzo\", \"Cavalleggeri di Monferrato\", \"Cavalleggeri di Alessandria\" e \"Cavalleggeri Guide\". A Gaeta venne formato il I ed il II Gruppo squadroni \"Genova Cavalleria\", mentre a Torre Annunziata venne costituito il III Gruppo squadroni \"Lancieri di Aosta\" ed a Torre del Greco il IV. Ogni gruppo squadroni era strutturato su un plotone comando e tre squadroni.\nDopo un periodo di addestramento, il 25 luglio il I ed il III Gruppo squadroni si imbarcarono da Napoli sul piroscafo \"Conte Biancamano\", che giunse a Mogadiscio il 6 agosto. Il 25 settembre partirono invece sul \"Colombo\" il II ed il IV, che sbarcarono a Mogadiscio l'8 ottobre.\nLa guerra d'Etiopia.\nIl \"Raggruppamento\" venne accasermato prima in un accampamento a 2\u00a0km da Mogadiscio, chiamato \"Meschinopoli\", poi dal 1\u00ba gennaio 1936 a Baidoa. Posto al comando del colonnello dei bersaglieri Ugo Tabellini, l'unit\u00e0 venne aggregata al Raggruppamento celere autocarrato del colonnello Micheli, destinato al fronte sud di Graziani. Il \"Raggruppamento\" ricevette un gruppo d'artiglieria autocarrato da 77/28, una squadriglia autoblindo ed una sezione lanciafiamme. Ogni gruppo squadroni disponeva 11 autocarri Ford V8 per squadrone e 8 per il plotone comando; in totale, compresi artiglieria e servizi, il raggruppamento schierava circa 400 automezzi..\nLa conquista di Neghelli.\nMentre Badoglio era impegnato nella Prima battaglia del Tembien, le truppe di ras Dest\u00e0 mossero verso Dolo per attaccare l'armata di Rodolfo Graziani. A Graziani era stato ordinato di mantenere una difesa attiva al fine di mantenere impegnato nel sud il maggior numero di truppe nemiche ma di non passare all'offensiva. Prontamente informato del movimento delle truppe di ras Dest\u00e0, lo attese pronto allo scontro. Sulle colonne abissine in marcia fu scatenata l'aviazione che le decim\u00f2, cui segu\u00ec l'attacco italiano di terra. Il 12 gennaio Graziani ordin\u00f2 l'avanzata su tre colonne: una lungo il Ganale Doria, una sul Daua Parma ed una terza sulla strada camionabile per Neghelli. Nei giorni seguenti il I Gruppo squadroni \"Genova\" occup\u00f2 Dolo, mentre il III Gruppo squadroni \"Aosta\", con una compagnia carri veloci, una sezione autoblindo ed una batteria da 75/13, passava il Daua Parma ed il 14 raggiungeva Bogol Magno, il 15 Malca Dida dopo essersi riunito con il II Gruppo squadroni \"Genova\", il 16 Dei Dei. Incalzati dagli italiani, dal 16 la ritirata degli abissini divenne precipitosa. Lo stesso giorno il III Gruppo, insieme ad una compagnia arabo-somala, conquista Filt\u00f9, catturando alcuni prigionieri ed un ingente bottino di armi e bestiame.\nIntanto si era unito, al III Gruppo \u00abAosta\u00bb, il II \u00abGenova\u00bb. Il 18 gennaio anche il I Gruppo \"Genova\" ed il IV Gruppo \"Aosta\" raggiunsero la base di Dolo. La colonna, guidata dallo stesso Graziani, affiancato dal generale Bergonzoli e dal colonnello Micheli, con il III Gruppo squadroni \"Aosta\" in testa come avanguardia, raggiunse Uatsavelli ed Okobo, dove si accamp\u00f2. Il 20 la colonna si lanci\u00f2 nell'ultima tappa verso Neghelli: travolte le ultime resistenze, il III Gruppo \"Aosta\" entr\u00f2 per primo nella citt\u00e0, base del ras Dest\u00e0, impadronendosi dei depositi e dello stesso gheb\u00ec del ras.\nIn soli 10 giorni, dopo una marcia di 400\u00a0km, la capitale dei Galla e Sidamo era caduta, l'armata etiope distrutta ed il ras stesso era scampato per poco alla cattura. Il giorno stesso il III Gruppo \"Aosta\" e due compagnie arabo-somale, al comando di Roberto Asinari di San Marzano, si lanciarono all'inseguimento del nemico in rotta fino a Uadar\u00e0, dove gli abissini riuscirono ad attestarsi. La stessa localit\u00e0 venne quindi nuovamente attaccata il 23 gennaio da una colonna composta da quattro squadroni del \"Raggruppamento\", da due compagnie arabo-somale, dalla sezione autoblindo e dalla batteria; dopo un vivace scontro la citt\u00e0 venne occupata, con tutti i suoi magazzini e depositi di munizioni.\nFine delle operazioni e scioglimento.\nNei mesi successivi il \"Raggruppamento\" fu impegnato, a livello di squadrone o di plotone, insieme a reparti coloniali somali e di zapti\u00e9, in operazioni di rastrellamento a lungo raggio nei villaggi intorno a Neghelli, fino al confine con il Kenya, nel corso delle quali si ebbero numerosi scontri con i guerriglieri abissini e diversi caduti. La responsabilit\u00e0 del \"Raggruppamento\" si estendeva a tutto il settore orientale Laghi.\nA gennaio del 1937, per decreto ministeriale, il \"Raggruppamento\" assunse la denominazione Raggruppamento celere \"Cavalieri di Neghelli\", cos\u00ec come i quattro gruppi squadroni si poterono fregiare dello stesso titolo di \"Cavalieri di Neghelli\". A maggio 1937 inizi\u00f2 il rimpatrio dei gruppi. Al personale, ufficiali, sottufficiali e truppa, venne data la possibilit\u00e0 di scegliere se rimanere in servizio in colonia. A settembre il \"Raggruppamento\" venne sciolto.\nIl Gruppo Squadroni \"Cavalieri di Neghelli\".\nContestualmente allo scioglimento del \"Raggruppamento celere\", fu costituito ad Addis Abeba il Gruppo Squadroni Nazionali d'Africa \"Cavalieri di Neghelli\". Era un reparto misto, con unit\u00e0 montate sui piccoli cavalli abissini ed unit\u00e0 blindate munite di autoblindo e carri leggeri CV33. L'organico previsto, ancora incompleto all'inizio delle ostilit\u00e0, consisteva in un plotone comando, tre squadroni a cavallo su tre plotoni ognuno, dotati di mitragliatrici leggere; le mitragliatrici pesanti erano invece in dotazione ad un quarto squadrone someggiato. La componente motorizzata era riunita nello squadrone carri L e nel plotone autoblindato.\nNel 1939 il \"Gruppo Squadroni\" fu impegnato in una serie di cicli operativi di polizia coloniale nella regione dello Scio\u00e0.\nSeconda guerra mondiale.\nAllo scoppio della seconda guerra mondiale, il \"Gruppo Squadroni \"Cavalieri di Neghelli\"\" era inquadrato nella 65\u00aa Divisione fanteria \"Granatieri di Savoia\". Gli squadroni montati presero parte alle operazioni nel Galla e Sidama e nello Scio\u00e0. Il plotone autoblindo fu invece impiegato nel territorio di Gondar; il III Squadrone Carri Veloci oper\u00f2 nell'Harrar e poi segu\u00ec i ripiegamenti nel Galla e Sidama dove il 13 maggio fu impiegato nel combattimento del Dadaba presso Sciasciamanna: dopo un contrattacco nei confronti di preponderanti truppe sudafricane, lo Squadrone venne sconfitto e 9 (dei 12) carri furono catturati come preda bellica. Nel combattimento sostenuto nell'aprile 1941 ad Addis Alem, il gruppo si scontr\u00f2 con soverchianti forze nemiche, subendo gravissime perdite, con 42 morti, tra i quali il tenente Vittorio Casardi comandante di squadrone ed i sottufficiali Nicola Barbadoro ed Antonio Macela. Tra gli oltre 30 feriti, anche il comandante stesso del gruppo, maggiore Filippo Galante. Il gruppo si considera sciolto, come gli altri reparti nazionali e coloniali, il 27 novembre, giorno della capitolazione della colonia."}
{"id": "4714369", "revid": "690118", "url": "https://it.wikipedia.org/wiki?curid=4714369", "title": "201\u00aa Divisione Costiera", "text": ""}
{"id": "4714370", "revid": "690118", "url": "https://it.wikipedia.org/wiki?curid=4714370", "title": "207\u00aa Divisione Costiera", "text": ""}
{"id": "4714380", "revid": "767487", "url": "https://it.wikipedia.org/wiki?curid=4714380", "title": "Associazione Calcio Spezia 1950-1951", "text": "Questa voce raccoglie le informazioni riguardanti l'Associazione Calcio Spezia nelle competizioni ufficiali della stagione 1950-1951.\nStagione.\nNella stagione 1950-1951 lo Spezia disputa il campionato di Serie B, un lungo torneo con 21 squadre e 42 giornate, con 36 punti in classifica si piazza in diciassettesima posizione e stante le cinque retrocessioni retrocede in Serie C con Bari, Seregno, Cremonese e Anconitana. Il torneo \u00e8 stato vinto con 58 punti dalla Spal davanti al Legnano con 54 punti, entrambe promosse in Serie A.\nUn pesante deficit economico grava sullo Spezia che \u00e8 costretto a ridimensionare la squadra cedendo Gastone Lenzi e Pietro Broccini. Inizia cos\u00ec sotto i peggiori auspici una stagione che risulter\u00e0 sportivamente fallimentare. Affidata all'allenatore Sergio Bertoni, la squadra spezzina \u00e8 debole e con poco carattere, non basta l'impennata d'orgoglio del girone di ritorno per salvarla dalla Serie C. La sentenza arriva nelle ultime due giornate con il pareggio interno (1-1) con la Salernitana e la sconfitta (1-0) di Livorno. Con otto reti Evaristo Malavasi e Fabio Frugali sono risultati i migliori realizzatori di questa deludente stagione."}
{"id": "4714383", "revid": "1005847", "url": "https://it.wikipedia.org/wiki?curid=4714383", "title": "Reattore nucleare TAPIRO", "text": "TAPIRO (acronimo di TAratura PIla Rapida a potenza zerO) \u00e8 un reattore nucleare di ricerca situato presso il Centro ricerche Casaccia dell'ENEA, vicino a Roma.\nIl reattore, il cui modello deriva da quello statunitense \"Argonne Fast Source Reactor\" di Idaho Falls, ha raggiunto la sua prima criticit\u00e0 nel 1971 e da allora non si \u00e8 mai fermato, se non per brevi periodi, in quanto i referendum del 1987 riguardavano soltanto i reattori destinati alla produzione di energia elettrica e non quelli a scopo di ricerca.\nIl reattore funge da sorgente di neutroni veloci ed \u00e8 in grado di fornire una vasta gamma di spettri neutronici. Pu\u00f2 emettere un flusso neutronico massimo di alla potenza massima di . Viene utilizzato per lo studio di materiali per la terapia e la diagnosi dei tumori, l'analisi dei materiali con i neutroni per osservare fenomeni corrosivi o di stress e la ricerca e la formazione di tecnici specializzati, ma anche per una vasta gamma di applicazioni nell'industria petrolifera e aeronautica, nel comparto agro-industriale e per il supporto alle analisi forensi."}
{"id": "4714385", "revid": "767487", "url": "https://it.wikipedia.org/wiki?curid=4714385", "title": "Unione Sportiva Cremonese 1957-1958", "text": "Questa pagina raccoglie le informazioni riguardanti l'Unione Sportiva Cremonese nelle competizioni ufficiali della stagione 1957-1958.\nStagione.\nNella stagione 1957-1958 la Cremonese ha disputato il campionato di Serie C, piazzandosi in dodicesima posizione con 31 punti di classifica. Sono state promosse in Serie B la Reggiana, prima classificata con 43 punti, e il Vigevano, secondo con 41 punti. In panchina vengono confermati il duo Renato Miglioli e Teodoro Zanini, dai movimenti di mercato ritorna a Cremona l'esperto mediano Giorgio Granata e l'attaccante Angelo Castoldi detto \"Pippo\" una punta dal gol facile, ne realizzer\u00e0 dieci. L'8 dicembre dopo il rovescio di Ravenna (6-1) la societ\u00e0 esonera il duo Miglioli - Zanini, nominando allenatore un altro allenatore-calciatore Giorgio Granata, affiancato da Ercole Bodini, che torna dopo il doloroso addio del 1955, per il momento \u00e8 commissario tecnico, ma dal prossimo torneo torner\u00e0 ad essere l'allenatore. I grigiorossi chiudono il torneo in dodicesima posizione, mettendo in mostra un sempre pi\u00f9 bravo Bruno Franzini."}
{"id": "4714386", "revid": "76963", "url": "https://it.wikipedia.org/wiki?curid=4714386", "title": "George Stevens Jr.", "text": "Biografia.\nNato a Hollywood, \u00e8 figlio del regista premio Oscar George Stevens (1904-1975) e dell'attrice Yvonne Howell (1905-2010). Nel luglio 1965 ha sposato Elizabeth Guest.\nNel 1964 ha ricevuto una nomination al Premio Oscar per il miglior documentario come produttore di \"The Five Cities of June\".\n\u00c8 fondatore dell'American Film Institute.\nHa prodotto 80 film, documentari e serie tv.\nCome produttore televisivo ha ricevuto undici Emmy, due premi Peabody Awards e otto \"Writers Guild of America Awards\", tra cui l'annuale Kennedy Center Honors, separati ma uguali e l'omicidio di Mary Phagan.\nPer la sua produzione di \"La sottile linea rossa\" \u00e8 stato candidato a sette premi Oscar, tra cui Miglior Film.\n\u00c8 anche un drammaturgo, scrivendo \"Thurgood\", la storia della vita di Thurgood Marshall, rappresentato a Broadway nel 2008.\nNel 2013 ha ricevuto il Premio Oscar alla carriera."}
{"id": "4714388", "revid": "287204", "url": "https://it.wikipedia.org/wiki?curid=4714388", "title": "Nato d'uomo e di macchina", "text": "Nato d'uomo e di macchina (\"Android Avenger\") \u00e8 un romanzo di fantascienza del 1965 di Ted White.\nIl romanzo, appartenente al filone distopico, assieme al suo seguito \"La seconda missione di Bob Tanner\" appartiene al ciclo di Bob Tanner.\nTrama.\nNel futuro anno 2017, il mondo ha subito profondi cambiamenti; seppure retto secondo principi democratici, di fatto il regime impone sulla popolazione un controllo eugenetico e dittatoriale. Delle sonde mentali dislocate nei luoghi pubblici e nelle strade, assicurano l'individuazione delle devianze. All'incirca ogni quattordici mesi, tutti coloro i quali siano stati individuati come antisociali, non omologati oppure fisicamente diversi dagli standard fissati, vengono giustiziati pubblicamente. Il controllo viene assicurato dal corpo dei \"Censori\", che provvedono a catturare i devianti individuati dalle sonde mentali e a imprigionarli. L'esecuzione avviene ad opera di una rappresentanza di cittadini chiamati a premere dei pulsanti tra cui vi \u00e8 quello che determiner\u00e0 la morte per fulminazione dei prigionieri.\nBob Tanner \u00e8 uno dei precettati per le esecuzioni che, a Manhattan, si svolgono in un teatro dismesso di Broadway, ribattezzato l'\"Arena\". Nonostante la sua lunga esperienza, stavolta Bob esce dall'Arena sconvolto dallo sguardo che gli ha rivolto una ragazza prima di essere giustiziata. Ancora scosso dall'evento si distrae scendendo da un marciapiede mobile che costituisce uno dei principali mezzi di trasporto di superficie a New York. Inciampa rovinosamente procurandosi gravissime ferite ad una gamba. In ospedale si accorge che le lesioni stanno guarendo con rapidit\u00e0 innaturale e ascoltando i dialoghi di alcuni dottori, scopre di avere degli impianti artificiali al posto delle ossa. Preoccupato di poter essere scoperto dai censori quale deviante e di poter essere perci\u00f2 giustiziato, fugge dall'ospedale aiutato da una bella donna a lui sconosciuta. Una forza misteriosa sembra essersi impadronita del suo corpo, dotandolo di una rapidit\u00e0 di riflessi e di una velocit\u00e0 sovrannaturali. Posseduto dalla forza si introduce in un appartamento e qui uccide con un raggio mortale scaturitogli improvvisamente dalla bocca, un uomo a lui sconosciuto, un certo Anton Wilson e poco dopo anche la sorella di questi, Barbara Wilson.\nImmediatamente dopo il secondo omicidio sul luogo del delitto irrompe la donna gi\u00e0 conosciuta in ospedale, Hoyden Nash, subito dopo raggiunta da un amico, Norman Edwards. Hoyden decide di mettere in salvo Bob prima dell'arrivo dei \"censori\" e lo porta al sicuro nel suo sontuoso appartamento mimetizzato nella zona pi\u00f9 degradata di Brooklyn. I due provano immediata attrazione l'uno per l'altra ma la donna teme che Bob possa costituire un pericolo e perci\u00f2 lo fa ubriacare prima di avere un rapporto con lui. Svegliatosi il giorno dopo, Hoyden si accorge che l'effetto dell'alcol \u00e8 terminato e perci\u00f2 lo stordisce nuovamente, stavolta con una pistola paralizzante. Bob si risveglia legato nel bagno quando viene nuovamente posseduto dalla forza; si libera dalle corde spezzandole con forza inaudita, non senza arrecarsi grossi danni alle braccia, e fugge dall'appartamento dopo aver colpito lievemente la donna. Impadronitosi dell'hovercraft di Hoyden, si dirige in una zona di Manhattan a lui non familiare, si introduce in un appartamento e qui, prima di cadere a terra svenuto, uccide con il raggio mortale un altro sconosciuto.\nSi risveglia nell'appartamento di Hoyden: la donna gli dice di averlo recuperato svenuto e di averlo messo al sicuro ritenendolo incolpevole delle sue azioni. Parlando con Hoyden, Bob si rende conto di non avere ricordi pi\u00f9 vecchi di alcuni mesi e di non rammentare nulla della sua infanzia; questa \u00e8 la prova che i suoi ricordi sono artificiali e che lui \u00e8 un androide. Hoyden rivela a Bob che l'uomo da lui assassinato si chiamava Arthur Willson e che era l'ultimo membro di una delle cinque famiglie chiave nella vicenda: gli stessi Willson gli Edwards, i Fleming, i Dodge, e i Nash. Hoyden rivela che gli omicidi sono stati orditi da suo padre (\"Pap\u00e0\") che \u00e8 capace di assumere il controllo del corpo di Bob per i suoi scopi. Hoyden tuttavia, non volendo tradire il padre, \u00e8 restia a fornirgli ulteriori informazioni, perci\u00f2 Bob decide di incontrare Norman Edwards per avere altre informazioni. Rintracciatolo telefonicamente lo raggiunge nel suo appartamento. Qui viene accolto dall'uomo in compagnia delle sorelle, Urula e Jakie che lo tengono sotto mira con delle armi da fuoco. Bob si accorge che il suo corpo sta per essere preso sotto controllo da Pap\u00e0, cerca di mettere in guardia i tre che hanno il tempo di sparargli, prima di essere tutti uccisi dal raggio mortale scaturito dalla bocca di Bob.\nTanner vaga ferito per la citt\u00e0 e trova rifugio per la notte a casa di una studentessa. La mattina dopo la ragazza apprende dal telegiornale di aver dato asilo a un ricercato e perci\u00f2 lo denuncia ai \"censori\" che irrompono nell'appartamento arrestandolo. I \"censori\" ricevono l'ordine di portare Bob al \"Complesso\", l'immenso edificio nel quale \u00e8 contenuto il computer che controlla tutte le attivit\u00e0 della nazione. Bob finisce in cella con un bambino, un ragazzo e un malato mentale; tutti e quattro vengono giustiziati dopo poche ore.\nBob riprende coscienza all'interno di un taxi senza aver ricordo dell'esecuzione avvenuta. L'auto viaggia all'interno dei territori controllati dai \"Bleeckers\", una comunit\u00e0 di devianti rifugiatisi nelle periferie per sfuggire alla cattura dei censori. Quando il mezzo viene attaccato da una banda di Bleeckers, Bob riesce a fuggire e a rifugiarsi in una casa poco distante. Qui riceve ospitalit\u00e0 e fa amicizia con una ragazza, Valery, con la quale passa la notte. La mattina dopo scopre che la casa in cui ha dormito \u00e8 in realt\u00e0 una comune di Bleeckers e che non tutti i devianti sono disadattati, alcolizzati o criminali, come invece fatto credere. In realt\u00e0 nelle periferie non controllate dall'establishment la popolazione si \u00e8 riorganizzata all'insegna della libert\u00e0 di pensiero e della realizzazione personale. Bob si congeda dai Bleeckers e con il loro capo, John Fleming, si incammina verso Manhattan. Improvvisamente John perde le sembianze umane e si trasforma in un automa per bocca del quale il computer centrale instilla in Bob il dubbio che il mondo non sia reale e che tutto sia un'illusione creata nella sua mente di androide dal computer stesso. Questa ipotesi viene suffragata delle esperienze oniriche e confuse vissute da Bob subito dopo.\nBob si risveglia nel complesso. Il computer gli rivela che tutte le vicende vissute dopo l'esecuzione erano sogni indotti per facilitare la riparazione del corpo artificiale durante il sonno e che Bob era stato creato per investigare e raccogliere informazioni che avrebbero permesso al computer di apportare i necessari cambiamenti alla societ\u00e0 per il raggiungimento della felicit\u00e0 dei cittadini. I delitti commessi da Bob non sono stati voluti dal computer ma da qualcun altro che ha trovato il modo di controllarlo per compiere gli omicidi.\nUscito dal Complesso Bob si incontra con Hoyden; la ragazza confessa che dietro gli omicidi c'era suo padre, uno dei creatori del computer centrale. Durante la progettazione lui e altri tre ingegneri, Werner Edwards, John Fleming e Phil Dodge, avevano introdotto nel sistema un protocollo che avrebbe impedito alle sonde di rivelare eventuali devianze di loro quattro e di tutti i loro discendenti. Pap\u00e0, il cui vero nome \u00e8 Gilbert Nash, ha deciso di uccidere tutti i componenti delle altre famiglie per permettere a lui e alla figlia, ignara di tutto, di assumere il controllo della nazione uccidendo preventivamente i potenziali concorrenti.\nBob e Hoyden decidono di catturare Pap\u00e0 per impedirgli di nuocere ancora ma Gilbert Nash cerca di ostacolarli; assumendo il controllo di un elicottero dei \"censori\", abbatte l'hovercraft su cui viaggia Bob, che per\u00f2 si salva e, utilizzando i poteri sovrumani, riesce ad arrivare nel luogo da dove Gilbert Nash dirige gli attacchi. Nel frattempo Hoyden ha raggiunto il padre e sta per essere eliminata dal suo stesso genitore quando Bob interviene in modo provvidenziale, mettendo prima in fuga Pap\u00e0 e poi costringendolo al suicidio per non essere catturato dall'androide.\nHoyden e Bob, oramai liberi dalle interferenze di Gilbert Nash, decidono di provare a riportare la libert\u00e0 e la felicit\u00e0 nella societ\u00e0, stavolta con la collaborazione dello stesso computer centrale conscio degli errori commessi."}
{"id": "4714389", "revid": "523249", "url": "https://it.wikipedia.org/wiki?curid=4714389", "title": "Business Instead of Game", "text": ""}
{"id": "4714390", "revid": "523249", "url": "https://it.wikipedia.org/wiki?curid=4714390", "title": "B.I.G.", "text": ""}
{"id": "4714392", "revid": "523249", "url": "https://it.wikipedia.org/wiki?curid=4714392", "title": "Biggie", "text": ""}
{"id": "4714393", "revid": "599013", "url": "https://it.wikipedia.org/wiki?curid=4714393", "title": "Figlie del patrocinio di Maria", "text": "Le Figlie del Patrocinio di Maria (in spagnolo \"Hijas del Patrocinio de Mar\u00eda\") sono un istituto religioso femminile di diritto pontificio: le suore di questa congregazione pospongono al loro nome la sigla H.P.M.\nStoria.\nLa congregazione sorse nel 1919 dalla fusione, promossa da Ram\u00f3n Guillamet y Coma, vescovo di Cordova, delle congregazioni diocesane delle Ancelle della Piet\u00e0 con le Carmelitane terziarie.\nLe Ancelle della Piet\u00e0 erano state fondate nel 1607 dal sacerdote Cosme M\u00fa\u00f1oz P\u00e9rez; le Carmelitane terziarie erano state istituite nel 1704 dal sacerdote Luis P\u00e9rez Ponce.\nL'istituto ricevette il pontificio decreto di lode il 22 aprile 1958 e le sue costituzioni ottennero la prima approvazione dalla Santa Sede il 2 ottobre 1962.\nAttivit\u00e0 e diffusione.\nLe suore si dedicano all'istruzione e all'educazione cristiana della giovent\u00f9 in scuole, collegi, centri di riabilitazione e opere di assistenza alle lavoratrici.\nOltre che in Spagna, sono presenti in Colombia e Venezuela; la sede generalizia \u00e8 a Madrid.\nAlla fine del 2008 la congregazione contava 82 religiose in 14 case."}
{"id": "4714394", "revid": "61996819", "url": "https://it.wikipedia.org/wiki?curid=4714394", "title": "Figlie del Patrocinio di Maria", "text": ""}
{"id": "4714396", "revid": "56620", "url": "https://it.wikipedia.org/wiki?curid=4714396", "title": "AFI Life Achievement Award", "text": ""}
{"id": "4714398", "revid": "767487", "url": "https://it.wikipedia.org/wiki?curid=4714398", "title": "Associazione Calcio Vicenza 1950-1951", "text": ""}
{"id": "4714400", "revid": "149485", "url": "https://it.wikipedia.org/wiki?curid=4714400", "title": "Nobuyuki Aihara", "text": "Vinse 2 medaglie d'argento alle Olimpiadi di Melbourne del 1956 e 2 d'oro alle Olimpiadi di Roma del 1960 (in entrambi i casi, una nella gara individuale a corpo libero e una nel concorso a squadre).\nSuo figlio, Yutaka Aihara, anch'egli ginnasta, vinse una medaglia di bronzo nel concorso a squadre alle Olimpiadi di Barcellona del 1992.\n\u00c8 morto il 16 luglio 2013 a causa di una polmonite."}
{"id": "4714403", "revid": "932362", "url": "https://it.wikipedia.org/wiki?curid=4714403", "title": "Rudolf Schmid", "text": "Era fratello minore di Manfred, a sua volta ex slittinista di alto livello, medaglia d'oro nel singolo e argento nel doppio alle Olimpiadi di .\n\u00c8 morto nel 2014 all'et\u00e0 di 63 anni a seguito di una caduta in bicicletta.\nCarriera.\nGareggi\u00f2 per la nazionale austriaca sia nel singolo che nel doppio, ottenendo i suoi pi\u00f9 importanti risultati nella specialit\u00e0 biposto insieme a Franz Schachner e, dopo il ritiro di quest'ultimo avvenuto all'indomani dei Giochi di , fece successivamente coppia con Reinhold Sulzbacher ed Albert Graf.\nIn Coppa del Mondo disput\u00f2 solo la stagione d'esordio della manifestazione nel 1977/78 e conquist\u00f2 il suo primo ed unico podio il 29 gennaio 1978 nel doppio ad Igls.\nPrese parte a due edizioni dei Giochi olimpici invernali, entrambe le volte in tutte e due le specialit\u00e0: a concluse sedicesimo nel singolo e nono nel doppio e ad colse la nona piazza nella prova individuale e vinse la medaglia di bronzo nella gara a coppie.\nPrese parte altres\u00ec a sette edizioni dei campionati mondiali, ottenendo le medaglie di bronzo nel doppio a Sch\u00f6nau am K\u00f6nigssee 1974 e ad Hammarstrand 1975, mentre nel singolo il suo risultato migliore fu il settimo posto a Sch\u00f6nau am K\u00f6nigssee 1974. Nelle rassegne continentali vinse la medaglia d'argento nel doppio ad Hammarstrand 1970 ed il bronzo nel singolo nelle edizioni di Sch\u00f6nau am K\u00f6nigssee 1973 ed Imst 1974.\nSi ritir\u00f2 dalle competizioni dopo i campionati europei di Hammarstrand 1978."}
{"id": "4714404", "revid": "1793900", "url": "https://it.wikipedia.org/wiki?curid=4714404", "title": "Scuola dell'Aia", "text": "La Scuola dell'Aja \u00e8 il nome dato a un gruppo di artisti che vivevano e lavoravano a L'Aia tra il 1860 e il 1890. Il loro lavoro \u00e8 stato ampiamente influenzato dai pittori del realismo della scuola francese di Barbizon. I pittori della Scuola dell'Aja, generalmente facevano un uso di colori relativamente sobri, motivo per cui la Scuola dell'Aja alcune volte viene chiamata la \"Gray School\" (Scuola del Grigio).\nI precursori.\nDopo I grandi periodi dell'arte olandese nel XVII secolo, vi furono problemi economici e politici che fecero decrescere l'attivit\u00e0 artistica.\nLe belle arti nei Paesi Bassi, goderono di un revival intorno al 1830, un periodo a cui oggi ci si riferisce come il periodo del Romanticismo nella pittura olandese. Lo stile era un'imitazione dei grandi artisti del XVII secolo.\nI dipinti di gran lunga pi\u00f9 graditi in questo periodo erano i paesaggi e i dipinti che riflettevano la storia nazionale.\nAndreas Schelfhout era un pittore di paesaggi, specialmente di scene invernali, ma anche di foreste e dune tra L'Aja e Scheveningen. Tra i suoi pi\u00f9 famosi allievi si annoverano Wijnand Nuyen, Johan Barthold Jongkind, e Johan Hendrik Weissenbruch. Wijnand Nuyen era uno dei migliori artisti romantici del tempo ed ebbe una grande influenza su Weissenbruch e Johannes Bosboom.\nLa pratica artistica a quel tempo si svolgeva di solito nella forma di corsi di disegno, senza corsi di pittura.\nMolti giovani artisti che pi\u00f9 tardi diventarono membri della Scuola dell'Aja, si sentivano frustrati da ci\u00f2 e si sparpagliarono in vari luoghi per ricevere la formazione che desideravano. Gerard Bilders lasci\u00f2 l'Accademia di disegno dell'Aja e complet\u00f2 la sua formazione presso il pittore svizzero di animali, Charles Humbert.\nPaul Gabri\u00ebl si rec\u00f2 a Kleve, sul confine Tedesco, a studiare con il paesaggista Barend Cornelis Koekkoek. Jozef Isra\u00ebls, insoddisfatto delle accademie a Groningen e Amsterdam, part\u00ec per Parigi per frequentare i corsi presso lo studio di Fran\u00e7ois-\u00c9douard Picot. Jacob Maris lasci\u00f2 l'Accademia dell'Aja per la corrispondente istituzione in Antwerp e da l\u00ec si rec\u00f2 a studiare con Ernest H\u00e9bert a Parigi. Suo fratello Matthijs Maris studi\u00f2 presso Nicaise de Keyser in Antwerp. Hendrik Willem Mesdag lasci\u00f2 Groningen per perfezionarsi in Bruxelles sotto la guida di Willem Roelofs. Egli ricevette anche ulteriori insegnamenti da Lawrence Alma-Tadema, che pi\u00f9 tardi si sarebbe trasferito in Inghilterra.\nOosterbeek e Barbizon.\nJan Hendrik Weissenbruch e Jean-Baptiste-Camille Corot trovarono la propria strada a Barbizon, un'area boschiva vicino a Fontainebleau. La caratteristica delle loro opere qui, fu quella di dipingere la natura cos\u00ec come la vedevano. Ci\u00f2 diede origine alla famosa Scuola di Barbizon e il loro esempio fu seguito nel 1850 da un esiguo gruppo di pittori olandesi che si riunirono in Oosterbeek allo scopo di lavorare nelle campagne circostanti. Questi pittori sono stati influenzati dagli artisti della Scuola di Barbizon e imitati nel modo di registrare le loro impressioni con rapide pennellate di colore. Johannes Warnardus Bilders, padre di Gerard Bilders, si rec\u00f2 a Oosterbeek nel 1852 e attrasse numerosi studenti : Anton Mauve, un cugino acquisito di Vincent van Gogh, i fratelli Maris (Jacob, Willem e Matthijs) in estate, cos\u00ec come i visitatori regolari Willem Roelofs e Paul Gabri\u00ebl. Alcuni di questi artisti, come Jozef Isra\u00ebls, Jacob Maris e Johan Hendrik Weissenbruch visitarono Barbizon per dipingere l\u00ec.\nLa Scuola dell'Aja.\n Gerard Bilders aveva cercato qualcosa di quel tipo nella sua personale opera, ma dalla visita alla national Exhibition in Brussels nel 1860, egli trov\u00f2 ci\u00f2 che cercava: una vivace tonalit\u00e0 grigia, o come la defin\u00ec lui stesso \u201cl'impressione di un caldo, fragrante grigio\u201d. I toni cangianti e il grigio caldo che Bilders trov\u00f2 qui furono certamente discussi con i suoi amici in Oosterbeek ed egli trov\u00f2 la sua strada nelle opere dei giovani pittori della Scuola dell'Aja. A questi si aggiunse Jan Weissenbruch, autore di paesaggi dipinti con delicatezza e precisione.\n La migrazione di questi artisti alla Scuola dell'Aja cominci\u00f2 nel tardo 1860. Hendrik Willem Mesdag fu il primo a trasferirsi l\u00ec ne 1869. Jacob Maris ritorn\u00f2 all'Aja nel 1870 dopo l'esperienza della Guerra Franco-Prussiana vissuta con la sua famiglia in Parigi, nel 1870. In quello stesso anno Jozef Isra\u00ebls si rec\u00f2 presso l'Aja, cos\u00ec come fece Anton Mauve. Willem Maris, Johannes Bosboom e Weissenbruch hanno sempre vissuto l\u00ec. Per Mesdag, il trasferimento segn\u00f2 la fine dei suoi giorni da studente in Bruxelles. Per Maris significava troncare con i mercanti parigini, che non gli lasciavano dipingere ci\u00f2 che egli voleva. L'amicizia gioc\u00f2 un importante ruolo in questo gruppo di pittori e dovunque uno di loro fosse invitato a prender parte ad una mostra pi\u00f9 importante, quello avrebbe fatto in modo che anche i suoi amici inviassero un'opera. Cos\u00ec all'esterno si rappresentava una raffigurazione che esprimeva un fronte artistico e stilistico unitario. La tonalit\u00e0 grigia stava per diventare una delle peculiarit\u00e0 della Scuola dell'Aja.\n Il nome \u201cScuola dell'Aja\u201d fu coniato nel 1875 da un critico, Jacob van Santen Kolff, che us\u00f2 le espressioni \u201c un modo nuovo di vedere e raffigurare le cose\u201d, \u201c l'intento di esprimere la tonalit\u00e0\u201d, \u201c il tono ha la precedenza sul colore\u201d, \u201c pressoch\u00e9 esclusiva la preferenza per gli effetti cosiddetti 'bad weather' (cattivo tempo), e \u201cumore grigio\u201d. Gli artisti della Scuola dell'Aja pi\u00f9 che interessati al fedele ritratto di ci\u00f2 che essi vedevano preferivano esprimere l'atmosfera e l'impressione del momento. Essi dipingevano soprattutto in tonalit\u00e0 tenui, con la predilezione per il grigio. Questo il motivo per cui la Scuola dell'Aja viene spesso chiamata Gray School.\nI pittori della Scuola dell'Aja condussero alcuni dei loro dibattiti artistici come membri del Pulchri Studio, che era stato fondato nel 1847 da Bosboom, Willem Roelofs e J. H. Weissenbruch presso la residenza del pittore dell'Aja Lambertus Hardenberg. La crescita del malcontento tra i giovani artisti della Scuola dell'Aja circa le opportunit\u00e0 apparentemente insufficienti alla formazione e allo sviluppo, fu la ragione per cui venne fondato il Pulchri Studio. Molti membri della Scuola dell'Aja servivano presso la pensione del Pulchri Studio, tanto che la societ\u00e0 divenne un baluardo della scuola per numerosi anni.\nNel tempo, gli artisti della Scuola mutarono. Jacob Maris arricch\u00ec la sua tavolozza di vivaci pennellate, specie nei toni dei suoi paesaggi urbani di Amsterdam. Jozef Isra\u00ebls aveva completamente abbandonato il suo stile aneddotico e il cromatismo sobrio. J. H. Weissenbruch rese indistinti i dettagli delle sue opera pi\u00f9 tarde, dipingendo spiagge e paesaggi in ideazioni cromatiche dalla qualit\u00e0 piuttosto astratta. Willem Maris divenne il pittore della luce che avrebbe sempre voluto rappresentare, producendo prati estivi illuminati dal sole che si rifrange sull'acqua e sul bestiame\u2014 la quintessenza del paesaggio Olandese. L'ulteriore evoluzione di Matthijis Maris anche fu ragguardevole, sebbene tragica. A dispetto del supporto della famiglia e degli amici, egli condusse un'esistenza solitaria. Lavor\u00f2 per anni ai suoi dipinti di spose e ritratti di bimbi, e divent\u00f2 progressivamente annebbiato e sognatore fino ad alienarsi completamente dalla realt\u00e0.\nIl Sequel.\nMa a met\u00e0 1880 il fronte unito della Scuola cominci\u00f2 a frammentarsi. La fisionomia della citt\u00e0 dell'Aja si trasform\u00f2 non appena essa si espanse maggiormente. Il piccolo villaggio di pescatori di Scheveningen mut\u00f2 non appena furono edificate nuove periferie e fattorie che trasformarono l'area. Weissenbruch e Roelofs trovarono che L'Aja stava crescendo troppo velocemente e si ritirarono presso i polders per continuare a dipingere.\nAnton Mauve e Jozef Isra\u00ebls divennero attivi nella Scuola di Laren dove si tramandavano le caratteristiche della Scuola dell'Aja. Albert Neuhuys, Hein Kever e Evert Pieters, furono attivi l\u00ec specialmente tra il 1880 e il 1900. Gli interni realistici delle case delle fattorie di Laren , cos\u00ec come i paesaggi en plein air divennero i soggetti preferiti dei dipinti. Anton Mauve fu particolarmente attivo pi\u00f9 tardi e le sue vedute di brughiere furono assai popolari presso i cultori d'arte americani.\nMentre L'Aja stava diventando troppo grande per alcuni, era troppo piccola per altri, che divennero influenti nell'Impressionismo di Amsterdam, un gruppo che si era sviluppato l\u00ec. Questo movimento per i suoi soggetti si ispirava alla vita urbana, sebbene il contrasto con la Scuola dell'Aja sia stato pi\u00f9 occasionalmente suggerito che esplicito. Questo gruppo includeva alcuni che in seguito sono stati designati come membri della seconda generazione della Scuola dell'Aja come George Hendrik Breitner, Isaac Isra\u00ebls (figlio di Jozef Isra\u00ebls), Willem Bastiaan Tholen e Willem de Zwart (anche conosciuto come William Black). Inoltre, Willem Witsen, Floris Verster e Jan Toorop annoverano qualche esperienza passata con la Scuola dell'Aja e sono ritenuti parte del movimento dell'Impressionismo di Amsterdam.\nSebbene non venga generalmente associato alla Scuola dell'Aja, Johan Jongkind fu definito un precursore dell'impressionismo che influenz\u00f2 Eug\u00e8ne Boudin, che pi\u00f9 tardi fu il mentore di Claude Monet. Altri, in ultimo, che ebbero marginali legami con gli artisti della Scuola dell'Aja sono Charles Rochussen, Richard Bisschop e Lawrence Alma-Tadema.\nIntorno al 1890 in Francia, all'impressionismo segu\u00ec il post-impressionismo, che confer\u00ec grande risalto alla forma, alla struttura e al contenuto della pittura. Anche questo movimento era stato ripreso in Olanda producendo il risultato di un post-impressionismo olandese e introducendo elementi astratti e il cubismo nella pittura moderna. Esempi celebri sono Vincent van Gogh il quale aveva ricevuto la sua preparazione artistica da Anton Mauve e Piet Mondrian il quale inizialmente dipinse secondo la maniera della Scuola dell'Aja e quindi in una variet\u00e0 di stili e tecniche che documentano la sua ricerca per uno stile personale."}
{"id": "4714410", "revid": "767487", "url": "https://it.wikipedia.org/wiki?curid=4714410", "title": "Non-Stop (film)", "text": "Non-Stop \u00e8 un film del 2014 diretto da Jaume Collet-Serra, con protagonista Liam Neeson, coppia che ha gi\u00e0 lavorato insieme per il film \"Unknown - Senza identit\u00e0\" (2011).\nTrama.\nL'agente federale William \"Bill\" Marks si trova su un jet in volo da New York a Londra seduto accanto a Jen Summers. Dopo il decollo, improvvisamente, un individuo anonimo comincia a mandargli messaggi intimidatori, dicendogli che se non verser\u00e0 150 milioni di dollari su un conto, ogni 20 minuti morir\u00e0 un passeggero. Impaurito dalle minacce si rivolge ad un suo collega, Jack Hammond, che per\u00f2 non gli crede, convinto che sia solo uno scherzo. Bill non si rassegna e chiede all'assistente di volo Nancy Hoffman e alla sua vicina Jen di controllare sui monitor delle telecamere interne chiunque abbia un cellulare, in modo da identificare il ricattatore.\nBill segue Hammond nel bagno dopo che il collega aveva utilizzato il telefono. Qui, Hammond ammette un coinvolgimento nel ricatto e si offre di dare a Bill una parte del denaro. Bill rifiuta e avviene una violenta colluttazione tra i due, nella quale Bill si trova costretto a uccidere il suo collega. In quel momento suona il cronometro avviato da Bill, i primi venti minuti sono scaduti: il primo passeggero ucciso \u00e8 Hammond. Controllando i messaggi telefonici di Hammond, Bill scopre che l'uomo aveva la ventiquattrore piena di cocaina.\nBill chiama il suo superiore a terra con l'intento di far accreditare i 150 milioni di dollari richiesti, ma il suo superiore lo informa che il conto bancario \u00e8 stato registrato a suo nome e accusa Bill di essere l'autore di quei messaggi intimidatori. In quel momento, scadono i successivi 20 minuti e muore il comandante, apparentemente avvelenato.\nBill cerca di perquisire tutti i passeggeri, mentre il co-pilota \u00e8 incaricato di dirigere l'aereo verso l'Islanda, dove si trova l'aeroporto pi\u00f9 vicino per atterrare. Bill convince il programmatore Zack White a scrivere un virus informatico per far squillare il telefono del dirottatore; il telefono squilla nella tasca di un banchiere, che per\u00f2 nega di essere il ricattatore. Bill cerca di fargli delle domande, ma dalla sua bocca fuoriesce della schiuma e muore. Ancora una volta suona il timer, sono passati altri 20 minuti.\nBill scopre nel bagno un foro da cui si vede il sedile del pilota, mentre all'interno della valigia, nascosta sotto la droga, trova una bomba e viene a sapere da una coppia di anziani passeggeri che Jen ha usato per ultima il bagno; quest'ultima viene quindi accusata da Bill di essere l'assassina, ma lei riesce a convincerlo della sua innocenza poich\u00e9 \u00e8 sempre rimasta al suo fianco.\nIntanto i passeggeri guardano un telegiornale in diretta, scoprendo chi \u00e8 veramente Bill: \u00e8 un uomo alcolizzato e sfiduciato, che ha perso la figlia, Olivia, morta di cancro a 8 anni. Accusato di essere impazzito e di essere il dirottatore, Bill viene aggredito dai passeggeri, ma viene salvato da Bowen, un maestro precedentemente perquisito dall'agente. Bill riesce a comunicare a tutti della presenza di una bomba a bordo ed a spostarla nella parte posteriore dell'aereo, coperta dai bagagli, affinch\u00e9 l'esplosione provochi meno danni possibili.\nBill ordina di far scendere l'aereo a ottomila piedi, ma proprio in quel momento scopre che il vero dirottatore \u00e8 Bowen, il quale, con la complicit\u00e0 di White, il programmatore informatico, ha organizzato tutto per rovinare la reputazione dell\u2019Air Marshals Service e umiliare cos\u00ec l'intero sistema di sicurezza americano (di cui Bill fa parte), per non essere riuscito a sventare l'attacco alle Torri Gemelle, in cui era perito anche il padre di Bowen. Dopo una colluttazione, Bill ha la peggio e perde la pistola, che finisce a Bowen, il quale spara a White, non appena quest'ultimo viene convinto da Bill a disinnescare la bomba. In quel momento, l'aereo inizia a perdere quota e, nella confusione generale, Bill colpisce mortalmente Bowen.\nLa bomba esplode e Bill spinge White, ferito solo alla spalla da Bowen, verso il retro dell'aereo, facendolo morire nell'esplosione della bomba. Nonostante i danni, il co-pilota riesce ad atterrare in sicurezza in Islanda. Bill viene scagionato da tutte le accuse e acclamato come un eroe.\nProduzione.\nIl budget del film \u00e8 stato di 50 milioni di dollari.\nLa casa di produzione Universal ne ha comprato i diritti per il Nord America per la cifra di 13 milioni di dollari.\nRiprese.\nLe riprese, iniziate nel novembre 2012, si svolgono tra gli York Studios di Maspeth, il quartiere Queens di New York e l'aeroporto Internazionale John F. Kennedy.. Le riprese terminano nel gennaio 2013.\nPromozione.\nIl primo trailer viene diffuso il 16 ottobre 2013.\nDistribuzione.\nLa pellicola \u00e8 stata distribuita nelle sale cinematografiche statunitensi a partire dal 28 febbraio 2014 e nelle sale italiane dall'8 maggio 2014.\nEdizione home video.\nL'uscita in versione blu-ray e DVD \u00e8 avvenuta il 10 giugno 2014.\nAccoglienza.\nIncassi.\nIl film ha incassato oltre 92,1 milioni di dollari nel Nord America e 130,6 nel resto del mondo per un totale di 222,8 milioni di dollari.\nCritica.\nIl film ha ricevuto critiche miste. Sull'aggregatore Rotten Tomatoes il film riceve il 60% delle recensioni professionali positive con un voto medio di 5,8 su 10 basato su 220 critiche, mentre su Metacritic ottiene un punteggio di 56 su 100 basato su 41 critiche."}
{"id": "4714413", "revid": "599013", "url": "https://it.wikipedia.org/wiki?curid=4714413", "title": "Suore francescane missionarie della Nativit\u00e0 di Nostra Signora", "text": "Le Suore Francescane Missionarie della Nativit\u00e0 di Nostra Signora (in spagnolo \"Hermanas Franciscanas Misioneras Natividad Nuestra Se\u00f1ora\", o semplicemente \"Darderas\") sono un istituto religioso femminile di diritto pontificio: le suore di questa congregazione pospongono al loro nome la sigla F.M.N.\nStoria.\nLe origini della congregazione risalgono alla comunit\u00e0 di pie dame fondata il 7 settembre 1731 da Francisco Darder y Darder per la cura dei malati nell'ospedale della santa Croce di Barcellona: dal nome del fondatore, le donne della comunit\u00e0 erano conosciute con il nome di \"Darderas\".\nNel 1882 le dame della comunit\u00e0 vestirono l'abito religioso e iniziarono a condurre vita comune; nel 1883 emisero anche i voti di religione.\nL'istituto, aggregato all'ordine dei frati minori dal 23 luglio 1907, ricevette il pontificio decreto di lode il 26 aprile 1909 e l'approvazione definitiva il 18 febbraio 1914; le sue costituzioni furono approvate definitivamente il 18 giugno 1924.\nAttivit\u00e0 e diffusione.\nLe suore si dedicano principalmente all'assistenza ad ammalati e anziani in ospedali, cliniche e case di riposo, ma anche all'educazione della giovent\u00f9, al lavoro nelle missioni, alle opere parrocchiali.\nSono presenti in Angola, Argentina, Italia, Per\u00f9, Spagna, Uruguay; la sede generalizia \u00e8 a Barcellona.\nAlla fine del 2008 la congregazione contava 159 religiose in 20 case."}
{"id": "4714415", "revid": "61997186", "url": "https://it.wikipedia.org/wiki?curid=4714415", "title": "Suore Francescane Missionarie della Nativit\u00e0 di Nostra Signora", "text": ""}
{"id": "4714418", "revid": "57342", "url": "https://it.wikipedia.org/wiki?curid=4714418", "title": "Associazione Sportiva Fanfulla 1951-1952", "text": "ATTENZIONE: LA FOTO A LATO RIGUARDA LA STAGIONE 1950 - 1951\nQuesta voce raccoglie le informazioni riguardanti l'Associazione Sportiva Fanfulla nelle competizioni ufficiali della stagione 1951-1952. \nStagione.\nNella stagione 1951-52 il Fanfulla di Lodi disputa il campionato di Serie B, o ottenendo il dodicesimo posto con 37 punti, il torneo promuove in Serie A la Roma, il Brescia che si era piazzato secondo perde lo spareggio con la Triestina, scendono in Serie C Venezia, Livorno, Pisa, Reggiana e Stabia."}
{"id": "4714427", "revid": "287204", "url": "https://it.wikipedia.org/wiki?curid=4714427", "title": "Empire Awards 2011", "text": "La 16\u00aa edizione degli Empire Awards o 16\u00aa edizione degli Jameson Empire Awards, organizzata dalla rivista cinematografica inglese Empire. Si \u00e8 svolta il 27 marzo 2011 a Londra al Grosvenor House Hotel, presentata da Dara \u00d3 Briain, ed ha premiato i film che sono usciti nel 2010.\nI vincitori e i candidati vengono votati dai lettori della rivista \"Empire\".\nVincitori e candidati.\nDi seguito \u00e8 riportato un elenco completo dei candidati. I vincitori sono evidenziati in grassetto."}
{"id": "4714432", "revid": "506294", "url": "https://it.wikipedia.org/wiki?curid=4714432", "title": "Rig-veda samhita", "text": ""}
{"id": "4714433", "revid": "506294", "url": "https://it.wikipedia.org/wiki?curid=4714433", "title": "Rigveda samhita", "text": ""}
{"id": "4714434", "revid": "287204", "url": "https://it.wikipedia.org/wiki?curid=4714434", "title": "Rgveda samhita", "text": ""}
{"id": "4714435", "revid": "506294", "url": "https://it.wikipedia.org/wiki?curid=4714435", "title": "Rig Veda samhita", "text": ""}
{"id": "4714437", "revid": "506294", "url": "https://it.wikipedia.org/wiki?curid=4714437", "title": "\u1e5ag Veda Sa\u1e43hit\u0101", "text": ""}
{"id": "4714438", "revid": "71433", "url": "https://it.wikipedia.org/wiki?curid=4714438", "title": "Non-Stop", "text": ""}
{"id": "4714447", "revid": "773636", "url": "https://it.wikipedia.org/wiki?curid=4714447", "title": "James Cook (disambigua)", "text": ""}
{"id": "4714449", "revid": "1573940", "url": "https://it.wikipedia.org/wiki?curid=4714449", "title": "Henophidia", "text": "Henophidia \u00e8 una superfamiglia del sottordine Serpentes (o Ophidia) che contiene boidi, pitonidi e altri serpenti.\nI serpenti appartenenti alla superfamiglia Henophidia sono considerati pi\u00f9 primitivi di quelli che appartengono alle altre due superfamiglie, vale a dire Caenophidia e Typhlopoidea.\nEtimologia.\n\"Henophidia\" viene dal greco \"heno-\", che significa \"antecedente\" e \"ophidia\", che significa \"serpente\", dunque \"serpente del passato\" (al contrario di Caenophidia, \"serpente recente\").\nTassonomia.\nComprende le seguenti famiglie:"}
{"id": "4714450", "revid": "288300", "url": "https://it.wikipedia.org/wiki?curid=4714450", "title": "Carles Gil de Pareja Vicent", "text": ""}
{"id": "4714452", "revid": "288300", "url": "https://it.wikipedia.org/wiki?curid=4714452", "title": "Javier Flores Santacruz", "text": ""}
{"id": "4714453", "revid": "123591261", "url": "https://it.wikipedia.org/wiki?curid=4714453", "title": "A ciascun'alma presa e gentil core", "text": "A ciascun'alma presa e gentil core \u00e8 il primo sonetto contenuto nella \"Vita Nova\" di Dante Alighieri. Lo stesso autore afferma di aver composto il testo per salutare \u00abtutti li fedeli d'Amore\u00bb e per chiedere loro \u00abche giudicassero\u00bb un sogno fatto dopo aver incontrato Beatrice per la seconda volta, all'et\u00e0 di 18 anni. In questo sogno il poeta vede Amore personificato che tiene in braccio Beatrice addormentata avvolta in un drappo sanguigno. In una delle mani Amore tiene il cuore del poeta e, dopo aver svegliato la donna, le fa mangiare il cuore, cosa che ella fa \u00abdubitosamente\u00bb, cio\u00e8 con paura. A questo punto la gioia si trasforma in dolore e il poeta vede Amore, con la donna tra le braccia, andare verso il cielo, piangendo.\nTra coloro che fornirono un'interpretazione del sogno Dante segnala Guido Cavalcanti che scrisse il sonetto \"Vedeste, al mio parere, onne valore\". "}
{"id": "4714458", "revid": "247222", "url": "https://it.wikipedia.org/wiki?curid=4714458", "title": "Living in the Fast Lane", "text": "Living in the Fast Lane \u00e8 l'ottavo album di Mike Bloomfield pubblicato dall'etichetta Waterhouse Records nel 1980 e prodotto da Norman Dayron. Il disco venne registrato al \"Blossom &amp; Zoetrope Studios\" di San Francisco (California) nel periodo 1976 - 1977, l'album usc\u00ec negli Stati Uniti prima della morte del musicista, mentre in Europa usc\u00ec postumo."}
{"id": "4714470", "revid": "124123", "url": "https://it.wikipedia.org/wiki?curid=4714470", "title": "Duncan Renaldo", "text": "Negli anni cinquanta, fu l'interprete della serie televisiva western \"Cisco Kid\""}
{"id": "4714472", "revid": "110157", "url": "https://it.wikipedia.org/wiki?curid=4714472", "title": "Grand Champions Cup di pallavolo femminile 2013", "text": "La Grand Champions Cup di pallavolo femminile 2013 si \u00e8 svolta dal 12 al 17 novembre 2013 a Nagoya e Tokyo, in Giappone: al torneo hanno partecipato sei squadre nazionali e la vittoria finale \u00e8 andata per la seconda volta al Brasile.\nRegolamento.\nFormula.\nLe squadre hanno disputato un'unica fase con formula del girone all'italiana.\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nPodio.\nCampione.\nBrasile(Secondo titolo)\nSecondo posto.\nStati Uniti\nTerzo posto.\nGiappone"}
{"id": "4714479", "revid": "827882", "url": "https://it.wikipedia.org/wiki?curid=4714479", "title": "Taormina Arte Award", "text": "Il \"Taormina Arte Award\" \u00e8 un premio cinematografico che viene assegnato dal 2003 nell'ambito del Taormina Film Fest che si svolge a Taormina in Sicilia la seconda settimana di giugno. Lo stesso premio dal 2000 al 2002 era chiamato \"Diamond Awards\".\nPrecedentemente, nell'ambito della rassegna nata nel 1955, i premi sono stati: l'\"Arancia d'oro\" consegnata alla miglior attrice esordiente dell'anno; Il \"Gran premio delle nazioni\" consegnato al miglior film e in seguito il \"Cariddi d'oro\", d'argento e di bronzo, assegnati ai migliori tre film partecipanti alla rassegna. Le \"Maschere di Polifemo\" (d'oro, d'argento e di bronzo) assegnati invece alle migliori interpretazioni.\nNella cornice del Teatro Antico durante il festival negli anni settanta e ottanta \u00e8 stato consegnato anche il prestigioso premio \"David di Donatello\". Dal 2012 il \"Cariddi\" \u00e8 consegnato a un attore, autore, professionista del cinema internazionale la cui carriera rappresenti un percorso particolarmente significativo, e prestigioso, per l'orizzonte del cinema contemporaneo."}
{"id": "4714482", "revid": "599013", "url": "https://it.wikipedia.org/wiki?curid=4714482", "title": "Franz Schachner", "text": "Biografia.\nGareggi\u00f2 per la nazionale austriaca sia nel singolo che nel doppio, ottenendo i suoi pi\u00f9 importanti risultati nella specialit\u00e0 biposto insieme a Rudolf Schmid.\nPrese parte a due edizioni dei Giochi olimpici invernali: a concluse ventitreesimo nel singolo e nono nel doppio e ad , in quella che fu la sua ultima gara a livello internazionale, vinse la medaglia di bronzo nel doppio.\nPrese parte altres\u00ec a cinque edizioni dei campionati mondiali, ottenendo le medaglie di bronzo nel doppio a Sch\u00f6nau am K\u00f6nigssee 1974 e ad Hammarstrand 1975, mentre nel singolo il suo risultato migliore fu il diciannovesimo posto a Sch\u00f6nau am K\u00f6nigssee 1970. Nelle rassegne continentali vinse la medaglia d'argento nel doppio ad Hammarstrand 1970."}
{"id": "4714483", "revid": "188116", "url": "https://it.wikipedia.org/wiki?curid=4714483", "title": "Angelica Huston", "text": ""}
{"id": "4714490", "revid": "110157", "url": "https://it.wikipedia.org/wiki?curid=4714490", "title": "Grand Champions Cup di pallavolo maschile 2013", "text": "La Grand Champions Cup di pallavolo maschile 2013 si \u00e8 svolta dal 19 al 24 novembre 2013 a Kyoto e Tokyo, in Giappone: al torneo hanno partecipato sei squadre nazionali e la vittoria finale \u00e8 andata per la quarta volta, la terza consecutiva, al Brasile.\nRegolamento.\nFormula.\nLe squadre hanno disputato un'unica fase con formula del girone all'italiana.\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nPodio.\nCampione.\nBrasile(Quarto titolo)\nSecondo posto.\nRussia\nTerzo posto.\nItalia"}
{"id": "4714494", "revid": "458786", "url": "https://it.wikipedia.org/wiki?curid=4714494", "title": "Fidel Chaves de la Torre", "text": "Carriera.\nDopo aver giocato tre stagioni in seconda serie con il Recreativo Huelva, nel 2013 ottiene la promozione in massima serie con la maglia dell'Elche, debuttando quindi in Primera Divisi\u00f3n nella stagione 2013-2014."}
{"id": "4714497", "revid": "599013", "url": "https://it.wikipedia.org/wiki?curid=4714497", "title": "Sergio Pelegr\u00edn", "text": "Carriera.\nClub.\nDopo aver giocato in seconda serie con Salamanca, Rayo Vallecano ed Elche, con quest'ultima squadra milita in Primera Divisi\u00f3n nella stagione 2013-2014.\nNazionale.\nHa giocato alcune partite amichevoli con le Nazionali Under-17, Under-18 ed Under-20."}
{"id": "4714499", "revid": "1776051", "url": "https://it.wikipedia.org/wiki?curid=4714499", "title": "Fractured (Capharnaum)", "text": "Fractured \u00e8 un album del gruppo technical death metal Capharnaum, pubblicato nel 2004."}
{"id": "4714501", "revid": "288300", "url": "https://it.wikipedia.org/wiki?curid=4714501", "title": "Sergio Pelegr\u00edn L\u00f3pez", "text": ""}
{"id": "4714502", "revid": "287204", "url": "https://it.wikipedia.org/wiki?curid=4714502", "title": "Sergio Pelegrin", "text": ""}
{"id": "4714504", "revid": "1915706", "url": "https://it.wikipedia.org/wiki?curid=4714504", "title": "Azelastina", "text": "L'Azelastina \u00e8 un potente e selettivo antagonista dell'istamina (antistaminico) di seconda generazione. Si tratta di un antagonista del recettore H1 prodotto e venduto in Italia dalla societ\u00e0 farmaceutica MedaPharma S.p.A. con il nome commerciale di \"Allergodil\" nella forma farmaceutica di spray nasale (in soluzione allo 0,1% e 0,15% di principio attivo) e di collirio (soluzione allo 0,05%) e dalla societ\u00e0 farmaceutica GlaxoSmithkline Consumer Healthcare S.p.A. con il nome commerciale di \"Rinazina Antiallergica\" nella forma farmaceutica di spray nasale (in soluzione allo 0,1% di principio attivo, che \u00e8 presente come nitrato di nafazolina, idrosolubile).\nLo spray nasale \u00e8 stato approvato in oltre 60 paesi ed \u00e8 commercializzato con diversi marchi tra cui \"Allergodil\" in diversi nazioni dell'Unione europea, \"Rhinolast\" nel Regno Unito, \"Astelin\" e \"Astepro\" negli Stati Uniti, \"Azep\" in Australia e \"Lastin\" in Finlandia. La formulazione in gocce oculari \u00e8 commercializzata in oltre 30 paesi tra cui il Regno Unito (\"Optilast\"), negli USA (\"Optivar\") e in diversi nazioni dell'Unione europea (\"Allergodil\"). Lo spray nasale e le gocce oculari sono farmaci da banco (OTC) in alcuni paesi. In Italia \u00e8 commercializzato come antistaminico col nome di \"Rinazina Antiallergica\" (da non confondere con \"Rinazina Spray Nasale\", a base di nafazolina).\nChimica.\nLa nomenclatura chimica dell'azelastina \u00e8 (\u00b1)-1-(2H)-ftalazinone,4-[(4-clorofenil)metil]-2-(esaidro-1-metil-1H-azepin-4-il)-monocloridrato.\nSi presenta come una polvere cristallina bianca, quasi inodore, di sapore amaro, scarsamente solubile in acqua, solubile invece nell'alcool disidratato e nel diclorometano.\nFarmacodinamica.\nL'azelastina esercita la propria azione con una triplice modalit\u00e0. La molecola esercita un effetto antistaminico, con azione antagonista sui recettori H1, inoltre esercita un effetto stabilizzante sui mastociti determinando una ridotta degranulazione e quindi un minor rilascio di istamina. Infine l'azelastina possiede anche un'azione di tipo antinfiammatorio, andando ad antagonizzare le azioni di diversi mediatori chimici (leucotrieni, fattore attivante le piastrine, istamina e serotonina) sui rispettivi siti bersaglio.&lt;br&gt;\nIn conseguenza dell'insieme di queste propriet\u00e0 farmacologiche il composto comporta una diminuzione della iperreattivit\u00e0 del sistema bronchiale, normalmente associata agli stimoli infiammatori, determinando un effetto di tipo broncodilatante.\nL'azelastina ha una rapida insorgenza d'azione, mediamente 15 minuti con lo spray nasale e 3 minuti con il collirio. L'effetto dura per 12 ore.\nFarmacocinetica.\nDopo somministrazione per via orale viene rapidamente assorbita distribuendosi in diversi tessuti dell'organismo e particolarmente nel fegato, polmone, rene e ghiandole surrenali, pancreas e milza. La biodisponibilit\u00e0 \u00e8 pari al 20% e non viene modificata dalla contemporanea assunzione di cibo.&lt;br&gt;\nQuando somministrata per via intranasale la biodisponibilit\u00e0 sistemica raggiunge il 40% circa. Le massime concentrazioni plasmatiche (Cmax) sono raggiunte nell'arco di 2-3 ore.&lt;br&gt;\nStudi eseguiti dopo somministrazione endovenosa e orale hanno permesso di calcolare l'emivita di eliminazione, il volume di stato stazionario di distribuzione (steady-state) e la clearance plasmatica in 22 h, 14,5 l/kg e 0,5 l/h/kg, rispettivamente. Il legame con le proteine plasmatiche si aggira intorno all'80%. Nell'organismomo l'azelastina \u00e8 metabolizzata da diverse isoforme del citocromo P450 nel suo metabolita attivo, N-desmetilazelastina, e nei due metaboliti inattivi con struttura di acidi carbossilici. \nL'eliminazione di una dose orale avviene per il 75% tramite le feci e per il 25% attraverso l'emuntorio renale.\nTossicologia.\nLa DL50 valutata su topo, cavia e cane appare compresa, a seconda della specie animale, tra 820 e 4460 volte la dose giornaliera proposta nell'essere umano.\nUsi clinici.\nLo spray nasale \u00e8 indicato per il trattamento locale dei sintomi della rinite allergica stagionale e perenne e della febbre da fieno, come rinorrea, starnuti e prurito nasale.&lt;br&gt;\nIl trattamento \u00e8 riservato agli anziani, agli adulti ed ai bambini di et\u00e0 superiore ai 5 anni. In alcuni nazioni \u00e8 stato anche autorizzato per il trattamento della rinite vasomotoria in adulti e bambini di et\u00e0 superiore ai 12 anni.&lt;br&gt;\nL'azelastina per uso oculare trova invece indicazione per il trattamento locale della congiuntivite allergica stagionale e perenne.\nEffetti collaterali ed indesiderati.\nDurante il trattamento alcuni soggetti hanno riferito una sensazione di sapore amaro, caratteristica della molecola in s\u00e9, normalmente associata ad una somministrazione non corretta, con posizionamento del capo rovesciato all'indietro.\nIn qualche raro caso \u00e8 stata descritta una sensazione di prurito e irritazione a livello della mucosa nasale, che talvolta pu\u00f2 evolvere verso una franca rinite associata ad un modesto sanguinamento. Raramente si verifica cefalea, sonnolenza o parossismi di starnuti.\nControindicazioni.\nIl composto \u00e8 controindicato nei soggetti con ipersensibilit\u00e0 nota al principio attivo, oppure ad uno qualsiasi degli eccipienti contenuti nella formulazione farmacologica. L'azelastina \u00e8 anche controindicata in et\u00e0 pediatrica, segnatamente nei bambini con meno di 6 anni di et\u00e0.\nDosi terapeutiche.\nPer adulti e bambini di et\u00e0 superiore ai 12 anni il dosaggio raccomando \u00e8 di 1 o 2 spruzzi per narice due volte al giorno. Uno spruzzo per narice due volte al giorno \u00e8 efficace e ha un profilo di tollerabilit\u00e0 elevato. Per i bambini di et\u00e0 compresa tra i 5 e gli 11 anni 1 spruzzo per narice due volte al giorno \u00e8 il dosaggio raccomandato.\nIl dosaggio usuale dell'azelastina oftalmica in gocce, per adulti e bambini (\u2265 4 anni), \u00e8 di una goccia in ogni occhio due volte al giorno. Questo pu\u00f2 essere aumentato a 4 volte al giorno se necessario.\nSovradosaggio.\nL'assunzione accidentale o volontaria di dosaggi eccessivi di farmaco pu\u00f2 comportare il verificarsi di effetti tossici caratterizzati da sintomi a carico del sistema nervoso centrale con l'insorgenza di malessere generale, eccitazione, cardiopalmo, convulsioni.\nNon esiste un antidoto specifico per azelastina ed il trattamento deve quindi essere necessariamente sintomatico e di supporto alle funzioni vitali del paziente."}
{"id": "4714507", "revid": "767487", "url": "https://it.wikipedia.org/wiki?curid=4714507", "title": "Edu Alb\u00e1car", "text": "Carriera.\nDopo aver giocato in seconda serie con Hercules, Alav\u00e9s Vitoria, Rayo Vallecano ed Elche, con quest'ultima squadra milita in Primera Divisi\u00f3n nella stagione 2013-2014."}
{"id": "4714510", "revid": "288300", "url": "https://it.wikipedia.org/wiki?curid=4714510", "title": "Eduardo Alb\u00e1car Gallego", "text": ""}
{"id": "4714518", "revid": "599013", "url": "https://it.wikipedia.org/wiki?curid=4714518", "title": "Gr\u00e9gory B\u00e9ranger", "text": "Carriera.\nDopo aver giocato in patria in terza, quarta e quinta serie, si trasferisce in Spagna giocando, nella stagione 2008-2009, una stagione in Primera Divisi\u00f3n con l'Espanyol (18 presenze)."}
{"id": "4714523", "revid": "287204", "url": "https://it.wikipedia.org/wiki?curid=4714523", "title": "Gregory Beranger", "text": ""}
{"id": "4714526", "revid": "109894570", "url": "https://it.wikipedia.org/wiki?curid=4714526", "title": "Hazel Henderson", "text": "Negli ultimi anni ha lavorato in televisione, diventando anche produttrice di programmi. \u00c8 autrice di diversi saggi.\nUno dei famosi aforismi dell'autrice compara l'economia mondiale, e quella occidentale in particolare, ad una torta a tre strati con glassa, cos\u00ec composta: il primo strato \u00e8 la natura, il secondo \u00e8 l'economia di sussistenza, il terzo \u00e8 l'economia pubblica e privata e l'ultimo, la glassa, che si regge sugli strati sottostanti, \u00e8 la finanza.\nLa dottoressa Hazel Henderson \u00e8 una grande pensatrice indipendente, specialmente nelle questioni economiche. \u00c8 stata molto attiva agli inizi degli anni 90' nel campo dei fondi etici per gli investitori istituzionali. Inoltre ha reso famosa l'espressione \u00abCasin\u00f2 Globale\u00bb, scrivendo un articolo intitolato Rules to Tame the Global Casino (\u00abRegole per addomesticare il casino globale)."}
{"id": "4714537", "revid": "1100311", "url": "https://it.wikipedia.org/wiki?curid=4714537", "title": "Fran Escrib\u00e1", "text": "Carriera.\nDopo essere stato assistente di Quique S\u00e1nchez Flores al e all', nel 2012 diventa l'allenatore dell', che porta in massima serie gi\u00e0 nel 2012-2013. Rimane sulla panchina della squadra spagnola per le due stagioni seguenti, l'ultima delle quali termina con la retrocessione.\nNel 2015-2016 diventa l'allenatore del , venendo esonerato nell'aprile 2016.\nNell'agosto 2016 sostituisce il dimissionario Marcelino sulla panchina del .\nIl 3 marzo 2019, dopo un lungo periodo senza squadra, diventa il nuovo allenatore del Celta Vigo firmando un contratto fino alla fine della stagione. Dopo avere ottenuto la salvezza, rinnova (precisamente il 22 maggio) il proprio contratto con il club galiziano fino al 2021, salvo poi venire esonerato il 3 novembre a causa degli scarsi risultati ottenuti.\nStatistiche.\nStatistiche da allenatore.\n\"Statistiche aggiornate al 21 novembre 2021.\" In grassetto le competizioni vinte."}
{"id": "4714539", "revid": "288300", "url": "https://it.wikipedia.org/wiki?curid=4714539", "title": "Francisco Escrib\u00e1 Segura", "text": ""}
{"id": "4714540", "revid": "287204", "url": "https://it.wikipedia.org/wiki?curid=4714540", "title": "Fran Escriba", "text": ""}
{"id": "4714541", "revid": "544909", "url": "https://it.wikipedia.org/wiki?curid=4714541", "title": "United We Stand", "text": ""}
{"id": "4714542", "revid": "247222", "url": "https://it.wikipedia.org/wiki?curid=4714542", "title": "Cruisin' for a Bruisin' (Mike Bloomfield)", "text": "Cruisin' for a Bruisin' \u00e8 il nono ed ultimo album di Mike Bloomfield pubblicato poco prima della sua tragica scomparsa dalla Takoma Records e prodotto da Norman Dayron. Le registrazioni dell'album furono effettuate fra il 27 ottobre e il 29 novembre del 1980 a San Francisco (California)."}
{"id": "4714543", "revid": "1674424", "url": "https://it.wikipedia.org/wiki?curid=4714543", "title": "Episodi di Una grande famiglia (seconda stagione)", "text": "La seconda stagione della serie televisiva Una grande famiglia, denominata Una grande famiglia - seconda serie \u00e8 composta da 8 episodi, andati in onda su Rai 1 e in alta definizione su Rai HD a partire dal 21 ottobre 2013.\nPrima puntata.\nTrama.\nEdoardo \u00e8 tornato a casa, sconvolgendo nuovamente gli equilibri della sua famiglia. La sera stessa del suo ritorno racconta ai familiari il motivo del suo allontanamento, legato agli ammanchi di soldi dall'azienda: rivela cos\u00ec di aver indebitato l'azienda con alcuni investimenti sbagliati e, non trovando il sostegno delle banche, si \u00e8 trovato costretto a rivolgersi a persone pericolose che gli hanno fatto un prestito di 110 milioni di euro. Il problema \u00e8 che lui non \u00e8 poi riuscito a far fronte all'impegno preso di restituirli, considerando anche gli interessi. Quando quelle persone hanno iniziato a minacciare lui e i suoi figli, Edoardo ha quindi messo in essere il suo piano: fingersi morto, per poter agire nell'ombra e portare avanti delle manovre finanziarie ad alto rischio per recuperare la liquidit\u00e0 necessaria per salvare l'azienda e saldare il suo debito. In questo modo l'uomo \u00e8 riuscito a coprire l'ammanco di 20 milioni di euro dalle casse dell'azienda di famiglia, ma non a trovare i soldi necessari da restituire alle persone che lo minacciano. Rassicura per\u00f2 i familiari che sta per portare a termine un investimento in Asia, da cui ricaver\u00e0 la somma necessaria. Ha solo bisogno di altre 48 ore e per questo chiede che tutti mantengano il silenzio sul suo ritorno per almeno due giorni. Ciascuno dei familiari reagisce in maniera diversa al ritorno di Edoardo. Da una parte ci sono i suoi genitori, Ernesto \u2013 che non riesce ad accettare il fatto che suo figlio possa avergli mentito cos\u00ec a lungo \u2013 e Eleonora, che invece \u00e8 felicissima e ha fiducia che Edo riuscir\u00e0 a risolvere i loro problemi; c'\u00e8 poi Chiara, totalmente sconvolta anche perch\u00e9 ora aspetta un figlio da Raoul e non pu\u00f2 dirlo a nessuno, e ci sono i suoi figli, Valentina e Tino. Se quest'ultimo ha sempre creduto che suo padre fosse vivo ed \u00e8 per questo al settimo cielo, la sorella non riesce a perdonare suo padre per averli fatti soffrire e lo sente quasi come un estraneo. I fratelli di Edoardo sono anche loro frastornati per il ritorno a sorpresa dell'uomo. Ma quello che \u00e8 pi\u00f9 sconvolto di tutti \u00e8 ovviamente Raoul, che vede crollare ancora una volta il suo sogno d'amore con Chiara. A questo si aggiunge Martina che lo ha appena lasciato, andando via di casa, e facendo cadere definitivamente anche la possibilit\u00e0 di adottare il piccolo Salvatore. Il vero problema \u00e8 per\u00f2 che Edoardo continua a mentire alla sua famiglia, perch\u00e9 l'investimento che dovrebbe risolvere i loro problemi \u00e8 un buco nell'acqua. Ad aiutare l'uomo c'\u00e8 poi sempre il misterioso individuo che lavora nell'ombra e che lo ha aiutato a fingersi morto, l'inquietante Diego, che \u00e8 anche colui che mantiene i contatti con le persone a cui Edoardo deve l'ingente somma. Nello sfondo, poi, continuano le vicende di tutti i componenti della famiglia Rengoni. Prima tra tutti Nicoletta, incinta di Ruggero e per questo molto spaventata. I due ragazzi, che avevano gi\u00e0 deciso di sposarsi, possono affrontare insieme con gioia anche questa novit\u00e0 inaspettata. Nicol\u00f2 continua la sua storia d'amore con Davide, nonostante la contrariet\u00e0 di sua madre Laura, e decide di confidarsi con suo nonno. Laura intanto decide di trasferirsi definitivamente alla villa e di aprire uno studio legale in paese, per restare vicina alla famiglia e in particolare a suo figlio. Ancora non sa, per\u00f2, che Nicol\u00f2 ha deciso di andare a convivere con il fidanzato. Stefano finalmente riesce a chiarire con Edoardo la questione del suo incidente, nel quale era morto il suo amico, e riacquista un po' di serenit\u00e0. E quanto alla vita sentimentale si divide tra due ragazze, Monica e Lorena, che frequenta contemporaneamente, una all'insaputa dell'altra. I due giorni chiesti da Edoardo ai familiari sono ormai trascorsi e l'uomo, anzich\u00e9 affrontare la verit\u00e0, preferisce continuare a mentire. Intanto sparisce per alcune ore, gettando tutti nella preoccupazione, e insieme a Diego raggiunge le misteriose persone alle quali deve milioni, rivelando cos\u00ec di essere vivo. A loro fa una nuova proposta, senza che la sua famiglia ne sappia nulla. Poi si limita a tornare a casa e a rassicurare tutti: i loro problemi sono risolti e ora tutto andr\u00e0 bene. Nell'atmosfera festosa della serata, Nicoletta e Ruggero rivelano quindi alla famiglia di aspettare un bambino, in modo che si possa festeggiare anche questa notizia. L'unico a non sembrare contento di come stanno andando le cose \u00e8 Raoul, che in pi\u00f9 di un'occasione si attacca col fratello, con il quale si rinfaccia gli errori del passato. Mentre Eleonora \u00e8 finalmente felice, Ernesto si augura che le cose possano davvero sistemarsi. Quello che non sa \u00e8 che Edoardo continua a mentire a tutti."}
{"id": "4714544", "revid": "767487", "url": "https://it.wikipedia.org/wiki?curid=4714544", "title": "Il re delle corse", "text": "Il re delle corse (\"Le gentleman d'Epsom\") \u00e8 un film del 1962 diretto da Gilles Grangier.\nTrama.\nUn ex ufficiale di cavalleria per tirare avanti sfrutta la passione dei cavalli girando per gli ippodromi francesi a imbrogliare ingenui scommettitori.\nProduzione.\nIl film, una coproduzione italofrancese, venne prodotto dalle case francesi \"Cit\u00e9 Films\" e \"Compagnie Internationale de Productions Cin\u00e9matographiques\" e dall'italiana \"Compagnia Cinematografica Mondiale\".\nDistribuzione.\nVenne distribuito in Francia il 3 ottobre 1962; in Italia il 4 gennaio del 1964, distribuito dalla Metro Goldwyn Mayer."}
{"id": "4714549", "revid": "1100311", "url": "https://it.wikipedia.org/wiki?curid=4714549", "title": "Andreas Samar\u012bs", "text": "Carriera.\nClub.\n\u00c8 cresciuto calcisticamente nel , club con cui ha esordito tra i professionisti giocato nella seconda serie greca per due stagioni, segnando tre reti in 37 presenze.\nNel 2009 si \u00e8 trasferito al con cui ha esordito nella massima serie il 7 marzo 2010, entrando nei minuti finali della gara contro la al posto di Sito Riera. In quattro stagioni in massima serie colleziona 70 presenze e mette a segno sei reti.\nNel 2013 si trasferisce all' con cui vince il suo primo campionato greco.\nIl 23 agosto 2014 viene acquistato dal , trasferendosi per la prima volta all'estero. Con il club portoghese vince tre campionati di fila, con tanto di double nella stagione 2016-2017, oltre a due coppe di lega e due supercoppe portoghesi.\nNazionale.\nVanta 5 presenze nella selezione Under-19 ellenica.\nDebutta in nazionale il 15 ottobre 2013, in Grecia-Liechtenstein (2-0), entrando nella ripresa al posto di Panagi\u014dt\u012bs Kone. Segna il suo primo gol in nazionale ai Mondiali 2014 nella partita contro la giocata il 24 giugno e valida per la fase a gironi.\nStatistiche.\n\"Statistiche aggiornate al 31 agosto 2021.\""}
{"id": "4714550", "revid": "767487", "url": "https://it.wikipedia.org/wiki?curid=4714550", "title": "Casting Pearls", "text": "Casting Pearls \u00e8 un album del gruppo Mill Valley Bunch, pubblicato nel 1972 dalla Verve Records,\nnel 2003 fu ristampato dalle etichette italiane Universe Records e Comet Records, con pi\u00f9 brani (anche in ordine differente) rispetto \nall'album originale.\nFormazione.\nMusicisti aggiunti :"}
{"id": "4714551", "revid": "1305772", "url": "https://it.wikipedia.org/wiki?curid=4714551", "title": "Psicoradio", "text": "Psicoradio \u00e8 una testata radiofonica di Bologna nata nel 2006, frutto della collaborazione tra il Dipartimento di Salute Mentale dell'Azienda Usl di Bologna e l'associazione \"Arte e Salute Onlus\" che si occupa dei \u201ctemi della mente\u201d: di quasi tutto, quindi, ma da un punto di vista che si pu\u00f2 definire \u201cpsi\u201d.\nAnche la redazione \u00e8 speciale: sono proprio le persone con disturbi psichiatrici a realizzare, dirigere, scrivere tutto quello che va in onda, grazie a un percorso di formazione tenuto da professionisti del mondo della comunicazione.\nIl lavoro culturale contro gli stereotipi, contro lo stigma che circonda la malattia psichica, \u00e8 uno degli obiettivi principali di Psicoradio che basa il suo lavoro sulla convinzione che in alcuni pazienti psichiatrici l'intelligenza, la sensibilit\u00e0 ed i talenti vengono nascosti, ma non annullati dal disturbo mentale. \u00c8 dunque possibile risvegliare queste componenti fondamentali della personalit\u00e0 con una formazione in grado di riattivare capacit\u00e0, saperi, curiosit\u00e0, stimoli intellettuali, per favorire un processo di reinserimento nel lavoro e nella vita. Come dichiara la sua direttrice la professoressa Maria Cristina Lasagni dell'Universit\u00e0 di Lugano, \u201cnon si tratta di arte terapia, che ha obiettivi e metodi diversi; si tratta di formazione professionale in campo culturale e artistico. Poco a poco la persona smette di identificarsi solo con la sua malattia, e comincia a sentirsi redattore radiofonico\u201d.\nIl lavoro giornalistico di Psicoradio \u00e8 stato riconosciuto a livello nazionale nel 2009 con il \u201cPremio Citt\u00e0 di Sasso Marconi\u201d, legato qualit\u00e0 della comunicazione.\nI programmi prodotti da Psicoradio vanno in onda 2 volte alla settimana: sul circuito nazionale Radio Popolare, e a Bologna su Radio Citt\u00e0 del Capo, che partecipa al progetto di formazione. \u00c8 la prima volta che trasmissioni progettate e realizzate da pazienti psichiatrici vanno in onda su un network nazionale, facendo parte della normale programmazione. Dal 2011 ha sede e studi a Bologna, in via Pepoli 5, negli ambienti dell'ex manicomio Roncati. Nei primi sei anni di attivit\u00e0 la redazione ha realizzato pi\u00f9 di 550 messe in onda, 220 trasmissioni nazionali, circa 20 trasmissioni per altre testate e 20 trasmissioni in diretta.\nAttivit\u00e0.\nDal 2008 tiene lezioni-incontro alla Facolt\u00e0 di Scienze della comunicazione dell'Universit\u00e0 di Bologna.\nDal 2008 al 2011 collabora con Asterisco Radio, la radio ufficiale dei Mondiali antirazzisti, realizzando trasmissioni in diretta durante la manifestazione. Nello stesso anno \u00e8 radio ufficiale di \"Bandiere di Maggio\", rassegna teatrale dei Dipartimenti di Salute Mentale dell'Emilia Romagna, conduce e modera una serie di incontri e iniziative dedicate al tema della salute mentale, e realizza la ricerca \u201cFollia scritta\u201d, un'analisi sull'uso delle parole del disagio psichico nei titoli di 8 quotidiani, in collaborazione con Ordine dei Giornalisti di Bologna, l'Universit\u00e0 di Bologna, e l'Universit\u00e0 della Svizzera italiana. In seguito a questa ricerca organizza anche un convegno dove espone i risultati della ricerca e organizza un dibattito con i rappresentanti dei mezzi di comunicazione..\nAd Aprile 2009 \u00e8 Media Partner del Festival internazionale di arte contemporanea di Faenza. Successivamente Psicoradio \u00e8 stata oggetto di un videodocumentario trasmesso su Sky. Dal 2010 partecipa al Forum della salute mentale di Trieste realizzando dirette radiofoniche per Radio Citt\u00e0 del Capo e collaborando alla diretta che chiude la riunione annuale delle radio della salute mentale, rilanciata da diverse trasmissioni tra cui \u201cCaterpillar\u201d di Massimo Cirri.\nSempre nel 2010 la redazione ha elaborato un documento contro la modifica della legge 180 (cosiddetta \u201cLegge Basaglia\u201d) in discussione alla Camera: il documento ha raccolto l'adesione di oltre 140 associazioni di familiari e pazienti, ed \u00e8 stata la base per una conferenza stampa organizzata con le associazioni e con l'Unasam (Unione nazionale associazioni salute mentale).\nNel 2011 ha realizzato un documentario radiofonico su Justin Fashanu\nNel novembre dello stesso anno Psicoradio organizza nella sua sede di Bologna un incontro nazionale che coinvolge tutte le realt\u00e0 radiofoniche che si occupano di salute mentale\nNel 2012 Psicoradio realizza un documentario radiofonico in collaborazione con l'associazione di promozione sociale Pubblico Bene su \"Casa Zacchera\", a Sadurana , una alternativa agli OPG in Emilia-Romagna, che raccoglie persone provenienti dall'Ospedale Psichiatrico Giudiziario, e le coinvolge in percorsi di riabilitazione in una comunit\u00e0 con le porte aperte.\nNel 2013 Psicoradio in collaborazione con \"Cercare oltre\u201d e Istituto Minguzzi organizza un incontro per sensibilizzare la politica e l'informazione nei confronti dei malati psichiatrici.\nNello stesso anno la redazione \u00e8 stata a Roma per portare la propria esperienza all'incontro \"Parlare civile\". Un'iniziativa dell'agenzia di stampa Redattore Sociale, dedicata ai giornalisti\nRiconoscimenti.\nNel 2007 Psicoradio \u00e8 stata premiata al concorso nazionale \u201cl'Anello debole--radio tv cinema contro l'esclusione sociale\u201d con una menzione d'onore.\nNel 2009 Psicoradio ha vinto come miglior programma radiofonico dell'anno il \u201cPremio Citt\u00e0 di Sasso Marconi\u201d, riconoscimento legato qualit\u00e0 della comunicazione. Nelle edizioni precedenti il premio era stato attribuito a Fahrenheit e Caterpillar."}
{"id": "4714552", "revid": "767487", "url": "https://it.wikipedia.org/wiki?curid=4714552", "title": "R5 (gruppo musicale)", "text": "Gli R5 sono un gruppo musicale pop rock statunitense, originario di Los Angeles e attivo dal 2009 al 2018.\nFin dal 2009, la formazione \u00e8 costituita da Ross Lynch (voce principale, chitarra), Riker Lynch (basso, voce), Rydel Lynch (tastiera, cori), Rocky Lynch (chitarra, voce) ed Ellington Ratliff (batteria, percussioni, cori).\nDopo alcune esperienze minori in California e i primi successi in Nord America con l'album \"Louder\", la band ha raggiunto la notoriet\u00e0 internazionale con la pubblicazione dell'album \"Sometime Last Night\", che ha debuttato alla prima posizione della classifica Billboard Pop Chart e alla sesta posizione assoluta della Billboard 200.\nStoria del gruppo.\nLa formazione e i primi lavori (2009-2012).\nGli R5 si sono formati a Los Angeles nella primavera del 2009. Composta dai quattro fratelli Lynch \u2013 il cantante e frontman Ross Lynch, il chitarrista Rocky Lynch, il bassista Riker Lynch e la tastierista Rydel Lynch\u00a0\u2013 e dal batterista Ellington Ratliff, la band inizi\u00f2 ad esibirsi a Los Angeles e nelle localit\u00e0 limitrofe poco dopo la formazione, suonando alcuni brani inediti e varie cover.\nL'idea di fondare una band nacque nel 2007, dopo che i fratelli Lynch si trasferirono in California da Littleton, Colorado, dove sono cresciuti. Fin dall'infanzia hanno mostrato uno spiccato interesse verso il mondo dello spettacolo, in particolare nei confronti di discipline come il canto e il ballo, imparando a suonare da autodidatti e condividendo inoltre le stesse passioni in fatto di musica (Elvis Presley, The Beatles, Michael Jackson, The Beach Boys, Bruce Springsteen, McFly). Nel 2009 entrarono a far parte della \"The Rage Boyz Crew\", con la quale presero parte al programma televisivo \"So You Think You Can Dance\".\nAi fratelli Lynch si un\u00ec Ellington Ratliff come batterista, completando la formazione della band. Gli R5, che cominciarono come un piccolo progetto casalingo, iniziarono a diffondere in rete i primi lavori del gruppo, esibendosi al contempo in alcuni locali ed eventi nel sud della California. Nel marzo del 2010 pubblicarono un EP autoprodotto contenente alcuni brani inediti, intitolato \"Ready Set Rock\".\nMentre muovevano i primi passi nel mondo della musica, i membri della band presero parte anche ad alcuni progetti televisivi e cinematografici, con ruoli secondari. Nello stesso periodo crearono la webserie \"R5TV\", con la quale documentarono il lavoro della band mostrando ai fan i dietro le quinte dei concerti e alcuni momenti di vita quotidiana del gruppo.\nL'album di debutto e i primi successi (2012-2014).\nNell'aprile del 2012 gli R5, che nel frattempo avevano iniziato ad esibirsi anche al di fuori dai confini californiani, come a Chicago, Phoenix, New York, Toronto e nel New Jersey, annunciarono in un'intervista di aver firmato un contratto discografico con la Hollywood Records e che stavano lavorando all'album di debutto. Nello stesso anno la band diede il via ai suoi primi due tour da headliner, il \"West Coast Tour\" e l\"'East Coast Tour\", che si svolsero rispettivamente a maggio e dicembre tra gli Stati Uniti e il Canada.\nIl 19 febbraio 2013 fu pubblicato l'EP \"Loud\", contenente i primi quattro brani dell'album di debutto, tra cui il singolo di lancio omonimo. Alla pubblicazione dell'EP, che debutt\u00f2 alla posizione 69 della classifica Billboard 200 e alla terza della iTunes Pop Chart (settimo nella classifica generale), segu\u00ec il \"Loud Tour\", la prima tourn\u00e9e a portare la band fuori dai confini nord americani, con concerti negli Stati Uniti, in Canada, nel Regno Unito, in Francia e in Australia.\nL'album di debutto, \"Louder\", fu pubblicato il 24 settembre 2013, anticipato dal singolo di lancio \"Pass Me By\". Il disco, sul quale lavorarono gli R5 con i produttori Evan Bogart, Andrew Goldstein e Emanuel Kiriakou, ottenne un'accolgienza generalmente positiva; debutt\u00f2 infatti alla posizione 24 della classifica Billboard 200 e alla posizione 14 della Top Digital Downloads, raggiungendo la seconda posizione nella classifica iTunes Pop Chart con oltre 150.000 copie negli Stati Uniti e riuscendo poi a posizionarsi in cima alle classifiche di iTunes in dieci paesi.\nIn seguito furono estratti altri due singoli, \"(I Can't) Forget About You\" (dicembre 2013) e \"One Last Dance\" (maggio 2014).\nNel mese di gennaio 2014 gli R5 inaugurarono da Citt\u00e0 del Messico il \"Louder World Tour\", che li port\u00f2 ad esibirsi tra Stati Uniti, Canada, Messico, Giappone, Australia, Israele e che ha incluso numerosi spettacoli in vari paesi europei, tra cui un concerto a Milano. Durante il tour le telecamere di Vevo hanno seguito la band e hanno realizzato uno speciale in cinque puntate, intitolato \"R5 on R5\".\nDopo aver annunciato che sarebbero presto tornati in studio per lavorare a un nuovo album, nel mese di maggio la band pubblic\u00f2 l'EP dal vivo \"Live in London\", registrato durante un concerto del \"Louder World Tour\" a Londra e contenente sei brani in versione live eseguiti durante lo spettacolo.\nNell'estate del 2014 la band intraprese un nuovo tour tra Nord e Sud America, il \"Live On Tour\", che segu\u00ec la pubblicazione dell'EP \"Heart Made Up on You\", reso disponibile negli Stati Uniti il 22 luglio 2014. L'EP doveva inizialmente anticipare il secondo album del gruppo, ma, come \u00e8 stato poi confermato dagli stessi R5, la band decise successivamente di differenziare il nuovo lavoro.\nIl concerto tenutosi al Gramercy Theatre di New York il 29 settembre fu trasmesso in diretta streaming da Yahoo.\nIl 31 ottobre, intervistato da Billboard, Ross Lynch annunci\u00f2 che la band aveva terminato di registrare il nuovo album e che ne stavano pianificando la pubblicazione, confermando l'intenzione del gruppo di pubblicare il disco lo stesso giorno in tutto il mondo.\nIl 23 novembre 2014 gli R5 si esibiscono agli American Music Awards con il brano \"Smile\", il primo singolo estratto dall'album inedito, che debutt\u00f2 all'undicesima posizione della classifica Billboard Digital Songs.\n\"Sometime Last Night\" (2015-2017).\nIl 13 febbraio 2015, in occasione della pubblicazione del singolo \"Let's Not Be Alone Tonight\", il cui demo era gi\u00e0 stato diffuso in rete senza l'approvazione del gruppo, e del video musicale del singolo, diretto da Robert Hales, gli R5 annunciarono il titolo del nuovo album, \"Sometime Last Night\", e la data di pubblicazione, fissata al 10 luglio 2015.\nIl successivo 16 aprile debutt\u00f2 nelle sale cinematografiche americane \"\", un film documentario che ripercorre la storia degli R5 fino ai tempi recenti, con diverse sequenze inedite, interviste esclusive e i dietro le quinte degli spettacoli. La band inizi\u00f2 a lavorare a questo nuovo progetto durante il \"Live On Tour\", registrando diverse esibizioni che sono state inserite nel film. Il lungometraggio, prodotto da \"Fathom Events\" e \"AEG Live\", fu distribuito in esclusiva nelle sale del circuito Regal Cinemas per un periodo limitato.\nIl 2 giugno 2015 fu pubblicato il terzo singolo estratto dal nuovo album, \"All Night\", seguito il 30 giugno dal singolo promozionale \"FEEL GOOD\".\nIl secondo album in studio della band, \"Sometime Last Night\", \u00e8 stato pubblicato il 10 luglio 2015, dopo oltre un anno di sviluppo durante il quale gli R5 lavorarono su un vasto campionario di brani. L'album ricevette un'accoglienza positiva e segn\u00f2 un notevole passo avanti per la band. Negli Stati Uniti, infatti, debutt\u00f2 alla prima posizione della classifica Top Pop Albums, alla numero 3 della classifica Top Digital Albums e alla sesta posizione assoluta della Billboard 200. Inoltre, il disco \u00e8 entrato alla quarta posizione della Top Albums Sales e ha raggiunto la seconda posizione della iTunes Pop Chart e la settima posizione assoluta nella classifica di vendite di iTunes.\nInizialmente concepito sulla falsariga del primo album, dopo alcune revisioni \"Sometime Last Night\" \u00e8 stato completamente stravolto dalla band, che decise di dare un'impronta diversa e pi\u00f9 matura al nuovo disco. Con la pubblicazione dell'album gli R5 inaugurarono il \"Sometime Last Night Tour\", che ha preso il via dalla Florida il 7 luglio 2015 e ha portato la band anche in Italia: il 17 settembre a Roma (Ciampino) e il 20 settembre a Milano.\n\"New Addictions\" (2017-2018).\nIl 12 maggio 2017 viene rilasciato il quarto EP della band, intitolato New Addictions, precededuto dal singolo \"If\".\nNel settembre dello stesso anno viene rilasciato il singolo \"Hurts Good\".\nIn seguito al \"New Addictions Tour\", iniziato il 17 giugno 2017 in America e concluso il 25 gennaio 2018 in Giappone, la band annuncia la sua pausa il 2 marzo 2018. Nello stesso periodo, i due membri della band Ross Lynch e Rocky Lynch diventano i The Driver Era, continuando dunque la loro carriera come un duo.\nStile e influenze.\nLa produzione musicale degli R5, che mescola influenze rock all'orecchiabilit\u00e0 del pop, \u00e8 generalmente associata ai generi guitar pop e pop rock e ha portato la critica a comparare favorevolmente la band a gruppi come i Maroon 5, i OneRepublic e i The 1975. Nonostante siano generalmente conosciuti come un gruppo pop rock, in diversi brani la band ha presentato sonorit\u00e0 provenienti da generi differenti, con influenze dalla musica pop punk, alternative rock, R&amp;B, pop, power pop e dance rock. Lo stile musicale del gruppo \u00e8 infatti mutato nel tempo, accogliendo influenze da diversi generi musicali, pur rimanendo legato alla radice pop rock originale.\nNell'ottobre del 2014, intervistato da Billboard, Ross Lynch parl\u00f2 dell'album \"Sometime Last Night\" e dell'evoluzione dello stile della band:\nFra le principali influenze, gli R5 hanno citato artisti statunitensi come Elvis Presley, Michael Jackson, Bruce Springsteen, i Journey e i The Beach Boys e la musica britannica, in particolare gruppi come i Beatles, i Genesis e i Rolling Stones. Tra gli artisti maggiormente apprezzati, la band ha inoltre menzionato gli INXS, Peter Gabriel, John Mellencamp, i McFly, i Maroon 5, gli The All American Rejects, i The Killers, i Neon Trees, i Fall Out Boy, i Walk the Moon, gli All Time Low, Jack White e Bruno Mars.\nNella stesura delle canzoni, Riker, Ross e Rocky Lynch sono i principali autori, bench\u00e9 anche gli altri membri del gruppo abbiano partecipato alla stesura di diversi testi. Tra gli autori esterni al gruppo vi sono, tra gli altri, i parolieri e produttori Captain Cuts, Andrew Goldstein, Emanuel Kiriakou e Matt Wallace.\nTour e concerti.\nLa band inizi\u00f2 ad esibirsi subito dopo la sua formazione, a partire da giugno del 2009, dapprima come gruppo spalla e poi tenendo dei piccoli spettacoli, soprattutto a Los Angeles e nel sud della California. \nIn seguito, trascinati dai buoni riscontri ottenuti in rete, gli R5 iniziarono ad esibirsi in alcuni locali al di fuori dei confini californiani, come a Chicago, Phoenix, Toronto, New York e nel New Jersey. Nel 2012 la band intraprese il primo tour ufficiale, organizzato dopo il passaggio alla Hollywood Records.\nI concerti degli R5 sono stati, nel periodo iniziale, degli spettacoli incentrati prevalentemente sulle esibizioni musicali e privi di particolari effetti speciali. Con il tempo e con le prime tourn\u00e9e internazionali, tuttavia, la band ha iniziato a corredare le esibizioni con nuovi effetti scenici, tra cui particolari giochi di luce. In occasione dei concerti, la band \u00e8 solita eseguire dei medley e delle reinterpretazioni di brani di altri artisti, oltre che enfatizzare con arrangiamenti diversi le proprie canzoni ed esibirsi in versioni estese delle stesse. La critica ha elogiato il gruppo per essere capace di interagire da vicino con il pubblico durante gli spettacoli, coinvolgendolo e riuscendo a portarlo nel vivo del concerto.\nGli R5, ad oggi, hanno intrapreso nove tour ufficiali, dei quali due internazionali e due mondiali, il pi\u00f9 lungo dei quali si \u00e8 svolto tra luglio 2015 e marzo 2016 e ha previsto 120 spettacoli in 31 Stati. Segue la lista completa delle tourn\u00e9e:\nAltre attivit\u00e0.\nCinema e televisione.\nOltre al frontman Ross Lynch, che ha intrapreso fin da subito la carriera cinematografica parallelamente a quella musicale, anche gli altri componenti del gruppo hanno al loro attivo alcune apparizioni individuali in film e serie televisive.\nRiker Lynch ha fatto il proprio debutto televisivo nella serie \"Glee\". \u00c8 apparso in alcune produzioni cinematografiche, come \"Lost Angeles\", \"Colossal Youth\" e \"Voyeur\", e ha presentato le edizioni 2015 e 2016 dei \"World Coreography Awards\".\nGli altri membri del gruppo sono invece comparsi in alcuni cortometraggi, musical e serie televisive statunitensi, in alcuni casi con ruoli principali. Rydel Lynch ha preso parte a \"School Girls\", \"Sunday School Musical\" ed apparsa nella serie televisiva \"Glee\". Ellington Ratliff ha partecipato a diverse serie televisive, tra cui \"Red Scare\", \"Victorious\" e \"Eastwick\" e ha avuto dei ruoli secondari nei film \"My Uncle Raphael\" e \"I Muppet\". Rocky Lynch ha ricoperto alcuni ruoli secondari in alcune produzioni televisive e cinematografiche, come \"The Wedding Band\" e \"NASA: Exploration Space\".\nNel gennaio del 2013 gli R5 sono comparsi come ospiti musicali nel programma evento della NBC \"Progressive Skating and Gymnastic Spectacular\", durante il quale hanno eseguito in anteprima i brani contenuti nell'EP inedito \"Loud\". Nell'ottobre del 2014, durante alcune tappe sudamericane del \"Live On Tour\", gli R5 hanno partecipato come guest star a una puntata della serie televisiva argentina \"Violetta\", durante la quale si sono esibiti con il singolo \"Heart Made Up on You\".\nNel 2015 il gruppo ha debuttato sul grande schermo con \"\", film documentario che ripercorre la storia della band dalle origini fino ai tempi recenti. Il film, registrato durante il \"Live On Tour\" alla fine del 2014, include esibizioni dai concerti, interviste esclusive, i dietro le quinte degli spettacoli e diverse sequenze inedite.\nImpegno sociale.\nGli R5 hanno aderito a molte iniziative benefiche e di solidariet\u00e0 fin dall'inizio della propria carriera. Nel 2012 hanno preso parte al progetto \"Artists Against Bullying\", volto alla sensibilizzazione e alla raccolta fondi contro il fenomeno del bullismo. Nell'ambito di questo progetto il gruppo ha partecipato all'incisione del singolo \"Stand Up (Make Some Noise)\", assieme ad altri artisti. Nel 2014, invece, gli R5 hanno avviato la campagna \"Gotta Get #INSPIR5D\" assieme a Office Depot. Nel corso dello stesso anno, la band ha partecipato all'evento \"Stars and Strikes Charity\" sostenendo l'associazione \"A Place Called Home\" (APCH).\nNel 2015 e nel 2016 gli R5 ha preso parte alla \"Luc Robitailles Celebrity Shootout at Sundance\", partecipando ad una partita di hockey per beneficenza. La band ha inoltre partecipato ad un incontro con un gruppo di giovani fan con malattie croniche e terminali e le loro famiglie, tenendo un piccolo concerto acustico al Walt Disney World di Orlando a sostegno dell'associazione \"Bert's Big Adventure\".\nInoltre, il gruppo sostiene le associazioni \"Water.org\", che ha l'obiettivo di facilitare l'accesso all'acqua potabile alle comunit\u00e0 pi\u00f9 povere dell'Africa, dell'Asia meridionale e dell'America centrale e di fornire cure sanitarie ai villaggi pi\u00f9 remoti di queste zone del mondo, e \"No Kid Hungry\", che si occupa di fornire generi alimentari di prima necessit\u00e0 ai minori in condizioni di vita disagiate. I componenti della band, inoltre, si sono schierati a favore dei diritti LGBT."}
{"id": "4714553", "revid": "2153076", "url": "https://it.wikipedia.org/wiki?curid=4714553", "title": "Mechanical Bull", "text": "Mechanical Bull \u00e8 un album studio del gruppo musicale statunitense Kings of Leon, pubblicato nel 2013."}
{"id": "4714568", "revid": "1566286", "url": "https://it.wikipedia.org/wiki?curid=4714568", "title": "Stepin Fetchit", "text": "Premi e riconoscimenti.\nPer il suo contributo all'industria cinematografica, a Stepin Fetchit venne assegnata una stella sulla Hollywood Walk of Fame al 1751 di Vine Street."}
{"id": "4714569", "revid": "180559", "url": "https://it.wikipedia.org/wiki?curid=4714569", "title": "Porta a Pinti", "text": "Porta a Pinti era una degli antichi varchi nelle mura di Firenze. Fu distrutta nel 1865 per la creazione dei viali di Circonvallazione.\nStoria e descrizione.\nAppartenente alla cerchia arnolfiana delle mura cittadine, doveva forse il suo nome ai frati \"pintori\" di vetrate che abitavano il vicino convento di San Giusto alle Mura, condividendo il nome con la direttrice di Borgo Pinti. Da porta Pinti passava tutto il traffico diretto a Fiesole o da essa proveniente.\nFu l'unica delle porte maggiori su questo lato della citt\u00e0 ad essere demolita da Giuseppe Poggi, anzich\u00e9 lasciata al centro o a lato dei nuovi viali.\nLa ragione di tale scelta \u00e8 legata alla vicinanza del Cimitero degli inglesi, sorto nel 1827 su una montagnola nelle sue vicinanze. Forse per rompere la monotonia dei passaggi attorno alle antiche porte, Poggi prefer\u00ec in questo caso salvare il cimitero, nobilitandolo su un bastione ovale delimitato dalle due corsie di scorrimento dei nuovi viali, che acquis\u00ec, in questo suo isolamento, l'appellativo di \"isola dei morti\", celebrato poi dalla letteratura e dall'arte romantica.\nResta memoria dell'antica porta su un palazzo in angolo col piazzale dove si trova un antico scudo in pietra col giglio di Firenze."}
{"id": "4714570", "revid": "363629", "url": "https://it.wikipedia.org/wiki?curid=4714570", "title": "Stadio Olimpico (Mosca)", "text": ""}
{"id": "4714571", "revid": "1924342", "url": "https://it.wikipedia.org/wiki?curid=4714571", "title": "Robin Packalen", "text": "Biografia.\nNel 2008, Robin vinse il contest finlandese per giovani, Staraskaba, quando aveva solo 10 anni Nel 2009 rappresent\u00f2 la Finlandia al New Wave Junior Contest a Mosca, seguito da pi\u00f9 di 100 milioni di spettatori.\nIl 16 gennaio 2012, Robin, descritto come \"il Justin Bieber della Finlandia\" dalla sua etichetta, pubblic\u00f2 il suo singolo di debutto, \"Frontside Ollie\", composto da Maki Kolehmainen, Jimi Constantine, Sana Mustonen, Bernard Grobman e Tracy Lipp. Il singolo ebbe enorme successo e fu in cima alle classifiche nazionali.\nSulla scia di tale successo, il 22 febbraio 2012 fu pubblicato l'album di debutto, \"Koodi\", cinque volte disco di platino in Finlandia, con oltre 100.000 copie vendute. L'album contiene i singoli \"Frontside Ollie\", \"Faija skitsoo\" e \"Hiljainen tytt\u00f6\". Nell'autunno del 2012 venne pubblicato il secondo album di studio, \"Chillaa\", che raggiunse la cima delle classifiche, dopo la pubblicazione del singolo \"Puuttuva palanen\" (con la partecipazione del rapper Br\u00e4di). Successivamente venne pubblicato il secondo singolo dell'album, \"Luupilla mun korvissa\".\nIl 30 agosto 2013 \u00e8 stato pubblicato il singolo \"Boom Kah\", che vede la partecipazione di Mikael Gabriel nel brano e nel video. Il singolo ha anticipato l'uscita dell'album omonimo avvenuta il 4 ottobre 2013. Il 16 ottobre 2013 \u00e8 stato pubblicato \"Erilaiset\", in occasione del \"Nen\u00e4 p\u00e4iv\u00e4\", la giornata nazionale del naso rosso, che cade l'8 novembre mentre l'ultimo singolo tratto dall'album \u00e8 \"Onellinen\", pubblicato il 6 febbraio 2014.\nIl 25 maggio 2014 venne pubblicato \"Tilttaamaan\", il primo singolo tratto dalla prima raccolta di remix di brani di Robin, \"Boombox\", pubblicato il 13 marzo 2014 attraverso la Universal Music.\nIl 31 maggio 2014 venne pubblicato \"Kes\u00e4renkaat\" mentre il 16 agosto venne pubblicato \"Parasta just nyt\" assieme al rapper Nikke Ankara."}
{"id": "4714576", "revid": "363629", "url": "https://it.wikipedia.org/wiki?curid=4714576", "title": "Olimpiisky Arena", "text": ""}
{"id": "4714606", "revid": "72396", "url": "https://it.wikipedia.org/wiki?curid=4714606", "title": "Xavier Vieira", "text": "Anche suo fratello M\u00e1rcio \u00e8 un calciatore.\nCarriera.\nNazionale.\nIl 15 ottobre ha debuttato con la Nazionale maggiore nella partita persa per 2-0 contro l'."}
{"id": "4714607", "revid": "729019", "url": "https://it.wikipedia.org/wiki?curid=4714607", "title": "Volo Misrair 738", "text": "Il volo Misrair 738 venne effettuato dalla compagnia aerea egiziana Misrair il 29 settembre 1960 con un Vickers Viscount che si inabiss\u00f2 nel Mar Tirreno 27,5 km a nord dell'isola d'Elba alla profondit\u00e0 di 120 m, in cui perirono tutti i 21 occupanti dell'aereo, 17 passeggeri e 4 membri dell'equipaggio.\nIl fatto.\nL'aereo, proveniente da Ginevra, part\u00ec alle 10.05 per il volo \u00abUAA 738\u00bb dall'Aeroporto Cointrin con destinazione l'Aeroporto del Cairo, con tappe intermedie Roma ed Atene.\nL'arrivo a Roma era previsto alle 13.05. L'ultimo messaggio del comandante Raouf fu trasmesso alla torre di controllo di Ciampino alle 12.10, in cui comunicava di trovarsi nei pressi dell'Elba ad un livello di volo 210, dove in quel momento insisteva un'area di bassa pressione con attivit\u00e0 temporalesche. L'aereo chiese quindi l'autorizzazione ad \u00aboccidentalizzare\u00bb il proprio canale di volo; l'ultimo contatto con il suolo avvenne quando la cabina di pilotaggio raccolse l'autorizzazione da parte del controllo aereo di Roma alla modifica della rotta. A causa della forte tempesta, che danneggi\u00f2 parti del velivolo, i piloti non ebbero pi\u00f9 il controllo dell'aereo che si inabiss\u00f2 in mare. Per le ricerche vennero utilizzati i dragamine \"Pino\", \"Baionetta\" ed \"Edera\", il rimorchiatore \"Colosso\" e l'avviso scorta \"Indomito\", salpati da La Spezia."}
{"id": "4714610", "revid": "288300", "url": "https://it.wikipedia.org/wiki?curid=4714610", "title": "Xavier Vieira de Vasconcelos", "text": ""}
{"id": "4714612", "revid": "880084", "url": "https://it.wikipedia.org/wiki?curid=4714612", "title": "Primavere e autunni", "text": ""}
{"id": "4714619", "revid": "400694", "url": "https://it.wikipedia.org/wiki?curid=4714619", "title": "Much Ado About Nothing (disambigua)", "text": ""}
{"id": "4714621", "revid": "288300", "url": "https://it.wikipedia.org/wiki?curid=4714621", "title": "Nicki Bille", "text": ""}
{"id": "4714622", "revid": "508156", "url": "https://it.wikipedia.org/wiki?curid=4714622", "title": "Alberto Pizzigoni", "text": "Biografia.\nIl padre Pietro (1905-1963) era un musicista milanese di musica leggera e jazz. Fu per\u00f2 il nonno paterno a dargli le prime lezioni di chitarra. Nel 1940 il padre emigr\u00f2 in Germania per continuare la professione del musicista. A causa degli eventi bellici dovette trasferirsi con la famiglia a Fara Gera d\u2019Adda (Bergamo) presso parenti.\nFinite le ostilit\u00e0, tornato il padre Pietro (scampato al bombardamento di Dresda), inizi\u00f2 a suonare con una sua orchestra per le truppe americane. Avendo scoperto che il diciassettenne Alberto conosceva gli accordi di molti brani di moda, lo ingaggi\u00f2 nella band, anche allo scopo di avere due paghe in famiglia. Nel 1948 spos\u00f2 Adelina Pettine, di tre anni pi\u00f9 grande, che negli anni successivi gli diede tre figli.\nTra il 1947 e il 1953 suon\u00f2 con diverse formazioni sia in Italia che all'estero. I suoi colleghi furono: Pino Calvi, Gil Cuppini, Vittorio Paltrinieri, Nino Impallomeni, Armando Sciascia, Franco Cerri, Ubaldo Beduschi, \"Pinun\" Ruggeri, Renzo Nardini, Cosimo Di Ceglie, Luciano Zuccheri, Max Springer, Rodolfo Bonetto ed altri. Il violinista Armando Sciascia fu decisivo per la formazione di Alberto Pizzigoni. Lo spron\u00f2 a studiare metodicamente per raggiungere un livello professionale.\nNel 1953 fu ingaggiato da Renato Carosone. Il successo miglior\u00f2 la sua situazione economica, ma, non amando il genere musicale che proponeva il musicista napoletano, lasci\u00f2 il complesso nel settembre nel 1956, alla vigilia di una tourn\u00e9e negli Stati Uniti.\nPer alcuni anni ebbe una propria formazione comprendente Riccardo Rauchi (clarinetto e sax), Lino Liguori (batteria), Francesco Acocella (pianoforte), Piero Giorgetti e poi Giulio Tumeo (basso e canto). In quegli anni suon\u00f2 e incise dischi anche con Nicola Arigliano e con la giovane e brillante cantante Franca Di Rienzo. In quegli anni si dedic\u00f2 intensamente alle registrazioni discografiche per cantanti quali Adriano Celentano, Mina, Milva, Gigliola Cinquetti, Betty Curtis, Johnny Dorelli, Giorgio Gaber, Enzo Jannacci, Caterina Caselli, Little Tony, Bobby Solo, Gino Corcelli e altri. Inizi\u00f2 anche a collaborare stabilmente con l'orchestra della RAI. Prese parte come chitarrista principale a dodici Festival di Sanremo consecutivi (1958-1969).\nTra la fine degli anni 1950 ed i primi anni 1960 lavor\u00f2 intensamente con il compositore, pianista e direttore d'orchestra Aldo Rossi (Milano, 1933) dal quale (Rossi ha conseguito sette diplomi in Conservatorio) ha appreso profonde nozioni di contrappunto. Nel contempo ha lavorato con musicisti del livello di Armando Trovajoli, Gianni Ferrio, Pino Calvi e Giampiero Boneschi, oltre che con il grandissimo maestro Gorni Kramer, con il quale inizi\u00f2 a suonare all'et\u00e0 di diciotto anni.\nScosso dalla morte prematura del padre nel 1963, decise di abbandonare l'attivit\u00e0 nei locali notturni e inizi\u00f2 a praticare vari sport. Dalla fine degli anni cinquanta compose, arrangi\u00f2 e incise innumerevoli colonne sonore per film pubblicitari e per cartoni animati. Ha inciso con i suoi arrangiamenti e la sua direzione d'orchestra dischi con il tenore Gastone Limarilli ed il baritono Gino Bechi.\n\u00c8 stato in numerose tourn\u00e9e con la cantante Milva (Stati Uniti, Brasile, Argentina, Uruguay) come chitarrista, autore degli arrangiamenti e direttore degli ensemble.\nCome richiesto per i turnisti, Pizzigoni era dotato di ottima lettura a prima vista dello spartito e, anche grazie a questa peculiarit\u00e0, fu messo sotto contratto dal Teatro alla Scala per l'esecuzione di musiche di George Gershwin (nel 1965) e per l'opera \"La misura, il mistero\" di Angelo Paccagnini (1970).\nNel 1971 fu assunto dalla RAI di Milano come prima chitarra, in virt\u00f9 della fama precedentemente acquisita. Spesso fu richiesto come chitarrista nell'orchestra sinfonica. Negli anni della RAI (1971-1988) ebbe all'attivo numerosi concerti jazz con musicisti quali Gorni Kramer, St\u00e9phane Grappelli, Gerry Mulligan ed altri.\nA fine anni sessanta il collega chitarrista Luciano Zuccheri lo inizi\u00f2 allo studio della chitarra classica. Negli anni settanta prese lezioni dal chitarrista Mauro Storti.\nLa lunga malattia e la scomparsa della moglie Adelina avvenuta nel 1988 lo spinsero ad andare in pensione. Qualche anno dopo riprese a suonare con il suo antico collega (avevano lavorato insieme nel 1947), il cantante Vittorio Paltrinieri, in un ensemble. Nel frattempo ha continuato a comporre, incidere e produrre brani per il cinema e la pubblicit\u00e0, con la collaborazione al flauto del figlio Maurizio (Mauri). L'ultimo album jazz fu del 1989. Il titolo \"Mildness\" per trio jazz, assieme a Daliso Cervesato e Sergio Palmieri.\nNel 2001 lasci\u00f2 Milano per ritirarsi a Stradella con la seconda moglie Maria Viel. Dal 2010 le sue condizioni di salute andarono peggiorando, sino alla morte occorsa a Bosa il 12 giugno 2013. Dopo la cremazione, le sue ceneri riposano nel Cimitero di Chiaravalle, a Milano."}
{"id": "4714624", "revid": "287204", "url": "https://it.wikipedia.org/wiki?curid=4714624", "title": "Much Ado About Nothing (film)", "text": ""}
{"id": "4714628", "revid": "110157", "url": "https://it.wikipedia.org/wiki?curid=4714628", "title": "Red Hot &amp; Blue", "text": "Red Hot &amp; Blue \u00e8 un album live-bootleg (postumo) di Mike Bloomfield.\nLe registrazioni sono tratte da una esibizione dal vivo al \"McCabe's Guitar Shop\" di Santa Monica (California) del primo gennaio 1977."}
{"id": "4714635", "revid": "767487", "url": "https://it.wikipedia.org/wiki?curid=4714635", "title": "Simeon Slav\u010dev", "text": "Carriera.\nClub.\nDebutta nella massima serie bulgara nel 2010, con il Liteks Love\u010d. Dopo il prestito annuale al Chavdar Etropole, nel 2012 torna al Liteks Love\u010d di cui inizia a far parte in pianta stabile della prima squadra.\nL'11 agosto 2015 passa in prestito all'.\nIl 1 gennaio 2020 si trasferisce a titolo gratuito al Levski Sofia, facendo cos\u00ec ritorno in Bulgaria.\nNazionale.\nIl 15 ottobre 2013 debutta in nazionale maggiore nella partita - (0-1)."}
{"id": "4714636", "revid": "1700659", "url": "https://it.wikipedia.org/wiki?curid=4714636", "title": "Philadelphia Eagles 2013", "text": "La stagione sportiva 2013 dei Philadelphia Eagles \u00e8 stata la 81\u00aa della squadra disputata nella National Football League. Gli Eagles hanno giocato le partite in casa al Lincoln Financial Field di Filadelfia. Da questa stagione la squadra \u00e8 guidata dall'allenatore capo Chip Kelly.\nAl termine della stagione precedente l'allenatore capo Andy Reid, che aveva guidato la squadra per 14 stagioni, venne licenziato ed al suo posto fu assunto il 16 gennaio 2013 Chip Kelly. Ci\u00f2 comport\u00f2 il rinnovamento di tutto lo staff di allenatori con le uniche eccezioni di Duce Staley e Ted Williams rimasti rispettivamente come allenatore dei running back e dei tight end. Il 20 gennaio 2013 Pat Shurmur accett\u00f2 il ruolo di coordinatore dell'attacco e il 7 febbraio Bill Davis quello di coordinatore della difesa.\nIl 17 febbraio Tom Gamble venne nominato \"Vice President of Player Personnel\", incarico che era rimasto vacante da quando Ryan Grigson aveva lasciato la squadra per diventare general manager degli Indianapolis Colts.\nRoster.\nFree agent.\nI seguenti giocatori risultavano \"free agent\" al termine della stagione .\n Unrestricted Free Agent\n Restricted Free Agent.\nAcquisizioni.\nI seguenti giocatori sono stati acquisiti nella stagione .\n Unrestricted Free Agent\n Restricted Free Agent\n Waivers.\nIl draft 2013.\nLa tabella seguente rappresenta le scelte riservate agli Eagles nel Draft NFL 2013 tenutosi tra il 25 e il 27 aprile\nRisultati.\nStagione regolare.\n12\u00aa giornata:riposo\nPremi.\nPartecipanti al Pro Bowl.\nAl termine della stagione i seguenti giocatori degli Eagles sono stati convocati al Pro Bowl 2014\nEletti All-Pro 2013.\nAl termine della stagione i seguenti giocatori degli Eagles sono stati eletti eletti nella squadra All-Pro del 2013"}
{"id": "4714638", "revid": "288031", "url": "https://it.wikipedia.org/wiki?curid=4714638", "title": "Chiesa Abbaziale di Santa Maria Assunta", "text": ""}
{"id": "4714642", "revid": "288300", "url": "https://it.wikipedia.org/wiki?curid=4714642", "title": "Simeon Slavchev", "text": ""}
{"id": "4714644", "revid": "124451814", "url": "https://it.wikipedia.org/wiki?curid=4714644", "title": "Vera Nandi", "text": "Biografia.\nVera Nandi \u00e8 stata una delle soubrette pi\u00f9 apprezzate e richieste, negli anni '40 del Novecento, durante il periodo della rivista. Esordisce bambina nel teatro Trianon di Napoli come cantante di rivista il 10 maggio 1936 cantando \"Senz'addio\".\n\u00c8 ricordata per essere stata la prima interprete delle canzoni \"Simmo 'e Napule pais\u00e0\" e \"Tammurriata nera\", entrambe del 1944 ed entrambe con lo stesso significato, cio\u00e8 quello di lasciarsi la guerra alle spalle e guardare il futuro.\nFa parte in seguito delle compagnie di rivista di Nino Taranto e Erminio Macario. Nel 1952 \u00e8 interprete alla prima edizione del Festival di Napoli delle canzoni \"'O principe indiano\" e \"Tuppe tu\"'.\nDopo aver intrapreso la carriera di cantante passa a recitare nel teatro di Eduardo De Filippo. Oltre a recitare in teatro \u00e8 attiva anche sullo schermo dove esordisce come attrice caratterista nel film \"Milano miliardaria\" di Marino Girolami e Marcello Marchesi del 1951. Sempre nel '51 recita nel film \"Signori, in carrozza!\" di Luigi Zampa nel ruolo della signora Nardi.\nNel 1954 fa parte del cast del film \"Carosello napoletano\" di Ettore Giannini nel ruolo di Lili Kangy.\n\u00c8 interprete di alcuni film con Tot\u00f2 tra cui \"Signori si nasce\" di Mario Mattoli del 1960 nel ruolo della moglie di Carlo Croccolo. Dopo essere stata nel cast del film \"Le quattro giornate di Napoli\" di Nanni Loy del 1963, chiude la carriera di attrice nel 1968.\nDurante il corso della sua carriera ha inciso dischi per le etichette Voce del Padrone, Odeon, Phonotype, Hello."}
{"id": "4714645", "revid": "765341", "url": "https://it.wikipedia.org/wiki?curid=4714645", "title": "'Abd Allah al-Wafi", "text": "Il suo \"laqab\" \u00e8 al-W\u0101f\u012b. I Nizariti e i Musta'liani tracciano il loro Imamato da lui e dai suoi discendenti, che fondarono nel X secolo l'Imamato fatimide. A lui succedette il figlio Mu\u1e25ammad al-Taq\u012b (A\u1e25mad ibn \u02bfAbd All\u0101h).\nL'8\u00ba e il 10\u00ba Imam fatimide si occultarono a causa delle minacce abbasidi, e furono conosciuti solo con i loro soprannomi. Tuttavia i Dawudi Bohra, nel loro testo religioso del \"Taqqarub\", pretendono di conoscere i veri nomi di tutti i 21 Imam in sequenza, compresi quelli degli \"Imam nascosti\": l'8\u00ba Imam, noto come Waf\u012b A\u1e25mad, si sarebbe chiamato in realt\u00e0 \u02bfAbd All\u0101h ibn Mu\u1e25ammad, il 9\u00ba Imam (Taq\u012b Mu\u1e25ammad) si sarebbe chiamato A\u1e25mad ibn \u02bfAbd All\u0101h, e il 10\u00ba Imam (Ra\u1e0d\u012b \u02bfAbd All\u0101h) si sarebbe chiamato al-\u1e24usayn ibn A\u1e25mad.\nResidenza a Salamiyya (Siria).\nSecondo la rete Ismaili.net i residenti a Salamiyya furono:\n\"I propagandisti ismailiti, alla ricerca di un nuovo luogo di residenza per i loro Imam, giunsero a Salamiyya e ispezionarono la citt\u00e0 avvicinandone il proprietario di fatto, Mu\u1e25ammad b. \u02bfAbd All\u0101h b. \u1e62\u0101le\u1e25, che aveva trasformato la cittadina in un florido centro commerciale. Gli dissero che vi era un mercante hascemita di Basra che era desideroso d'insediarsi in citt\u00e0. Costui accett\u00f2 che ci\u00f2 avvenisse e gli riserv\u00f2 un luogo lungo la strada principale del mercato, dove esisteva una casa appartenente a un certo Ab\u016b Far\u1e25a. I \"d\u0101\u02bf\u012b\" ismailiti la comprarono per il loro Imam e lo informarono di ci\u00f2. A\u1e25mad al-Waf\u012b giunse nella sua nuova residenza come un normale commerciante e subito abbatt\u00e9 la vecchia abitazione, edificandone una nuova al suo posto e costru\u00ec un muro attorno a essa. Costru\u00ec anche un tunnel che partiva dall'interno della casa e che conduceva discretamente al suo esterno, attraverso il deserto, per una lunghezza di circa 12 miglia (pressappoco 20 km.). Denaro e tesori di sua propriet\u00e0 furono trasportati da dromedari all'ingresso di quel tunnel di notte. La porta che lo sbarrava si apr\u00ec e i dromedari entrarono con il loro carico all'interno dell'abitazione\".\nFotografie mostrano il mausoleo dell'Imam. Vicino alla sua \"qabra mub\u0101rak\" (\"tomba benedetta\"), esiste ancora l'ingresso aperto del tunnel."}
{"id": "4714647", "revid": "62004", "url": "https://it.wikipedia.org/wiki?curid=4714647", "title": "Piccolo Giro di Lombardia 2013", "text": "Il Piccolo Giro di Lombardia 2013, ottantacinquesima edizione della corsa e valida come evento dell'UCI Europe Tour 2013 categoria 1.2 riservato a Under 23 e dilettanti, si svolse il 5 ottobre 2013 su un percorso di 166,5\u00a0km. Fu vinta dall'italiano Davide Villella, al traguardo con il tempo di 3h53'53\" alla media di 42,71\u00a0km/h.\nAl traguardo 53 ciclisti portarono a termine il percorso."}
{"id": "4714650", "revid": "767487", "url": "https://it.wikipedia.org/wiki?curid=4714650", "title": "Degenerazione cerebrale paraneoplastica", "text": "La Degenerazione cerebellare paraneoplastica (PCD) \u00e8 una sindrome paraneoplastica associata a polmone, ovaio, mammella, linfoma di Hodgkin e di altri tipi di cancro. La PCD \u00e8 una condizione rara che si verifica in meno dell'1% dei pazienti affetti da cancro, e di solito si verifica nelle donne di mezza et\u00e0.\nCome nel caso di altre sindromi paraneoplastiche, la PCD si pensa essere causata da una reazione autoimmune diretta contro componenti del sistema nervoso centrale (nella PCD, questo viene di solito per le cellule di Purkinje, nel cervelletto, a volte accompagnata da una proliferazione di Berg-mann astrociti e microglia nello strato molecolare del cervelletto e una perdita di cellule granulari). Si pensa sia attivato quando le cellule tumorali (nella PCD, soprattutto un cancro ovarico o carcinoma mammario) esprimono una proteina normalmente espressa nel cervello (nella PCD, questa \u00e8 la proteina neuronale definito CDR2). Ci\u00f2 innesca una risposta immunitaria anti-tumorale che pu\u00f2 essere clinicamente significativo, ma anche una risposta immunitaria anti- neuronale. I pazienti con PCD sviluppano un anticorpo anti-neuronale noto come anti-Yo (dal nome delle prime due lettere del paziente indice).\nLa PCD pu\u00f2 essere associata con anticorpi diretti contro altri antigeni onconeurali intracellulari o contro la superficie cellulare e con altri tumori. Quando associato con tumore polmonare a piccole cellule, l'anticorpo \u00e8 definito \"anti-Hu\".\nLe cellule immunitarie attraversano la barriera emato-encefalica, e ne risulta un attacco autoimmune delle cellule di Purkinje attraverso la corteccia cerebellare. Lo studio radiologico rivela occasionalmente atrofia cerebellare. Altri anticorpi paraneoplastici possono essere associati a sintomi di PCD, tra cui anti-Tr e anticorpi del recettore del glutammato. Occasionalmente possono verificarsi mioclonie e opsoclono. All'inizio della malattia, i sintomi sono subdoli; poi progrediscono rapidamente per circa 6 mesi in uno stato gravemente disabile seguito da un periodo di plateau variabile che pu\u00f2 durare per mesi o anni. L'atassia cerebellare evidente nei pazienti con PCD \u00e8 causati dalla perdita di neuroni di Purkinje nel cervelletto. Essa si manifesta con disartria del tronco, degli arti e atassia, vertigini, nausea, vomito, diplopia e nistagmo."}
{"id": "4714651", "revid": "767487", "url": "https://it.wikipedia.org/wiki?curid=4714651", "title": "Amori di un'attrice", "text": "Amori di un'attrice (\"Loves of an Actress\") \u00e8 un film muto del 1928 diretto da Rowland V. Lee che venne distribuito anche in versione sonorizzata. La versione muta, lunga 2.182,06 metri, aveva le didascalie firmate da Julian Johnson.\nTrama.\nRachel, diva della Com\u00e9die Fran\u00e7aise, \u00e8 di umili natali, figlia di contadini. Ora, per\u00f2, \u00e8 una stella delle scene parigine, protetta da alcuni degli uomini pi\u00f9 influenti del paese: il barone Hartman, l'uomo pi\u00f9 ricco di Francia; il conte Vareski, parente dell'imperatore e Paul Lukas, il pi\u00f9 importante editore in Europa. Quando per\u00f2 Rachel si innamora di Raoul Duval, lascia gli amanti per lui. Geloso e vendicativo, Lukas minaccia di pubblicare le lettere d'amore di Rachel a Raoul, provocando cos\u00ec uno scandalo che rovinerebbe la carriera del rivale che sta per essere nominato ambasciatore in Russia. Rachel, per salvare la reputazione dell'uomo che ama, finge di essersi solo divertita con lui, facendo in modo di spingerlo a lasciarla per partire per la Russia. Stanca di quella vita, Rachel muore serenamente.\nProduzione.\nIl film fu prodotto dalla Paramount Famous Lasky Corporation.\nDistribuzione.\nIl copyright del film venne registrato il 16 agosto 1928 con il numero LP25544.\nDistribuito dalla Paramount Pictures, il film - presentato da Jesse L. Lasky e Adolph Zukor - usc\u00ec nelle sale cinematografiche statunitensi il 18 agosto 1928 dopo una prima a New York il 29 luglio 1928."}
{"id": "4714654", "revid": "744331", "url": "https://it.wikipedia.org/wiki?curid=4714654", "title": "Branislav Trajkovi\u0107", "text": "Carriera.\nClub.\nHa giocato nella massima serie serba con le maglie di e .\nNazionale.\nDebutta in nazionale il 15 ottobre 2013 nella partita Serbia-Macedonia (5-1)."}
{"id": "4714656", "revid": "1573940", "url": "https://it.wikipedia.org/wiki?curid=4714656", "title": "Zevin", "text": "Zevin (o Zovin, Z\u00ebvin e Zovik) \u00e8 un comune dell'Azerbaigian appartenente al distretto di Yard\u0131ml\u0131. Conta una popolazione di 1.322 abitanti."}
{"id": "4714657", "revid": "633110", "url": "https://it.wikipedia.org/wiki?curid=4714657", "title": "Schneider 75 mm M Mle 1919", "text": "Il Canon de 75\u00a0mm M (montagne) Mle 1919 Schneider era un cannone da montagna francese, impiegato durante la guerra del Chaco e la seconda guerra mondiale.\nStoria.\nIl \"Mle 1919\" venne sviluppato come sostituto del 65 mm M Mle 1906, ma non entr\u00f2 in servizio prima della fine della Grande Guerra. Contestualmente venne prodotto il Schneider 105 mm M Mle. 1919, suo naturale complemento. Venne adottato, oltre che dalla Francia, dal Brasile e dal Paraguay. Quest'ultimo paese lo utilizz\u00f2 nella guerra del Chaco.\nL'esercito greco lo impieg\u00f2 nella guerra italo-greca nel 1940-1941. Esso era in dotazione all'artiglieria divisionale: ad ogni divisione di fanteria era assegnato un reggimento di artiglieria dotato di 16 \"Mle 1919\" da 75\u00a0mm e 8 Schneider 105 mm M Mle. 1919.\nL'arma era in servizio anche nel Regno di Jugoslavia. Quando la Germania nazista invase i due paesi e la Francia, i cannoni in servizio vennero incorporati come preda bellica dalla Wehrmacht con i nomi rispettivamente di 7,5\u00a0cm GebK 283(j), 7,5\u00a0cm GebK M.19(p) e 7,5\u00a0cm GebK 237(f).\nDopo l'invasione della Jugoslavia, anche il Regio Esercito italiano venne in possesso di 179 \"Mle 1919\". Ridenominato Cannone da 75/17, venne impiegato come artiglieria da posizione per le divisioni costiere.\nTecnica.\nIl \"Mle 1919\" era un cannone da montagna, a traino animale o scomponibile in 7 carichi per il someggio in montagna. La canna e la culla con freno di sparo era incavalcata su un affusto a due ruote a 12 razze di legno, con coda unica (scomponibile in due sezioni) e vomero. L'affusto era munito di scudatura con una feritoria di tiro."}
{"id": "4714659", "revid": "287204", "url": "https://it.wikipedia.org/wiki?curid=4714659", "title": "Branislav Trajkovic", "text": ""}
{"id": "4714672", "revid": "110157", "url": "https://it.wikipedia.org/wiki?curid=4714672", "title": "Unione dei comuni Corone degli Erei", "text": "L'unione dei comuni Corone degli Erei comprende comuni di 2 province, quella di Enna e quella di Catania.\nFanno parte dell'unione i comuni di Castel di Iudica, Catenanuova, Centuripe, Raddusa, Ramacca, Regalbuto.\nHa sede nel comune di Catenanuova."}
{"id": "4714674", "revid": "690118", "url": "https://it.wikipedia.org/wiki?curid=4714674", "title": "Schneider 75 mm M (montagne) Mle 1919", "text": ""}
{"id": "4714680", "revid": "36426", "url": "https://it.wikipedia.org/wiki?curid=4714680", "title": "Volta degli Innocenti", "text": "La Volta degli Innocenti \u00e8 un passaggio sopra via della Colonna all'altezza di piazza Santissima Annunziata a Firenze. Fu costruita per collegare i due corpi di fabbrica dello Spedale degli Innocenti.\nStoria e descrizione.\nPer unire due edifici, l'uno facente parte del corpo brunelleschiano, l'altro segnato da un tondo con lo stemma dell'Arte della Lana, sovvenzionatrice dell'istituto, fu creato un passaggio soprelevato, nel 1522, al tempo di Vincenzo Borghini.\nLa volta \u00e8 decorata da un doppio stemma Medici-Lorena, dell'epoca di Ferdinando I e sue moglie Cristina di Lorena, oltre da due tondi con i tipici putti, emblema dell'ospedale. Vi si trovano inoltre due bandi dei Signori Otto. Il primo \u00e8 a met\u00e0 della parete sud:\nLa trascrizione corrente \u00e8: \u00abI Signori Otto, sotto pena di scudi 2 e tratti 2 di fune, proibisono\ntutti i giochi e ogni sorte di sporcizia vicino alla muraglia dello spedale degli Innocenti per dieci braccia attorno [...]\u00bb.\nIl secondo, quasi illeggibile, \u00e8 sul lato nord vicino a via della Colonna, e probabilmente, a giudicare dalle poche parole superstiti, \u00e8 lo stesso bando di via degli Alfani 62:\nDal 1942 il corpo di fabbrica a nord fu acquistato dal Museo archeologico nazionale, per farne un nuovo ingresso dal lato della piazza della Santissima Annunziata e integrarlo nel complesso del palazzo della Crocetta."}
{"id": "4714682", "revid": "729019", "url": "https://it.wikipedia.org/wiki?curid=4714682", "title": "Malattia delle urine a sciroppo d'acero", "text": "La malattia delle urine a sciroppo d'acero (MSUD, dall'acronimo in lingua inglese per \"maple syrup urine disease\"), chiamata anche chetoaciduria a catena ramificata, leucinosi e deficit di chetoacidodeidrogenasi a catena ramificata, \u00e8 una malattia genetica a trasmissione autosomica recessiva facente parte dei disturbi congeniti del metabolismo. L'alterazione riguarda il metabolismo degli aminoacidi a catena ramificata; \u00e8 un acidosi organica e prende il nome dal caratteristico odore delle urine nei soggetti colpiti.\nEziopatogenesi.\nLa malattia \u00e8 causata da una carenza dell'enzima alfa-chetoacido deidrogenasi a catena ramificata che genera un accumulo nel sangue e nelle urine di aminoacidi a catena ramificata, ovvero leucina, isoleucina e valina, e dei chetoacidi prodotti dal loro metabolismo.\nIl complesso enzimatico consta di quattro subunit\u00e0 designate E1\u03b1, E1\u03b2, E2 ed E3, con quest'ultima che \u00e8 anche un componente del complesso della piruvato deidrogenasi e della chetoglutarato deidrogenasi. La malattia deriva da mutazioni presenti in ciascuno dei geni che codificano per le subunit\u00e0 enzimatiche.\nClinica.\nPrima dell'introduzione di specifiche indagini, con identificazione dei pazienti tramite valutazione della concentrazione plasmatica degli aminoacidi coinvolti, la diagnosi era comunemente fatta sulla base del quadro clinico. Il composto responsabile per l'odore delle urine \u00e8 il sotolone.\nI bambini affetti sembrano sani alla nascita ma, se non trattati, vanno incontro a gravi danni cerebrali e al decesso. Dalla prima infanzia la malattia si presenta con scarsa alimentazione, vomito, disidratazione, letargia, ipotonia, convulsioni, ipoglicemia, chetoacidosi, opistotono, episodi di pancreatite e, alla fine, coma e declino neurologico."}
{"id": "4714686", "revid": "1305772", "url": "https://it.wikipedia.org/wiki?curid=4714686", "title": "Pteridaceae", "text": "Pteridaceae \u00e8 una famiglia di felci dell'ordine Polypodiales.\nDescrizione.\nQuella delle Pteridaceae \u00e8 una vasta famiglia di felci.\nI membri della famiglia possiedono rizomi rampicanti o eretti e sono per lo pi\u00f9 terrestri o epipetriche, cio\u00e8 che crescono sulla roccia.\nLe foglie sono quasi sempre composite e possiedono sori lineari, che si trovano tipicamente sui margini delle foglie e sono prive di un vero indusio, essendo solitamente protette da un falso indusio formato dal margine riflesso della foglia.\nLa famiglia include quattro gruppi di generi, che talvolta sono riconosciuti come famiglie separate: le felci adiantoidi, cheilanthoidi, pteroidi e hemionitidoidi.\nLe relazioni tra questi gruppi restano non chiare, e alcune analisi genetiche recenti sulle Polypodiales suggeriscono che n\u00e9 la famiglia Pteridaceae, n\u00e9 i maggiori gruppi al suo interno sono totalmente monofiletici.\nGruppi tradizionali.\nSecondo le definizioni tradizionali, i gruppi in cui si suddividono le Pteridaceae sono i seguenti:\nSottofamiglie.\nSulla base della ricerca filogenetica, Christenhusz \"et al.\" (2011) divisero i generi di Pteridaceae nelle seguenti sottofamiglie.\nQueste grosso modo corrispondono con i gruppi sopra elencati, ma con la differenza principale che le felci delle sottofamiglie \"adiantoidi\" e \"vittarioidi\" sono unite all'interno della sottofamiglia Vittarioideae.\nRelazioni filogenetiche.\nIl seguente filogramma, che mostra le relazioni tra le sottofamiglie sopra indicate, si basa su Schuettpelz &amp; Pryer (2008)."}
{"id": "4714688", "revid": "36426", "url": "https://it.wikipedia.org/wiki?curid=4714688", "title": "Uva salamanna", "text": ""}
{"id": "4714689", "revid": "1354930", "url": "https://it.wikipedia.org/wiki?curid=4714689", "title": "M\u00e9morial Frank Vandenbroucke 2013", "text": "La Binche-Tournai-Binche 2013, nota anche come \"M\u00e9morial Frank Vandenbroucke\", diciassettesima edizione della corsa e valida come evento dell'UCI Europe Tour 2013 categoria 1.1, si svolse l'8 ottobre 2013, su un percorso di 187,6\u00a0km. Fu vinta dal sudafricano Reinardt Janse van Rensburg, al traguardo con il tempo di 4h10'24\", alla media di 44,952\u00a0km/h.\nAl traguardo 110 ciclisti portarono a termine il percorso."}
